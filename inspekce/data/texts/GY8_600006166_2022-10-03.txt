                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2642/22-A


Název                               Gymnázium, Praha 9, Chodovická 2250
Sídlo                               Chodovická 2250, 193 00 Praha 9
E-mail                              suchomelova@gymnchod.cz
IČO                                 49371185
Identifikátor                       600006166
Právní forma                        Příspěvková organizace
Zastupující                         Mgr. Zuzana Suchomelová
Zřizovatel                          Hlavní město Praha
Místo inspekční činnosti            Chodovická 2250, 193 00 Praha 9
                                    Vybíralova 964, 198 00 Praha 9
Termín inspekční činnosti           3. 10. 2022 − 6. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium, Praha 9, Chodovická 2250 (dále „škola“, „gymnázium“ nebo
„instituce“) vykonává činnost střední školy a školního klubu. Poskytuje všeobecné
vzdělávání v denní formě osmiletého gymnázia se všeobecným zaměřením. K profilac i


2022/2023                                            1
absolventů a k podpoře nadaných žáků účinně napomáhá pestrý výběr volitelných seminář ů
a mimoškolních aktivit. Jazykové dovednosti žáků jsou systémově rozvíjeny nabídkou
výuky druhého cizího jazyka (německý, latina), studijními jazykovými pobyty a možností
získat mezinárodní jazykový certifikát.
Škola si dlouhodobě udržuje stabilní počet žáků a tříd. K 30. 9. 2022 se zde vzdělávalo v 16
třídách 452 žáků. Nejvyšší povolený počet žáků byl využit na 77 %. Škola uskutečňuje
vzdělávání na dvou místech v pronajatých prostorách společně se základními školami.


                         Hodnocení podmínek vzdělávání
Ředitelka školy (dále „ředitelka“) působí v řídicí funkci od roku 2017. Její dlouhodobé
profesní působení na pozici statutárního zástupce ředitele i kompletní znalost problematik y
školy zajistily kontinuitu řízení. Na základě komplexní analýzy hodnocení školy stanovila
jasně formulovanou vizi a realistickou strategii rozvoje, kterou pedagogové sdílejí.
Stanovená koncepce vychází z reálných podmínek školy, vedení školy na základě interní
evaluace pravidelně modifikuje krátkodobé cíle, a to jak ve spolupráci se zřizovatelem, tak
s pedagogy. Aktivní přístup ředitelky umožňuje postupně naplňovat stanovené záměry, např.
inovace školních vzdělávacích programů (dále „ŠVP“), rozšíření nabídky školního klubu,
obnovení žákovského parlamentu, zavedení hodin laboratorních cvičení, zavádění nových
technologií do výuky, revize hodnocení žáků. Nadstandardní odborné aktivity školy otevírají
instituci veřejnosti a realizace různých projektů tak představuje příznivé předpoklady pro
perspektivní rozvoj gymnázia.
Poskytování vzdělávání na dvou místech souběžně však klade zvýšené nároky nejen na
vedení školy, ale především na organizaci vzdělávání. Manažerské schopnosti ředitelky se
pozitivně promítají do plánování i funkčně nastavené organizační struktury. Vedení
gymnázia (ředitelka a dva zástupci) tvoří efektivně spolupracující tým s přesně vymeze nými
pravomocemi a povinnostmi. Účelné delegování části kompetencí na vedoucí předmětových
sekcí umožňuje učitelům podílet se na sjednocení vzdělávacích postupů, tvorbě koncepčních
materiálů, přenosu a sdílení informací z výuky mj. i s ohledem na poznatky z distanční
výuky. Pravidelné porady vedení, neformální setkávání a tzv. kolegia (řešící různé
koncepční a organizační záležitosti) zajišťují plynulé fungování chodu gymnázia. Jasná
a srozumitelná pravidla nastavená uvnitř školy, mezi školou a zákonnými zástupci vedou
k efektivní komunikaci všech aktérů vzdělávání.
K uskutečňování koncepčních záměrů, rozvoji klíčových kompetencí žáků a k podpoře
nadaných žáků efektivně napomáhají na výborné úrovni rozvíjené vztahy s partnerskými
subjekty, např. spolupráce s vysokými školami nebo neziskovými organizacemi. Vzájemná
kooperace s německou partnerskou školou přispívá k mobilitě žáků i učitelů, k výměně
zkušeností a obohacuje vzdělávací programy. Žákům je dán prostor pro vyjádření názorů
prostřednictvím zástupců žákovského parlamentu. Informační systém školy a jeho propojení
s elektronickou třídní knihou umožňuje včasné předávání informací o aktuálním dění ve
škole a výsledcích vzdělávání žáků. Systém zároveň funguje jako uložiště stěžejníc h
dokumentů i databáze elektronických výukových materiálů. Konstruktivní partnerské vztahy
rozvíjí škola se Spolkem přátel gymnázia, zákonnými zástupci žáků a se zřizovatelem, který
se podílí na zlepšování podmínek pro vzdělávání.
Kontrolní činnost je systematicky plánována. Vedení školy pravidelně monitor uje
a vyhodnocuje všechny oblasti pedagogických procesů. Nástrojem kontroly je i četná
hospitační činnost, z jejíchž závěrů vyplývají pozitiva i negativa ve sledované výuce
a konkrétní doporučení směřující ke zlepšení pedagogické práce. V některých případech se


2022/2023                                    2
však nedaří aplikovat do výuky stanovená metodická doporučení, neboť schází jejich
důsledná následná kontrola, což se projevuje rozdílnou úrovní výuky u některých
vyučujících.
Gymnázium má velmi dobré personální předpoklady pro naplňování ŠVP. Výchovně
vzdělávací proces zajišťuje genderově vyvážený odborně kvalifikovaný sbor
42 pedagogických pracovníků (z toho jeden rodilý mluvčí). Tři nekvalifikovaní vyučující si
doplňují vysokoškolské studium, chybějící odborná kvalifikace však neměla dopad na
kvalitu průběhu jejich výuky. Podporu začínajícím nebo nově příchozím učitelům poskytují
zejména vedoucí předmětových sekcí, využívány jsou také vzájemné hospitace pedagogů
včetně sdílení některých výukových materiálů. Prostor pro další profesní směřování
představují nově nastavené motivační pohovory učitelů s ředitelkou školy. Kvalitu
personálních podmínek formuje další vzdělávání pedagogických pracovníků (dále „DVPP“).
Prioritou je doplnění odborné kvalifikace pedagogů, dále se DVPP zaměřuje např. na
zajištění maturitní zkoušky, inkluzivního vzdělávání a prohlubování odbornosti, podporu
tandemové výuky, využití aktivizačních metod, čtenářských dílen.
Vícezdrojové financování podporuje rozvoj školy a umožňuje realizaci ŠVP. Materiálně
technické zázemí školy je průběžně obnovováno, nově byla vybudována odborná učebna
fyziky. Gymnázium disponuje dostatečným počtem kmenových učeben s odpovídajíc ím
vybavením počítačovou a prezentační technikou. Vzdělávání se uskutečňuje v bezpečném
a estetickém prostředí. Žáci i učitelé mají možnost stravování ve školních jídelnác h
přilehlých základních škol.


                          Hodnocení průběhu vzdělávání
Realizovaná koncepce všeobecně zaměřeného gymnaziálního vzdělávání klade na žáky
zvýšené studijní nároky. K jejich zvládnutí napomáhá promyšlená organizace výuky, účelné
využití disponibilních hodin a efektivita výuky dělených hodin. Dostatečná nabídka
volitelných předmětů a seminářů umožňuje účinně podporovat rozvoj potenciálu žáků
s ohledem na jejich přípravu k maturitní zkoušce a budoucí studium na vysoké škole.
V průběhu vzdělávání je kladen důraz na provázanost teoretické výuky s praktickým
využitím poznatků, mj. i formou projektové činnosti, tzv. Gladiátorskými hrami.
Metodické a didaktické vedení sledovaných hodin nevykazovalo výraznější rozdíly mezi
výukou na nižším a vyšším gymnáziu. Žáci na obou stupních gymnázia prokazovali na
výborné úrovni vědomosti a dovednosti stanovené ŠVP, což koresponduje s jejich
dosahovanými výsledky. Většina hospitovaných hodin probíhala v pracovní atmosféře,
učitelé uplatňovali k žákům partnerský přístup. Žáci dodržovali nastavená pravidla
komunikace a respektovali stanovené postupy práce. Převážná část vyučovacích hodin měla
jasně definovaný vzdělávací cíl a promyšlenou strukturu s efektivně využitým časovým
prostorem. Kvalita části výuky byla pozitivně ovlivněna erudicí vyučujících a jejich osobním
přístupem. Požadavky na žáky byly přiměřené, nové učivo bylo podáváno srozumite lně
a v logických souvislostech. Žáci byli vedeni k objevování nových poznatků, využívá ní
alternativních postupů, pochopení nových pojmů, hledání souvislostí mezi jednotlivými jevy
a k aplikaci získaných znalostí a dovedností v návaznosti na probírané či procvičované téma.
Názornost a provázanost výuky s obdobím distančního vzdělávání ve všech předmětech
podporovalo účelné využití didaktické techniky a uplatnění digitálních zdrojů.
Zdařilé vyučovací hodiny se vyznačovaly metodickou propracovaností a účelností
didaktických postupů. Vyučující vesměs volili efektivní formy a metody práce vzhlede m
k probíranému učivu, věku i studijním předpokladům žáků. Nejčastěji využívanou frontální


2022/2023                                    3
výuku vhodně kombinovali s metodicky dobře vedeným řízeným rozhovorem a samostatnou
prací. Někteří učitelé účelně využívali i činnosti ve skupinách napomáhající vzájemné
kooperaci žáků a rozvoji jejich sociálních i komunikativních kompetencí. Pedagogové
ponechávali žákům dostatečný prostor pro aplikaci získaných vědomostí a dovedností, pro
rozvoj logického a abstraktního myšlení. Zařazení prvků činnostního a prožitkového učení
vhodně obohacovalo výuku a umožňovalo aktivní zapojení žáků do vzdělávacího procesu.
K názornosti výuky v části hodin přispívalo účelné využívání názorně demonstračníc h
a dovednostně praktických metod, didaktických pomůcek, didaktické techniky a uplatnění
digitálních zdrojů vzhledem ke stanovenému vzdělávacímu cíli (výuková prezentace, video,
poslech, rozvoj receptivních dovedností žáků). V některých hodinách byla vhodně rozvíjena
sociální gramotnost včetně formování postojů žáků. Zadávání problémových úkolů vedlo
žáky k utváření vlastních strategií řešení a k samostatnému vyvozování závěrů. Žáci často
prokazovali schopnost aplikovat své znalosti a správně používat odbornou terminolo gii.
Sledovaná výuka cizích jazyků byla více zaměřena na rozvoj receptivních řečových
dovedností (čtení a poslech s porozuměním) a upevňování znalostí gramatických struktur,
méně směřovala na uplatnění interaktivních řečových dovedností žáků. Pozitivem je, že
většina hospitovaných hodin byla vedena v cílovém jazyce. Pedagogové v menší míře
využívali práci s chybou, avšak zohledňovali potřeby žáků a poskytovali jim dostatek času
k pochopení a procvičení probíraného tématu. Efektivně byly využívány mezipředměto vé
přesahy a interdisciplinární vazby. Systém domácí přípravy v hospitovaných hodinách byl
účelně využíván k procvičování učiva i k úkolům s tvořivým zadáním. Na základě
zkušeností z období distanční výuky učitelé a žáci nadále využívají možností elektronické
komunikace k vzájemnému předávání informací i ke sdílení studijních materiálů.
Kvalitu menší části hospitovaných hodin snižovaly dílčí metodické a didaktické nedostatky.
Uplatňovaná škála metod a forem výuky byla málo pestrá, což se projevovalo jednotvárností
a nižší dynamikou vyučovací hodiny i nerovnoměrným zapojením žáků do edukačního
procesu. Vyučující tak nevytvářeli dostatečný prostor pro souvislejší vyjadřování žáků. Nižší
míra diferenciace zadávaných úloh v části hospitovaných hodin dostatečně nepodporovala
odlišné pracovní tempo, rozdílnou úroveň znalostí a dovedností žáků i jejich individuá lní
potřeby. Žáci byli jen ojediněle vedeni k objektivnímu posouzení kvality práce svých
vrstevníků a sebereflexi vlastního výkonu. V závěru části vyučovacích hodin nebyl také
vytvořen prostor pro shrnutí probraného učiva, případně vyhodnocení splnění vzdělávac ího
cíle.
Zapojení žáků do mezinárodních projektů a celoškolních akcí dlouhodobě přispívá
k všestrannému rozvoji jejich osobnosti i k podpoře jejich jazykových kompetencí.
Pravidelně zařazované aktivity, jako jsou předmětové exkurze, zahraniční výjezdy,
laboratorní cvičení, sportovní kurzy, projektové dny, čtenářské dílny, propojují teoretickou
výuku s praxí a umožňují tak ověřovat naplňování klíčových kompetencí. Škole se daří
vytvářet vhodné podmínky pro podporu kreativity a individuálních zájmů talentova nýc h
žáků (nabídka programů vysokých škol či prázdninových kurzů s vědeckou tematickou,
soutěže, školní časopisy, robotika, filmová a dramatická tvorba, sportovní turnaje a
olympiády). Školní environmentální a dobrovolnické aktivity žáků napomáhají rozvoji
jejich sociálních kompetencí. Gymnázium je aktivní i v podpoře čtenářství (např. vydávání
dvou školních časopisů, účast v mezinárodním projektu Záložka do knihy spojuje školy,
čtenářské dílny).




2022/2023                                    4
                         Hodnocení výsledků vzdělávání
Výsledky vzdělávání pozitivně ovlivňuje funkčně nastavená adaptace žáků a systematická
výchovně vzdělávací práce většiny pedagogů. Adaptační procesy vhodně zohledňují věková
specifika žáků, jsou zaměřeny zejména na zvládnutí nároků studia, utváření pozitivníc h
třídních vazeb a prevenci rizikových projevů chování (adaptační kurzy, rozmanité aktivity
školního klubu). Funkčnost preventivních mechanismů dokládá i nízký výskyt rizikovýc h
projevů chování. Ve sledovaném období žáci vykazovali stabilní míru absence, počet
neomluvených hodin byl nízký. Výchovná opatření jsou ukládána uvážlivě v souladu
s nastavenými pravidly, převažuje motivační charakter pochval a ocenění. Žáci jsou vedeni
k spoluodpovědnosti za své výsledky při plnění termínovaných úkolů, dlouhodobýc h
projektů a v rámci vlastní domácí přípravy.
Škola reflektuje různé vzdělávací potřeby žáků a v rámci poradenských služeb (posíleno
pozicí školního psychologa) vytváří příznivé podmínky pro jejich studium. Systém podpory
žáků je nastaven a uplatňován vhodným způsobem. Umožňuje identifikovat individuá lní
potřeby žáků a včas na reagovat. K jednotlivým zjištěním jsou přijímána vhodná opatření,
popř. jsou připraveny konkrétní kroky k dalšímu zvyšování efektivity celého systému.
Výsledky vzdělávání žáků se speciálními vzdělávacími potřebami se zásadně neliší od
průměru třídy. Koordinace stanovených postupů ve výuce (průběžná informova no st
vyučujících výchovným poradcem, dodržování doporučení školských poradenských
zařízení, individuální konzultace) napomáhá k prevenci školního neprospěchu a podpoře
úspěšnosti žáků při ukončování studia. Podpora žáků-cizinců ve vzdělávání je poskytována
podle míry jejich jazykové bariéry.
Individuální i skupinové výsledky vzdělávání jsou systematicky sledovány a analyzo vá ny
vedením školy, projednávány pedagogickou radou i předmětovými komisemi. Uplatňova ný
systém pololetně zadávaných srovnávacích testů (nižší stupeň gymnázia – matematika,
český jazyk, cizí jazyk, vyšší stupeň gymnázia – ve všech předmětech kromě informa tik y
a předmětů výchovného charakteru) poskytuje škole komplexní zpětnou vazbu o naplňová ní
ŠVP i o kvalitě pedagogické práce v jednotlivých ročnících. Systematické a pedagogy
sdílené analýzy výsledků vzdělávání umožňují rovněž sledovat přidanou hodnotu
vzdělávání, porovnávat výsledky v jednotlivých předmětech a třídách a přijímat opatření
k eliminaci případných rizik, např. po návratu žáků z distanční výuky, při přechodu žáků
z nižšího na vyšší stupeň gymnázia. Zpětnou vazbu o rozvoji studijního potenciálu a míře
osvojených kompetencí žáků získává gymnázium i prostřednictvím projektové činnosti
(Gladiátorské hry).
Ve sledovaném období vykazovaly celkové výsledky žáků výbornou úroveň, o čemž svědčí
vysoké procento žáků s uzavřenou klasifikací k 30. červnu (99 %), vysoká míra žáků
prospívajících s vyznamenáním (50 – 64 %) a zanedbatelný počet neprospívajících.
Rozhodujícím ukazatelem kvalitativního rozvoje žáků je jejich dlouhodobá úspěšnost
u maturitních zkoušek. Ve sledovaném období všichni prospěli, počty vyznamenaných se
pohybovaly v rozmezí 45 % - 54 %. Pozitivním trendem je vyrovnaný počet maturantů
volicích si ve společné části zkoušku z matematiky a cizího jazyka. Z podrobného rozboru
výsledků žáků ve sledovaném období vyplývá, že v rámci dané skupiny oborů žáci školy
opakovaně dosahují nadprůměrných výsledků v didaktických testech z českého jazyka
a matematiky. S vysokou mírou osvojených znalostí a dovedností žáků koresponduje také
úspěšnost absolventů gymnázia při přijetí ke studiu na vysokých školách různého zaměření.




2022/2023                                  5
K získání nezávislé zpětné vazby o úrovni vědomostí a dovedností žáků napomáhají různé
formy externího testování, do kterých se škola pravidelně zapojuje. Externí zpětnou vazbu
o kvalitě jazykového      vzdělávání poskytuje škole také úspěšnost jednotlivc ů
v mezinárodních jazykových zkouškách. Gymnázium systematicky vytváří motivač ní
prostředí pro podporu rozvoje individuálních zájmů nadaných žáků. Příkladné je jejich
zapojování do širokého spektra vědomostních soutěží, olympiád či projektů na obvodní,
krajské i celostátní úrovni. Kariérové poradenství je standardně nastaveno. Cíleně
zařazované rozšiřující vzdělávací aktivity podporují nejen akademické, jazykové a sociální
kompetence žáků, ale i demokratické hodnoty (např. projekt Občan). Škola sleduje uplatnění
svých absolventů, které vhodně využívá pro další zkvalitnění své výchovně vzdělávac í
činnosti.


                                         Závěry
Vývoj školy
- Od poslední inspekční činnosti v roce 2015 došlo ke změně ve vedení školy,
- škola kontinuálně rozvíjí nastavenou koncepci kvalitního gymnaziálního vzdělává ní
  a účinně podporuje všestranný rozvoj osobnosti a nadání žáků,
- gymnázium udržuje a rozvíjí funkční partnerské vztahy podporující kompetence žáků,
- funkční rozšíření poradenského systému a rozvoj jeho efektivní činnosti,
- vedení školy výrazně zlepšuje materiální a finanční zabezpečení vzdělávání.


Silné stránky
- koncepční způsob řízení školy v personální, materiální a finanční oblasti,
- systematická práce s výsledky vzdělávání,
- účinná podpora individuálního talentu/nadání a zájmu žáků prostřednictvím účasti
  v rozmanitých projektech, soutěžích směřuje mj. i k rozvoji sociálních kompetencí,
- vytváření motivačního prostředí, participace žáků na chodu školy přispívá k pocitu
  sounáležitosti i zodpovědnosti za své vzdělávání i jejich osobnostnímu rozvoji,
- pestrá nabídka volitelných předmětů a atraktivita školního klubu umožňující žákům
  maximální profilaci s optimálním využitím odborného potenciálu pedagogickýc h
  pracovníků.


Slabé stránky a/nebo příležitosti ke zlepšení
- v některých hodinách nižší míra aktivizace žáků a jejich zapojení do výchovně
  vzdělávacího procesu, menší prostor pro souvislejší vyjádření žáků v části výuky,
- v části hospitovaných hodin nižší diferenciace a individualizace, absence shrnutí učiva
  v závěru vyučovacích jednotek, a tím i ověření splnění vzdělávacího cíle.


Doporučení pro zlepšení činnosti školy
- nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,


2022/2023                                     6
- ve vyšší míře diferencovat výuku s ohledem na rozvoj individuálního potenciálu žáků,
- ve výuce jednotlivých předmětů více podporovat souvislé ústní vyjadřování žáků, lépe
  promýšlet organizační a časové rozložení činností ve struktuře vyučovací hodiny směrem
  k aktivnímu zapojení žáků,
- častěji využívat formativní hodnocení, využívat zpětnovazební nástroje během výuky,
  zařazovat sebehodnocení žáků,
- efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
- posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření.


            Seznam dokladů, o které se inspekční zjištění opírají
 1.    Zřizovací listina příspěvkové organizace Gymnázium, Praha 9, Chodovická 2250 ze
       dne 1. 9. 2014 včetně dodatků
 2.    Jmenování do funkce ředitele školy s účinností od 1. 7. 2017
 3.    Výpis z rejstříku škol a školských zařízení, platný k termínu inspekční činnosti
 4.    Školní řád školní rok 2022/2023 platný k termínu inspekční činnosti
 5.    Školní vzdělávací program pro osmileté studium platný k termínu inspekční činnosti
 6.    Školní vzdělávací program pro školní klub platný k termínu inspekční činnosti
 7.    Záznamy z pedagogických rad, školní roky 2021/2022 a 2022/2023 vedené k termínu
       inspekční činnosti
 8.    Vybraný vzorek ze školní matriky vedený k termínu inspekční činnosti
 9.    Výroční zprávy, školní roky 2019/2020 a 2020/2021
10.    Třídní knihy, školní roky 2021/2022 a 2022/2023 vedené k termínu inspekční činnosti
11.    Rozvrh vyučovacích hodin školní rok 2022/2023 platný k termínu inspekční činnosti
12.    Portfolio výchovného poradce a metodika prevence vedené ve školním roce
       2022/2023
13.    Plán DVPP – Plán dalšího vzdělávání učitelů ve školním roce 2021/2022
14.    Vybrané výstupy z účetnictví organizace za roky 2021 a 2022



                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


2022/2023                                   7
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivana Kučerová, školní inspektorka, vedoucí
 inspekčního týmu

 Mgr. Hana Šinská, školní inspektorka

 MgA. Naděžda Ostřanská, školní inspektorka

 Bc. Šárka Snížková, kontrolní pracovnice




V Praze 31. 10. 2022


Podpis ředitelky školy potvrzující převzetí inspekční zprávy


 Mgr. Zuzana Suchomelová
 ředitelka školy




2022/2023                                   8
