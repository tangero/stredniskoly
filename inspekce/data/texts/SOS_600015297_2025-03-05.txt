                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-419/25-M
                                      Sp. zn. ČŠIM-S-93/25-M


Název                               ART ECON - Střední škola, s.r.o.
Sídlo                               Husovo nám. 2061, 796 01 Prostějov
E-mail                              artecon@artecon.cz
IČO                                 25 500 783
Identifikátor                       600 015 297
Právní forma                        společnost s r.o.
Zastupující                         Ing. Renata Kubová
Zřizovatel                          IF Holding, a.s.
Místo inspekční činnosti            Husovo nám. 2061, 796 01 Prostějov
Inspekční činnost na místě          5. − 7. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                    Charakteristika
ART ECON – Střední škola, s.r.o. (dále „škola“ nebo „subjekt“) vykonává činnost střední
školy a školní jídelny-výdejny. Škola poskytuje v denní formě střední stupeň vzdělání
s maturitní zkouškou v oborech vzdělání 63-41-M/01 Ekonomika a podnikání, 66-52-L/51
Propagace (nástavbové studium), 68-43-M/01 Veřejnosprávní činnost, 82-41-M/05
Grafický design a 82-41-M/07 Modelářství a návrhářství oděvů a střední stupeň vzdělání
v oboru s výučním listem 66-52-H/01 Aranžér.
Ve školním roce 2024/2025 vykázala střední škola k 30. září 2024 celkem 345 žáků
zařazených v 18 třídách, mezi nimiž byli žáci se speciálními vzdělávacími potřebami, žáci
nadaní a žáci cizinci. Mimořádně nadané žáky škola k uvedenému termínu nevykazovala.
Školní stravování je zajištěno ve vlastní školní jídelně-výdejně na základě smluvního
ujednání.
Svou činnost škola přehledně prezentuje ve výročních zprávách, prostřednictvím nabídky
propagačních materiálů určených veřejnosti a na svých webových stránkách
(www.artecon.cz).


                         Hodnocení podmínek vzdělávání
Koncepční záměry rozvoje školy reflektují reálné potřeby a zájmy zřizovatele, přičemž se
zaměřují na vytvoření podmínek pro moderně pojatý vyučovací proces a celkový rozvoj
žáků. Plánování vychází z podrobné analýzy současného stavu, ze znalosti prostředí, přihlíží
k potřebám žáků i pedagogických pracovníků a záměrům zřizovatele. Na vzdělávací obsahy
jednotlivých vyučovacích předmětů vhodně navazují školní a mimoškolní aktivity, které
přispívají k všestrannému rozvoji osobnosti žáků a prohlubují jejich zaměření.
Vedení školy efektivně využívá výstupy z jednání pedagogické rady, práce předmětových
komisí, žákovské samosprávy a dalších zpětnovazebných mechanismů. Škola se zabývá
podněty žáků a zákonných zástupců a postupuje přitom podle jasně nastavených pravidel.
Nastavená organizační struktura odpovídá velikosti subjektu a rozsahu jeho činností,
které vykonává. Účelné vymezení oblastí působnosti vedoucích pedagogických pracovníků
a jejich kompetencí v rámci vícestupňového řízení vytváří optimální podmínky pro efektivní
vedení. Učitelé participují na chodu školy prostřednictvím předmětových komisí a jednání
pedagogické rady. Systém plánování je funkční, adresný, přihlíží k potřebám žáků
i pedagogických pracovníků a zajišťuje zpětnou kontrolu plnění úkolů. Komunikační systém
školy používá všechny běžné postupy pro přenos aktuálních informací včetně elektronické,
telefonické a osobní komunikace. Výsledky kontrol jsou zobecňovány na společných
poradách, učitelům je poskytována relevantní zpětná vazba k jejich práci. I když je řídicí
a kontrolní systém nastaven způsobem, který postihuje všechny oblasti fungování subjektu,
v praxi se škole dosud nepodařilo plně eliminovat některé dílčí nedostatky v metodickém
vedení teoretické výuky a v analýze výsledků vzdělávání.
Činnost školy pozitivně ovlivňují rozvíjené partnerské vztahy. Pro potřeby zajištění kvalitní
realizace praktického vyučování škola spolupracuje s partnerskými firmami. Uvedenou
spolupráci škola navíc účelně využívá i jako zdroj informací pro hodnocení dosahovaných
výsledků vzdělávání, a to zejména v oblasti utváření a rozvoje požadovaných odborných
kompetencí žáků. Žáci se účastní exkurzí u zaměstnavatelů, realizovány jsou pro ně
i přednášky odborníků z praxe. Škola udržuje partnerství také s jinými školami s obdobným
odborným zaměřením v rámci České republiky. Pro zajištění odpovídající odborné kvality


                                            2/9
výuky, hlavně pak pro udržení potřebného kontaktu s problematikou praxe, má důležitý
význam také partnerství školy s profesními sdruženími. Přínosná je rovněž spolupráce se
školskou radou a zřizovatelem, který se podílí na zlepšování materiálně-technick ýc h
podmínek školy.
Složení pedagogického sboru umožňuje plnit záměry a cíle školních vzdělávacích programů.
Pedagogický sbor je stabilizovaný, průběžně doplňovaný o nové pedagogy, kterým je
věnována potřebná pozornost a metodická péče přispívající k jejich úspěšnému začlenění
do vzdělávacího procesu a bezproblémové adaptaci do pracovního kolektivu. K tomu
přispívají vzájemné hospitace, odpovídajícím způsobem tak dochází ke sdílení zkušeností,
nápadů a inspirace z pedagogické praxe. Ředitelka školy podporuje profesní rozvoj, vytváří
podmínky pro další vzdělávání pedagogických pracovníků, které zohledňuje potřeby školy
a učitelů formou sebevzdělávacích plánů a je realizováno s ohledem na její finanční možnosti
i na nabídku vzdělávacích institucí.
Materiální podmínky umožňují poskytovat kvalitní střední vzdělávání a školské služby.
Všechny prostory školy jsou účelně a esteticky zařízené. Škola má k dispozic i
i specializované učebny a dílny pro praktické vyučování. Učebny jsou vybaveny pomůckami
podporujícími názornost výuky. Za přispění finančních prostředků od zřizovate le
a prostředků z realizovaných projektů se daří škole naplňovat své záměry a cíle stanovené
ve školních vzdělávacích programech.
V oblasti bezpečnosti a ochrany zdraví žáků má škola stanoveny priority, které spočívají
v pravidelném vyhledávání potencionálních rizik a identifikaci případných problémů.
Podmínky bezpečnosti a ochrany žáků zdraví má škola ošetřeny v základních dokumentech
školy. Škola spolupracuje s odborně způsobilou osobou, provádí revize a přijímá opatření
k odstranění nalezených nedostatků. Při namátkové fyzické kontrole prostor přístupnýc h
žákům (školní jídelna-výdejna, chodby, učebny, tělocvična) nebyly zjištěny závažnějš í
nedostatky.
Škola zajišťuje stravování žáků v předepsaném rozsahu stravovacích služeb prostřednictvím
jiného právního subjektu přímo v areálu školy. Podporován je také správný vývoj
a společensky odpovědné chování žáků začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný rozvoj společnosti.


                          Hodnocení průběhu vzdělávání
V hodnocených vyučovacích hodinách panovala pozitivní pracovní a bezpečná sociální
atmosféra, která podporovala efektivní výuku. Metodická propracovanost vyučovac íc h
hodin, ať už v odborných nebo všeobecně vzdělávacích předmětech, vycházela z osobního
přístupu a pedagogických zkušeností učitelů. Výuka probíhala dynamicky, bez zbytečnýc h
časových prostojů, přičemž organizační i obsahová příprava byla na dobré úrovni.
Vzdělávací obsah odpovídal osnovám realizovaných školních vzdělávacích programů a byl
věcně aktualizován v souladu se současnými oborovými poznatky.
Frontální vyučování bylo vhodně kombinováno s výkladem doplněným rozhovorem či
diskusí. Ve většině sledovaných vyučovacích hodin byla zařazena i práce ve dvojicích nebo
skupinách a samostatná práce žáků, která často vyústila ve společné procvičování učiva.
Přestože byla snaha o zapojení žáků do diskusí patrná, prostor pro vyjádření a obhájení
vlastních názorů žáků, který by podpořil jejich kritické myšlení, zůstával často nevyužitý.




                                            3/9
Toto omezení a větší podíl hotově překládaných poznatků mohly zčásti bránit většímu
rozvoji kognitivních a sociálních kompetencí žáků.
Digitální technika byla ve většině vyučovacích hodin účelně využívána, což efektivně
přispívalo k názornosti vzdělávání žáků. V některých vyučovacích hodinách byly zařazeny
aktivity, jejichž přínos práce s různými informačními zdroji smysluplně doplnil použití
tradičních výukových materiálů. Pozitivně byla hodnocena snaha učitelů propojit vzdělávac í
obsah s reálnými situacemi a mezipředmětovými vztahy. Ne vždy však byli žáci důsledně
vedeni k hledání souvislostí mezi jevy a k aplikaci poznatků v praktických situacích.
Komunikace mezi učiteli a žáky byla otevřená a korektní. Většina žáků reagovala na pokyny
učitelů a prokazovala znalosti a dovednosti odpovídající očekávaným výstupům uvedeným
v platných vzdělávacích dokumentech. Diferenciace výuky a individualizace aktivit pro
žáky se speciálními vzdělávacími potřebami byla v některých vyučovacích hodinách
pozorována především v časovém přizpůsobení úkolů, obsahová diferenciace však zůstávala
spíše na okraji. Podpora nadaných žáků prostřednictvím rozšiřujících úkolů nebo výzev
nebyla ve sledovaných vyučovacích hodinách efektivně využita.
Pracovní tempo bylo přiměřené schopnostem žáků. Učitelé poskytovali okamžité pozitivní
hodnocení výkonů žáků, v části sledovaných vyučovacích hodin bylo zazname ná no
sebehodnocení, avšak vzájemné hodnocení mezi žáky a formativní zpětná vazba, která by
motivovala k dalšímu učení a reflektovala individuální pokrok, byla zařazena ojediněle.
Závěrečné shrnutí učiva proběhlo ve většině vyučovacích hodin, avšak zpravidla pouze
stručně a bez výraznějšího zapojení žáků. Motivační stanovení cílů na následující vyučovac í
jednotku ve většině sledované výuky absentovalo.
V hodnoceném odborném výcviku učivo navazovalo svým obsahem především na odborné
předměty teoretického vyučování se zaměřením na prohlubování nabytých vědomostí,
rozvoj požadovaných praktických dovedností a pracovních postojů a návyků spojených
s výkonem budoucí profese žáků. Vyučující kladli důraz zejména na dodržování
vymezených technologických postupů za účelem dosažení odpovídající kvality a efektivity
práce. Dodržovány při tom byly stanovené zásady bezpečnosti a ochrany zdraví při práci
a pracovní hygieny. Metoda předvádění činností se střídala se samostatnou prací žáků, při
čemž žáci vyšších ročníků pracovali převážně samostatně. Veškeré aktivity probíhaly
v přiměřeném tempu, vhodným způsobem byly zohledňovány individuální potřeby žáků.
Žáci byli vedení k účelné společné komunikaci v průběhu práce, logickému uvažová ní
a vzájemné spolupráci. Vhodnou zpětnou vazbou bylo prověřováno, zda bylo učivo
pochopeno a zda byly zvládnuty požadované praktické dovednosti. Důležité místo ve výuce
hrála rovněž práce s chybou. Učitelé žáky na chyby průběžně upozorňovali, společně pak
hledali správná řešení eliminace vzniklých problémů a diskutovali o možnostech, jak
možným nedostatkům předcházet. Vyučující s využitím zkušeností z vlastní profesní praxe
seznamovali žáky se specifickými poznatky souvisejícími s plněním zadaných úkolů. Kromě
odborných kompetencí byly ve výuce rozvíjeny také požadované klíčové kompetence žáků,
a to především kompetence komunikativní, sociální, personální a kompetence k řešení
problémů.


                          Hodnocení výsledků vzdělávání
Hodnocení žáků v průběhu vzdělávání se opírá o nastavená pravidla pro hodnocení výsledků
vzdělávání žáků, která jsou součástí školního řádu. V uvedeném dokumentu však nejsou
systematicky stanovena kritéria pro školou využívané různé váhy klasifikačních stupňů pro
výpočet váženého aritmetického průměrného prospěchu.


                                            4/9
Zákonní zástupci nezletilých žáků jsou o výsledcích vzdělávání průběžně informo vá ni
především prostřednictvím elektronické komunikace, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy.
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně statisticky vyhodnocuje na jednáních pedagogické rady. Se získanými
daty jednotliví učitelé pracují většinou individuálně, konkrétní návrhy ke zlepšení výsledků
ve vzdělávání a zpětné provádění hodnocení účinnosti přijatých opatření však nejsou
realizovány systematicky. Přehled o znalostech jednotlivých žáků získává škola především
prostřednictvím vlastních hodnoticích nástrojů. Výsledná data z písemných prací většího
rozsahu jsou vyučujícími analyzována, navrhována jsou opatření vedoucí k minimalizac i
diagnostikovaných chyb. Získané poznatky však nejsou dále efektivně využity ke
společné optimalizaci podpory úspěšnosti žáků formou aktualizace vzdělávacího obsahu,
zlepšení využívaných metod a forem výuky a individuálního přístupu, a to v rámci jednání
jednotlivých předmětových komisí.
V období od poslední inspekční činnosti vykazovaly celkové výsledky vzdělávání žáků
dlouhodobě meziroční srovnatelnou úroveň, v jednotlivých vyučovacích předmětech, a to
jak v průběžném hodnocení, tak v hodnocení na vysvědčení, nebyly patrné závažné
vzájemné odchylky. Výsledky ve společné části maturitní zkoušky však měly v tomto
období kolísavou tendenci. Po zlepšení v letech 2022 a 2023, kdy byla celková neúspěšnost
žáků ve všech předmětech nižší, než je celostátní průměr pro dané skupiny oborů, došlo
v roce 2024 ke zřetelnému zhoršení výsledků žáků ve společné části maturitní zkoušky.
Hrubá neúspěšnost žáků závěrečných ročníků studia ve všech oborech vzdělání s maturitní
zkouškou převýšila ve školním roce 2023/2024 celorepublikový průměr škol s obory
vzdělání patřícími do stejné skupiny. V případě oboru vzdělání Propagace dosáhla hrubá
neúspěšnost žáků školy 42,9 % oproti 26,4 % celorepublikového průměru, u oboru
Veřejnosprávní činnost činila 28,6 % na rozdíl od 9,5 % celorepublikového průměru
a u oborů vzdělání patřící do stejné skupiny, a to Grafický design a Modelářství a návrhářství
oděvů, byla hrubá neúspěšnost žáků školy vzhledem k celorepublikového průměru 16,0 %
ku 9,5 %. Celkově napříč obory žáci dosáhli lepších výsledků v profilové části maturitní
zkoušky než v její společné části. I zde však několik žáků neprospělo. V jarním zkušebním
období roku 2024 konalo maturitní zkoušku celkem 33 žáků, pět jich prospělo
s vyznamenáním, 16 prospělo a 12 neprospělo (36,36 %). V podzimním zkušebním období
uvedeného roku konalo maturitní zkoušku 12 neúspěšných žáků z jarního termínu, z nich
osm prospělo a čtyři neprospěli. Úspěšnost žáků u závěrečné zkoušky je v posledních
školních letech vyvážená a nevykazuje významné odchylky. Většina žáků je úspěšná již
v prvním termínu zkoušky. Z celkových sedmi žáků konajících závěrečnou zkoušku v roce
2024 v jarním termínu uspělo všech šest zúčastněných, z toho jeden s vyznamená ním.
V podzimním termínu vykonal zkoušku jeden žák, a to také úspěšně. Na dosahované
výsledky vzdělávání má negativní dopad mj. zvýšená absence žáků ve vyučování. Škola se
tímto nepříznivým jevem zabývá a přijímá opatření na jeho minimalizaci.
Důležitou zpětnou vazbou pro školu je nejen úspěšnost žáků u maturitních a závěrečnýc h
zkoušek, ale také přijetí absolventů k dalšímu studiu a sledování jejich uplatnění v profesní
praxi. Studijní a pracovní úspěšnost svých absolventů škola sleduje spíše neformálně.
Škola intenzívně podporuje rozvoj nadání žáků jejich zapojováním do školních, případně
vyšších kol různých druhů soutěží a odborných aktivit. Škola identifikuje žáky s rizike m
školního neúspěchu, zajišťuje jim primární podporu v průběhu vyučování, nabízí



                                             5/9
individuální konzultace, nebo pravidelně realizuje doučování, případně zintenzivňuje
přípravu žáků na závěrečnou a maturitní zkoušku.
Školní poradenské pracoviště je tvořeno vedoucí, která současně vykonává funkci kariérové
poradkyně, dále pak výchovnou poradkyní, školní metodičkou prevence a nově také školní
psycholožkou, jejichž základní kompetence a činnosti jsou jasně vymezeny. Jednotlivé
pracovnice školního poradenského pracoviště poskytují součinnost k realizaci podpůrných
opatření ve všech třídách školy. Pravidelně se setkávají, společně konzultují aktuální
problematiku speciálních vzdělávacích potřeb jednotlivých žáků, prevenci školní
neúspěšnosti,     a prevenci      rizikových    jevů.   Nastavují     vzdělávací     postupy
v souladu s vydanými doporučeními ke vzdělávání. O individuálních vzdělávac íc h
potřebách žáků se speciálními vzdělávacími potřebami jsou všichni vyučující pravidelně
informováni na jednáních pedagogické rady i operativních schůzkách. Uplatňová ní
přiznaných podpůrných opatření přímo ve výuce si škola v průběhu roku pravidelně
neověřuje, hospitační činnost vedení školy není konkrétně zacílena na tuto oblast. Hospitační
činností zaměřenou na práci asistentky pedagoga vykonává zástupkyně ředitelky školy, která
s ní aktivně spolupracuje při výuce.
Škola má rovněž vypracovaný systém prevence rizikových projevů chování, při jeho tvorbě
vychází z pravidelného pololetního vyhodnocování a při úpravách reaguje na aktuální
potřeby školy a žáků. Všichni pedagogové jsou pravidelně informováni o preventivníc h
postupech uplatňovaných při řešení náročného chování žáků a společně vyhodnocují jejich
dopad do klimatu jednotlivých tříd. K vyhodnocování školního klimatu škola zatím
nevyužívá dotazníková šetření žáků a zákonných zástupců. Pro případné problémy
a připomínky je žákům k dispozici schránka důvěry v prostorách školy i na školním webu,
rovněž i kontakty na členy poradenského pracoviště včetně informací dostupných
na interaktivním informačním panelu umístěném v prostorách školy. Kladně lze hodnotit
pravidelné využívání adaptačních aktivit v úvodu školního roku pro žáky na začátku
školního roku. Účinným nástrojem motivace k zodpovědnosti je zapojení žáků do práce rady
žáků školy, kde se mohou vyjadřovat k činnosti školy a mohou podávat náměty na zlepšení
chodu školy.


                                         Závěry
Vývoj školy
– Od poslední inspekční činnosti došlo ke snížení počtu míst poskytovaného vzdělávání ze
  tří na jedno.
– Průběžně dochází ke zlepšování materiálních podmínek pro vzdělávání pro teoretické
  i praktické vyučování, což významně přispívá k rozvoji požadovaných odborných
  kompetencí žáků.
Silné stránky
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Slabé stránky (oblasti ke zlepšení)
– Systém kontrolní činnosti vedení školy není vhodně nastaven zejména do oblastí, které
  jsou zaměřeny na průběh a výsledky vzdělávání žáků ve škole. (2.1)
– Méně časté využívání didaktických závěrů, zapojování žáků do evaluačních aktivit,
  využívání vzájemného kriteriálního hodnocení nebo sebereflexe vlastního pokroku
  v části hodnocené teoretické výuky. Učitelé nevytvářeli příležitosti pro účelné využití
  formativního hodnocení žáků. (4.3)
– Škola nedostatečně analyzuje data získaná z interní a externí evaluace výsledků
  vzdělávání žáků. Škola neprovádí systematickou analýzu příčin neúspěšnosti žáků
  a nepřijímá efektivní opatření k jejich zlepšení. (5.1, 5.4)
– Ve výuce často chyběla diferenciace vzdělávacího obsahu a výukových aktivit
  pro optimální naplnění individuálních vzdělávacích potřeb žáků a dosažení jejich
  vzdělávacího maxima. (4.2, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit účinnější kontrolní mechanismy vedením školy zejména do oblasti hodnocení
  průběhu a výsledků vzdělávání.
– Důsledně diferencovat vzdělávací činnosti žáků s ohledem na jejich individuá lní
  možnosti a potřeby. Zaměřit se na podporu talentovaných žáků a rozvíjet jejich potenciál
  prostřednictvím vhodných vzdělávacích aktivit, jako je rozšíření výukového obsahu nebo
  zadávání specifických úkolů.
– Častěji zapojovat žáky do evaluačních aktivit při závěrečném shrnutí vyučovací hodiny,
  aby obdrželi zpětnou informaci o dosažené úrovni poznání a lépe porozuměli, jak dále
  efektivně řídit své učení.
– Ve školním řádu stanovit kritéria pro používání váženého aritmetického průměru při
  hodnocení výsledků vzdělávání žáků.
– Důsledně analyzovat výsledky vzdělávání žáků, následně se zabývat příčinami jejich
  studijní neúspěšnosti a navrhovat systémová opatření na podporu výsledkových zlepšení.
  V této oblasti především zintenzivnit přípravu žáků na společnou část maturitní zkoušk y.
  Zapojit do těchto činností zejména jednotlivé předmětové komise.
– Využít dotazníková šetření mezi         žáky    a zákonnými     zástupci   pro sledování
  a vyhodnocování školního klimatu.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 3. 3. 2025
 2.   Dokumentace školy podle § 28 odst. 1 školského zákona za školní roky 2023/2024
      a 2024/2025, vedená k termínu inspekční činnosti
 3.   Dlouhodobá koncepce rozvoje školy 2025–2029, ze dne 7. 1. 2025
 4.   Vlastní hodnocení školy za školní roky 2020/2021, 2021/2022 a 2022/2023, ze dne
      1. 9. 2023
 5.   Roční plán střední školy: ART ECON – Střední škola, s.r.o. za školní rok 2024/2025
 6.   Směrnice č. 201/02 – Vyřizování stížností, s platností od 1. 1. 2017
 7.   Zápisy z jednání Rady žáků, školní roky 2023/2024 a 2024/2025
 8.   Vyhodnocení třídních schůzek konaných dne 12. 11. 2024
 9.   Složka: Kontrolní a hospitační činnost, školní roky 2023/2024 a 2024/2025
10.   Zápisy z jednání metodických orgánů, školní roky 2023/2024 a 2024/2025
11.   Souhrnné přehledy výsledků vzdělávání, chování a absence žáků, výsledky maturitní
      zkoušky, výsledky závěrečných zkoušek, školní rok 2023/2024 a 1. pololetí školního
      roku 2024/2025
12.   Protokoly o komisionálních zkouškách, školní rok 2023/2024
13.   Vybrané písemné práce (český jazyk, anglický jazyk, matematika), školní rok
      2024/2025 k termínu inspekční činnosti
14.   Strategie předcházení školní neúspěšnosti, ze dne 2. 9. 2024
15.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2024/2025 k termínu inspekční činnosti
16.   Souhrnná dokumentace poradenských služeb ve škole vedená k termínu inspekční
      činnosti
17.   Webové stránky školy vedené k termínu inspekční činnosti
18.   Inspekční zpráva, čj. ČŠIM-105/19-M, ze dne 5. 3. 2019




                                          8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy

 Mgr. Pavel Okleštěk, školní inspektor, vedoucí inspekčního týmu
 Mgr. Pavel Fridrich, školní inspektor
 Mgr. David Náhlík, školní inspektor
 Ing. Petra Kalabisová, kontrolní pracovnice
27. 3. 2025




                                          9/9
