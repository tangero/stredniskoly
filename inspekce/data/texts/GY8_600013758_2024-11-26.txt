                                    Česká školní inspekce
                                  Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-2938/24-B
                                      Sp. zn. ČŠIB-S-615/24-B


Název                               EKO GYMNÁZIUM BRNO o.p.s.
Sídlo                               Labská 269/27, 625 00 Brno
E-mail                              handlir@eko-g.cz
IČO                                 25 314 122
Identifikátor                       600 013 758
Právní forma                        obecně prospěšná společnost
Zastupující                         RNDr. Petr Handlíř
Zřizovatel                          společníci EKO Gymnázium, s.r.o.
Místa inspekční činnosti            Svážná 565/1c, Brno
                                    Kamínky 368/5, Brno
Inspekční činnost na místě          26. 11. 2024 − 29. 11. 2024

Inspekční činnost byla zahájena předložením pověření k inspekční činnosti.




                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení naplnění školních vzdělávacích programů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
                                    Charakteristika
EKO GYMNÁZIUM BRNO o.p.s. (dále škola) vykonává činnost střední školy a školní
jídelny – výdejny. Škola aktuálně vzdělává žáky ve třech oborech středního vzdělání
zakončených maturitní zkouškou, a to 79-41-K/41 Gymnázium (čtyřleté), 79-41-K/61
Gymnázium (šestileté) a 79-41-K/81 Gymnázium (osmileté). V době inspekční činnosti bylo
ve škole vzděláváno v 13 třídách celkem 317 žáků, z toho bylo 9,6 % žáků se specifick ými
vzdělávacími potřebami (dále SVP).
Vzdělávání probíhá od tohoto školního roku v nově postavené budově, která je v souladu
s ekologickým zaměřením školy udržitelnou stavbou. To umožnilo navýšení počtu žáků.
Výuka tělesné výchovy je zajištěna v pronajaté nafukovací hale ZŠ Kamínky. Školní
stravování s výběrem ze dvou jídel je žákům poskytováno ve vlastní jídelně – výdejně, kam
se dováží na základě smlouvy s jiným zařízením školního stravování.


                         Hodnocení podmínek vzdělávání
V řízení školy se pozitivně projevuje dlouholetá zkušenost ředitele školy (dále ředitele)
získaná během jeho působení na vedoucí pracovní pozici.
Ředitel řídí školu systematicky společně se dvěma zástupci, mezi které rozdělil kompetence
týkající se provozu školy a výuky a projektů. Pozice druhého zástupce ředitele je nová
od letošního školního roku. Do řízení se aktivně zapojuje také zástupkyně zřizovatele, která
je zkušenou manažerkou a zaštiťuje zejména aktivity, jimiž škola naplňuje školní vzdělávac í
programy nad rámec výuky ve školních lavicích. Aktivně se podílí na projektech školy na
území republiky, na zajištění zahraniční spolupráce a je v kontaktu se všemi partnery, se
kterými škola při těchto aktivitách spolupracuje. S užším vedením je ředitel v denním
kontaktu na neformální bázi. S vyučujícími se schází čtvrtletně na pedagogické radě, jednou
za měsíc v tzv. učitelské kavárně a denně opět na neformální bázi, což je vzhledem ke
kompaktnímu prostoru a ne příliš velkému počtu členů pedagogického sboru přínosný
způsob komunikace.
Současná koncepce školy je zaměřena na podporu wellbeingu žáků a zaměstnanců ve všech
oblastech (materiální, vzdělávací a sociální), na jazykové vzdělávání a na enviromentá lní
aktivity. Směřování školy je známo všem aktérům vzdělávacího procesu, kteří se aktivně
podílejí na naplňování koncepčních záměrů. Důležitým bodem koncepce je také důraz na
vysokou kvalitu vzdělávání a výborné výsledky žáků. Daří se jej naplňovat pomocí
využívání novátorských metod, jako je badatelská a projektová výuka, učení v souvislostec h,
učení zážitkem a často mimo školní lavice. Jedním z klíčových záměrů vzdělávání je
probudit v žácích vztah a odpovědnost ke svému okolí, bydlišti a přírodě. Ekologie prolíná
všeobecně vzdělávacími předměty a je součástí většiny školních projektů. Výuka je
zaměřena nejen na získávání znalostí, ale také na rozvoj praktických dovedností a
podnikavosti žáků, například prostřednictvím jejich zapojení do podnikavých projektů nebo
organizací inspirativních setkání s osobnostmi z praxe.
Ke kvalitnímu fungování školy přispívá i funkčně nastavený kontrolní systém, jehož
významnou součástí je hospitační činnost uskutečňovaná podle plánu nejen vedením školy,
ale také mezi pedagogy navzájem. Výsledky hospitací jsou diskutovány v rámci setkání
předmětových komisí, inspiraci učitelé často sdílejí i při pravidelných setkáních v učitelské
kavárně. Přednost při plánování hospitací dostávají noví učitelé, aby měli možnost získat
zpětnou vazbu na svou práci a mohli zanést do výuky doporučení zkušenějších kolegů, nejen
svého uvádějícího učitele.


                                            2/8
Pedagogický sbor prošel v posledních letech částečnými změnami a doplněním o mladší
kolegy, přesto zůstal kvalifikovaný a didakticky zdatný, což bylo pozorováno téměř ve všech
hospitovaných hodinách.
Koncepce školy se promítá také do plánování dalšího vzdělávání pedagogickýc h
pracovníků. Školení pro sborovnu byla v poslední době zaměřena na moderní metody a
formy výuky, využití umělé inteligence ve výuce, projektovou a badatelskou výuku.
Uplatňování nově získaných dovedností pedagogů bylo inspekcí pozorováno při hospitační
činnosti. Další vzdělávání si mohou pedagogové vybrat také dle svého zájmu.
Ve škole pracují čtyři předmětové komise sdružující příbuzné obory. Scházejí v různých
intervalech v závislosti na tom, zda potřebují aktuálně něco řešit. Náplní jejich jednání je
zejména sjednocení hodnocení v jednotlivých předmětech, sdílení dobré praxe a plánování
a příprava besed, exkurzí, zájezdů, projektů a dalších aktivit doplňujících vyučování.
Systém poradenských služeb je ve škole nastaven efektivně. Vymezuje optimální fungo vá ní
poradenských pracovníků při zajišťování podpůrné, preventivní, psychologické a kariérní
péče. Vedením školního poradenského pracoviště je pověřena zástupkyně ředitele školy,
dalšími členy jsou metodička prevence s dlouholetými zkušenostmi a výchovná poradkyně,
která právě absolvuje specializační studium. Pomoc poskytovaná žákům s potřebou
podpůrných opatření je díky této kombinaci praxe a nových impulsů plně funkční. Zjištěné
vzdělávací nebo výchovné problémy škola řeší v souladu se stanovenými postupy podle
jejich závažnosti např. jednáním s rodiči, setkáním s externími odborníky nebo cílenou
intervencí v třídním kolektivu.
Škola věnuje značnou pozornost specifické primární prevenci rizikového chování, realizuje
ji prostřednictvím aktivit zaměřených na předcházení a omezování výskytu jednotlivýc h
forem rizikového chování žáků. Také zařazuje různé programy nespecifické primární
prevence, které nemají přímou souvislost s konkrétním typem rizikového chování, ale
napomáhají snižovat rizika podporou zdravého životního stylu a osvojováním pozitivního
sociálního chování prostřednictvím smysluplného využívání volného času (například
zájmové, sportovní a volnočasové aktivity a jiné programy, které vedou k dodržování
společenských pravidel, zdravého rozvoje osobnosti, k odpovědnosti za sebe a své jednání).
Formování nových kolektivů a vznik sociálních vazeb mezi novými žáky různého věku
podporují adaptační kurzy pořádané jako společné akce pro primu, tercii a kvintu.
Vedení školy se ve spolupráci s Jihomoravským krajem podařilo v nové školní budově
vytvořit ke vzdělávání takové materiální podmínky, které odpovídají vysokému standardu
poskytovaného gymnaziálního vzdělávání ve světě, což přispívá k podpoře komplexního
rozvoje osobnosti každého žáka. Prostředí je podnětné a esteticky upravené a reflektuje
moderní trendy ve vzdělávání. Nová budova přispívá také ke zkvalitnění výuky, neboť
žákům poskytuje možnost využívat odborné učebny a laboratoře, specializované učebny pro
uměleckou tvorbu, výuku jazyků a hudební výchovy, dvě učebny výpočetní techniky.
Mimořádná rozsahem a volbou titulů je školní knihovna, jejíž prostředí zároveň nabízí
žákům prostor k četbě a přípravě na výuku. Chodby školy jsou postupně vybavovány
zázemím k relaxaci žáků, k setkávání se a posilování pozitivních sociálních vztahů mezi
žáky rozdílných tříd i ročníků.
Škola má nastaven funkční systém zajišťující personálně i technicky bezpečnost a ochranu
zdraví žáků. Vedení školy aktivně konzultuje a je otevřené postupně reagovat na nové
skutečnosti a možná nebezpečí, která plynou z organizace a podmínek chodu školy v nových
prostorech.




                                            3/8
                          Hodnocení průběhu vzdělávání
Výuka na nižším a vyšším stupni gymnázia i v odlišných předmětech byla vzácně vyrovnaná
a dosahovala vysoké kvality. Společným rysem většiny hospitovaných hodin byla pozitivní
pracovní atmosféra, vstřícný přístup pedagogů k žákům, respektující komunikace, jasná
formulace vzdělávacího cíle v úvodu většiny hodin, podpora vytváření souvislostí mezi
probraným a novým učivem a využití mezipředmětových vztahů pro snadnější systematizac i
získávaných vědomostí. Názornost probíraného učiva byla podporována využíváním nejen
didaktické techniky učiteli i žáky, do výuky byly zapojovány také názorné pomůcky,
obrazový materiál a krátká doprovodná videa. V rámci výkladu nové látky i jejího
procvičování byl kladen důraz na možnosti využití teoretických znalostí v běžném životě.
Kromě frontální a skupinové formy práce, práce ve dvojicích i samostatně byly do výuky
zařazovány také četné aktivizující metody (např. brainstorming, myšlenková mapa, staniční
výuka). Žáci byli vzájemnou spoluprací vedeni k naplnění společného cíle a rozvoji
sociálních a komunikativních kompetencí. Diferenciace zadávaných úkolů dle
individuálních dovedností a potřeb žáků byla zaznamená na jen ojediněle. Většina
hospitovaných hodin byla zakončena reflexí vzdělávacích pokroků žáků a vyhodnocením
stanovených cílů výuky.
V hospitovaných hodinách českého jazyka byla kreativně využita umělá inteligence. Žáci
pracovali s digitální technikou i tištěnými knihami, při práci s textem uměleckým i
odborným rozvíjeli aktivně čtenářskou gramotnost, kritické myšlení i komunikativní
kompetence.
Ve výuce cizích jazyků jsou pedagogy, vč. rodilého mluvčího, promyšleně využívá ny
moderní výukové metody a formy i informační a komunikační technologie. V hospitovanýc h
hodinách byla pozorována mimo jiné staniční výuka. Efektivní využívání digitálníc h
technologií včetně virtuální reality a umělé inteligence přispívá ke zvyšování motivace
k učení a zvyšování digitální gramotnosti žáků. Virtuální prohlídky cizích měst žákům
usnadňují seznámení se zahraničními reáliemi. U žáků je podporováno zdravé sebevědomí
k využívání jazyka nejen v běžných životních situacích, ale také k dalšímu studiu
z cizojazyčných zdrojů. Obojí podporuje rozvoj kritického myšlení žáků i niterné vyjádření
osobních emocí spojených s uměleckým dílem. Vhodně byl v hodinách jazyků zařazen také
zpěv cizojazyčných písní. Stanovení jasných kritérií hodnocení umožňovalo žákům projevit
názor k výkonu svých spolužáků (vrstevnické hodnocení).
V matematice žáci pracovali z velké části samostatně, byli vedeni k osvojování
matematických pojmů a vztahů, přesnému používání terminologie a symboliky. Byl jim
dáván prostor k samostatnému učení a řešení úkolů. Učitelé žáky vedli k vyvozování závěrů,
přemýšlení nad problémy a hledání jejich řešení.
V zeměpise díky promyšlené organizace vyučovacích hodin a adekvátním formám a
metodám práce byl k činnostem přístup žáků většinou aktivní. Zapojovali se do vyhledá vá ní
z různých zdrojů. Ke zlepšení názornosti a pochopení učiva byly účelně využívány pracovní
listy, mapy. Žáci byli podněcováni k samostatnému vyvozování poznatků.
Předmět badatelství se v letošním školním roce vyučuje poprvé. Žáci se v hodinách učí
stanovit hypotézy, klást výzkumné otázky, navrhovat způsoby řešení, ověřovat hypotézy a
prezentovat výsledky své práce. V hospitované výuce převažovala práce ve skupinách.
V hospitované výuce tělesné výchovy se pedagogům velmi vhodně dařilo využít sportovní
zaměření jednotlivých žáků, například při ukázce pohybové aktivity, ale rovněž při korekci
chyb a vysvětlení správného provedení pohybu. Činnosti rozvíjely u žáků kladný vztah
k pohybu a vzájemný respekt k odlišné úrovni dosažených dovedností spolužáků.


                                            4/8
                          Hodnocení výsledků vzdělávání
Škola má zavedený promyšlený systém hodnocení motivující žáky k učení a dosahování
kvalitních výsledků vzdělávání. K pedagogické diagnostice vzdělávacích výsledků žáků je
pedagogy využívána řada nástrojů, především písemné práce, různé typy didaktických testů,
ústní zkoušení, výstupy z projektů, prezentace vlastní práce před kolektivem třídy i portfolia.
Žáci druhého ročníku nižšího stupně gymnázia píší z důvodu rozvoje písemného projevu, a
rozpoznání svých studijních předpokladů seminární práce s následnou obhajobou. Krokem
k postupné přípravě žáků na systém vysokoškolského hodnocení je ve vyšších ročnících
v pololetí a v závěru školního roku jeden týden nazývaný „zkouškový“, který je vyhraze n
psaní písemných prací z hlavních předmětů, jejichž obsahem je ucelený vzdělávací blok.
Pro srozumitelné a včasné informování žáků a jejich zákonných zástupců o průběžnýc h
výsledcích je nastaven a funkčně využíván školní elektronický systém. K podpoře
intenzivnější komunikace se zákonnými zástupci jsou pravidelně uskutečňovány třídní
schůzky, rodičovské kavárny a nabízeny jsou také individuální konzultace s vyučujícími.
Výsledky žáků za poslední tři školní roky jsou srovnatelné a na velmi dobré úrovni. Řada
žáků prospívá s vyznamenáním, neprospívající žáci se díky systému včasné podpory
v průběhu vzdělávání ve škole nevyskytují. Rovněž úspěšnost žáků ve školní i společné části
maturitní zkoušky je nad republikovým průměrem, což se následně projevuje i vysokou
úspěšností přijetí žáků na preferovanou vysokou školu.
Neomluvené hodiny se vyskytují velmi ojediněle, vyšší absence je třídními učiteli
monitorována a řešena ve spolupráci s rodiči. V poslední době udělili třídní učitelé jen
několik kázeňských opatření. Výrazně častěji jsou ve škole udělovány pochvaly především
za dosažené studijní výsledky a mimořádné úspěchy, kterých žáci dosahují v řadě soutěží a
olympiád.
Škola využívá komerční testy k identifikaci nadání a nabízí je žákům. Vnitřní systém
ověřování průběžně dosahovaných výsledků je nastaven formou přípravy ročníkovýc h
písemných prací a testů v jednotlivých předmětech, které v rámci následného srovnání
výsledků mohou odhalit disproporci či nedostatky v rámci výuky paralelních tříd jednoho
ročníku.
Žáci aktivně podporují rozvoj školy prostřednictvím školního studentského parlamentu,
který je složen z volených zástupců tříd a jeho zasedání se mohou účastnit i další žáci.
Zasedání parlamentu se uskutečňuje pravidelně jednou za měsíc. Také absolventi školy se
rádi vracejí do své „alma mater“ a aktivně se zapojují do organizování programů školy a
motivují žáky k dosahování jejich maxima v oboru, který si pro svou další profesní dráhu
zvolí.
Škola podporuje sounáležitost s městem, krajem a nadregionální spolupráci s řadou subjektů
v oblasti veřejné a soukromé sféry. Aktivity zaměřené na udržitelný rozvoj a společenskou
odpovědnost podporují u žáků kladný vztah ke jejich okolí, bydlišti a přírodě. Podnikavost
rozvíjející kreativitu, spolupráci, komunikační dovednosti, kritické myšlení a schopnost
převzít zodpovědnost za své jednání posiluje sebedůvěru. Je realizována třemi způsoby:
zapojením do podnikavých projektů (Extra třída, JA Studentská firma, iKid, Soutěž a
podnikej), organizací inspirativních setkání s osobnostmi z praxe a praktických workshopů.
Žáci se zapojují do celorepublikového projektu Studentské volby, který organizuje Člověk
v tísni v rámci vzdělávacího programu Jeden svět na školách. Cílem projektu je přispět
k aktivnímu, zodpovědnému a sebevědomému občanství budoucích prvovoličů. Škola sdílí
zkušenosti ze svých projektů a aktivit s mnoha školami v regionu, na celonárodní úrovni a
je žádaným partnerem i u zahraničních škol. Speciální jazykový kemp a celá řada výjezdy


                                             5/8
žáků po Evropě i do Spojených států amerických přispívají k rozvoji nejen jazykových, ale
stejnou měrou také humanitních a přírodovědných znalostí s jejich propojením do praxe.
Škola pořádá sportovní kurzy, které jsou v letních měsících zaměřené na vodní turistik u,
v zimních měsících na rozvoj lyžařských dovedností a bruslení.
Ve škole jsou pořádány projektové a badatelské dny v široké škále různých oblastí a oborů
lidské činnosti. Barevné dny, ve kterých žáci učí své spolužáky, mezi rodiči, pedagogy a
žáky je oblíbenou akcí Zahradní slavnost, v závěru studia nechybí slavnostní maturitní ples.
Sociální kompetence a empatii žáků podporuje zapojení školy do charitativních akcí. Letos
po povodních se škola aktivně zapojila do podpory obnovy základní školy v Krnově, žáci se
zapojují do akce Běh pro světlušku. Významná je spolupráce s řadou brněnských vysokých
škol.
Škola zajišťuje pro žáky v odpoledních hodinách kroužek programování, logiky, výtvarný
ateliér a hru na klavír.
Žáci jsou podporováni k aktivnímu zapojování do mnoha, soutěží a olympiád s ohledem na
své individuální předpoklady a zájmy. Přestože hlavním cílem není vždy jen vítězství, ale
především rozvoj znalostí a získání zkušeností, v mnoha soutěžích se umisťují žáci na
předních místech. V nedávné minulosti například zvítězily školní týmy v prestižní soutěži
iKID zaměřené na podnikavost, individuálního úspěchu dosáhl žák nižšího ročníku
víceletého gymnázia v zeměpisné olympiádě.
Aktivit školy jsou průběžně prezentovány na webových stránkách školy a na sociálníc h
sítích.


                                         Závěry
Vývoj školy
– Nová budova a její vybavení
– Zřízení pozice druhého zástupce ředitele
– Rozdělení funkce výchovného poradce a metodika prevence mezi dvě osoby
Silné stránky
– Škola v úzké spolupráci se zřizovatelem uskutečňuje promyšlený koncepční program
  sestavený z řady projektů a akcí přispívajících ke kvalitnímu naplňování školních
  vzdělávacích programů s cílem rozvíjet širokou škálu kompetencí žáků a podporovat
  sounáležitost s městem a krajem i nadregionální spolupráci s řadou subjektů v oblasti
  veřejné a soukromé sféry. Škola podporuje aktivní zapojení žáků i pedagogů do národních
  či mezinárodních projektů a sdílí zkušenosti s dalšími školami v regionu i na celonárodní
  úrovni. Je žádaným partnerem pro spolupráci se zahraničními školami. (1.1, 1.5)
– Ve výuce cizích jazyků jsou pedagogy, vč. rodilého mluvčího, promyšleně využívá ny
  moderní výukové metody a formy i informační a komunikační technologie. U žáků je
  podporováno zdravé sebevědomí k využívání jazyka nejen v běžných životních situacíc h,
  ale také k dalšímu studiu z cizojazyčných zdrojů. Efektivní využívání digitálníc h
  technologií včetně virtuální reality a umělé inteligence přispívá ke zvyšování motivace
  k učení a zvyšování digitální gramotnosti žáků. (4.2)
– Vedení školy, pedagogové ve spolupráci s mnoha partnery systematicky a promyšle ně
  rozvíjí aktivity zaměřené na sociální, občanský, osobnostní a profesní rozvoj žáků. Žáci
  jsou podporováni k aktivnímu zapojování do velkého množství projektů, soutěží a


                                             6/8
     olympiád s ohledem na jejich individuální předpoklady. Škola vynikající výsledky žáků
     pravidelně vyhodnocuje, veřejně prezentuje a oceňuje. (5.3)
– Škola systematicky vyhodnocuje úspěšnost svých žáků v průběhu vzdělávání a při jeho
  ukončování. Sledováním profesních úspěchů a uplatnitelnosti absolventů, kteří se rovněž
  aktivně zapojují do aktivit školy, je motivací pro žáky k dosahování dobrých výsledků
  v dalším studiu a inspirací pro jejich profesní dráhu. Absolventi školy se rovněž
  významně podílejí na materiálně-technickém rozvoji školy. (5.4)
– Škola systematicky využívá nástroje zaměřené na vzájemné poznávání a posilová ní
  prosociálních a personálních dovedností žáků. Podporuje zapojení každého žáka do
  kolektivu (projektové dny celé školy, společné adaptační pobyty pro nově utvářející se
  kolektivy) s respektem k sociokulturním odlišnostem a jinakosti žáků. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Kvalita uskutečňovaného vzdělávání žáků v cizích jazycích pedagogy školy, včetně
  rodilého mluvčího, vede k posílení zdravého sebevědomí ve využívání jazyků jak
  v běžných životních situacích, tak ke studiu a aktivnímu využívání cizojazyčných zdrojů,
  což přispívá k rozvoji kritického myšlení žáků a významně rozšiřuje další vzdělávac í
  potenciál žáků a jejich uplatnitelnost v profesním životě. Jazykové vzdělávání je
  promyšleně doplňováno velkým množstvím edukativních výjezdů do zahraničí a
  spoluprací se zahraničními institucemi. Žáci se jazyk učí komplexně prostřednictvím
  prožívání běžných životních situací.
Doporučení pro zlepšení činnosti školy
– Ve výuce diferencovat učivo podle potřeb a schopností jednotlivých žáků (nejen pro žáky
  se SVP, ale také pro nadané).
– Ve výuce jazyků se vzájemně intenzivně inspirovat a sdílet pedagogické zkušenosti,
  materiály a aktivity, včetně pedagogických dovedností rodilého mluvčího.
– V oblasti zajištění bezpečnosti a ochrany zdraví žáků konzultovat problematiku rovněž
  se zástupci složek integrovaného záchranné systému.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


              Seznam dokladů, o které se inspekční zjištění opírají
1.     Výpis z rejstříku škol a školských zařízení ze dne 24. 11. 2024
2.     Výpis z obchodního rejstříku ze dne 24. 11. 2024
3.     Rozhodnutí MŠMT o zápisu nových míst poskytovaného vzdělávání nebo školských
       služeb ze dne 1. 11. 2024, č. j. MSMT-14933/2024-8
4.     Školní řád platný od 1. 9. 2024
5.     Školní vzdělávací program EKO gymnázia Brno o. p. s. pro osmileté všeobecné
       studium č.j. O/437/24 od 1. září 2024
6.     Školní vzdělávací program EKO gymnázia Brno o. p. s. pro šestileté všeobecné
       studium č.j. O/437/24 od 1. září 2024


                                            7/8
 7.   Školní vzdělávací program EKO gymnázia Brno o. p. s. pro čtyřleté všeobecné
      studium č.j. O/437/24 od 1. září 2024
 8.   Výroční zprávy o činnosti školy za školní roky 2023/2024, 2022/2023 a 2021/2022
 9.   Elektronický informační systém školy (třídní knihy, matrika, rozvrhy tříd a učitelů)
10.   Personální dokumentace pedagogických pracovníků – vzorek
11.   Zápisy z jednání pedagogické rady vedené ve školním roce 2022/2023, 2023/2024 a
      2024/2025
12.   Zápisy z porad předmětových komisí za školní rok 2022/2023, 2023/2024 a 2024/2025
13.   Přehledy osvědčení o DVPP za školní rok 2023/2024
14.   Hospitační záznamy za školní rok 2023/2024
15.   Dokumentace       poradenského pracoviště        (Minimální   preventivní program,
      dokumentace žáků se speciálními vzdělávacími potřebami (vzorek), zprávy z jednání
      s rodiči (vzorek)
16.   Osobní složky žáků (vzorek)
17.   Dokumentace školy k hodnocení ekonomických podmínek
18.   Dokumentace k zajištění bezpečnosti a ochrany zdraví dětí a žáků
19.   Krizový plán školy pro školní rok 2024/2025
20.   Preventivní program školy 2024/2025
21.   Písemnosti žáků – sešity, pracovní sešity, portfolia (vzorek)



                                        Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitelky
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.


 Složení inspekčního týmu a datum vyhotovení inspekční zprávy

  Mgr. Eva Boráňová, školní inspektorka, vedoucí inspekčního týmu
  RNDr. Anna Bayerová, Ph.D., školní inspektorka
  Mgr. Zdeňka Kubíková, Ph.D., MBA, školní inspektorka
  Ing. Lenka Skotáková, školní inspektorka


 31. 12. 2024




                                            8/8
