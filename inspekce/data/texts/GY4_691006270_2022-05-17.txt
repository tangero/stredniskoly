                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-743/22-B


Název                                Základní škola a gymnázium Ježek bez klece
Sídlo                                Horákov 61, 664 04 Mokrá-Horákov
E-mail                               gabriela.jezkova@jezekbezklece.cz
IČ                                   02900041
Identifikátor                        691006270
Právní forma                         školská právnická osoba
Zastupující                          Mgr. Gabriela Boček Ježková
Zřizovatel                           Gabriela Boček Ježková,
                                     Horákov 61, 664 04 Mokrá-Horákov
Místo inspekční činnosti             Lidická 1981/6, Brno
Termín inspekční činnosti            17. 5. 2022 − 19. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.




2021/2022
                                   Charakteristika
Základní škola a gymnázium Ježek bez klece (dále „škola“) je školskou právnickou osobou
zřízenou od roku 2014, která ve školním roce 2021/2022 vykonává činnost základní školy
(dále „ZŠ“), činnost střední školy zapsanou v rejstříku škol a školských zaříze ní
nevykonává. V době realizace inspekční činnosti škola zajišťovala základní vzdělávání 128
žákům, z nichž 52 žáků bylo vzděláváno ve dvou třídách se spojenými ročníky prvního
stupně a čtyřech třídách druhého stupně ZŠ. V době inspekční činnosti škola evidovala
čtyři žáky se speciálními vzdělávacími potřebami a vzdělávala formou individuálního
vzdělávání 76 žáků. Škola je členem Asociace svobodných demokratických škol, jejichž
filozofie je založena zejména na sebeřízeném vzdělávání, dobrovolnosti, otevřenosti,
důvěře, partnerství a samosprávě.
Školní stravování pro žáky je školou zajišťováno prostřednictvím smluvně sjednaného
dodavatele z jiného školského zařízení.


                         Hodnocení podmínek vzdělávání
Ředitelka školy (dále „ředitelka“) má jasně stanovenou vizi školy, jejímž cílem je nabízet
všem žákům základní vzdělávání formou přirozeného učení založeného na důvěře, vnitř ní
motivaci, osobní svobodě a zodpovědnosti za své vzdělávání i chování. Ke stanoveným
vzdělávacím cílům ředitelka průběžně směřuje. Ne vždy jsou však veškeré činnosti
realizovány v souladu s odpovídajícím zajištěním bezpečnosti žáků. Vzhledem k postupně
narůstajícímu počtu žáků školy ředitelka od tohoto školního roku stanovila dvě zástupkyně,
kterým vhodně předala část svých kompetencí. Ředitelka si jako svůj poradní orgán mimo
pedagogické rady ustanovila sněm složený ze všech pedagogů a žáků, v rámci kterého jsou
projednávána témata navržená kterýmkoliv jeho členem. Sněm má i rozhodovací pravomoci,
kterých aktivně využívá. V rámci řízení školy se žáci a pedagogové rovněž schází každý den
ráno na společném setkání, kde se seznámí s programem dne, popřípadě řeší vzniklé aktuální
problémy. U žáků jsou tak vhodně postupně rozvíjeny sociální a komunikativní kompetence.
Vzdělávání žáků zajišťuje kvalifikovaný pedagogický sbor, který se dle potřeb školy a svých
zájmů průběžně vzdělává. Škola nemá zavedený systém uvádění nových pedagogickýc h
pracovníků, zkušení pedagogové však z podstaty filozofie školy začínajícímu učiteli
kdykoliv pomáhají. Vedení školy se v rámci své řídící a kontrolní činnosti zaměřuje
především na oblast organizační, v menší míře na oblast průběhu samotného pedagogického
procesu. Hospitační činnost cílí zejména na pozitivní zjištění, ne však na zkvalitňo vá ní
vzdělávání žáků se záměrem vytvářet jim takové podmínky, aby se zájmem setrvávali ve
výuce.
Školní vzdělávací program pro základní vzdělávání je promyšleně propojen s koncepcí
školy. Do učebního plánu ZŠ jsou zařazeny vyučovací předměty, jejichž vzdělávací obsah
tvoří celé vzdělávací obory nebo je integrovaný z více vzdělávacích oblastí. Integrujíc í
pojetí vzdělávacího obsahu odpovídá vzdělávací koncepci školy a vhodně podporuje
projektovou výuku, pro kterou je v učebním plánu stanovená časová dotace samostatného
učebního předmětu Projekt. Specifická organizace výuky formou lekcí odpovídá pojetí
svobodné demokratické školy. V rámci výuky je pravidelně každý týden zařazován
celoškolní výlet, na jehož přípravě se podílejí žáci, kteří spolurozhodují o náplni společně
tráveného dne.
Pro naplňování školního vzdělávacího programu má škola vytvořeny standardní materiá lní
podmínky. Žáci ke svému vzdělávání využívají optimálně vybavené prostory školy.
Pro výuku předmětů výchovného zaměření, jazyků, přírodovědných předmětů a informa tik y
jsou určeny méně prostorné tematicky vybavené učebny. Větší učebny jako kuchyňka,


2021/2022                                    2
tělocvična a relaxační místnost s kobercem, matracemi a horolezeckou stěnou jsou vhodně
využívány ke shromažďování se a výuce skupin s větším počtem žáků. Žáci mají možnost
při svém vzdělávání využívat školní knihovnu, kde si mohou na základě své vnitřní motivace
půjčit kromě literatury i učebnice a stolní hry. Ve společných prostorách jsou umístě ny
tabule s týdenním rozvržením výuky jednotlivých lekcí a nástěnky zajišťující přehled
o pohybu žáků po škole i mimo ni.
Poradenské služby ve škole zajišťuje školní poradenské pracoviště (dále „ŠPP“)
pod vedením školního psychologa, který pomáhá žákům řešit vztahy s ostatními
či s případnými adaptačními obtížemi a podporuje je v hledání vnitřní motivace k učení
a plnění svých závazků. Jeho přítomnost se jeví jako velmi účinná. Členové ŠPP pravidelně
předávají aktuální informace o diagnostikovaných vzdělávacích potřebách a podpůrných
opatřeních všem pedagogickým pracovníkům, vyhodnocují účinnost poskytované podpory
a v případě potřeby přijímají opatření ke zlepšení vzdělávacích výsledků. Je-li to třeba,
vhodně nabídnou žákům individuální vedení, lekce směřující k rozvoji jejich učebních
strategií či k rozvoji oslabených dílčích funkcí. Vzhledem k jednotnému nastavení všech
zaměstnanců se přirozeně daří zpracovaný minimální preventivní program aplikovat
do běžných každodenních situací a účelně řešit vzniklé problémy. Na realizaci se také
výraznou měrou podílí systém školních žákovských demokratických nástrojů, který
efektivně řeší případné problematické chování žáků. Jako přínosná pro příjemnou školní
atmosféru je každodenní přítomnost terapeutického psa. Díky němu mohou někteří žáci lépe
zvládat případné stresové situace, čímž je podporována filozofie školy vytvořit pro všechny
příjemné a vstřícné školní prostředí.


                          Hodnocení průběhu vzdělávání
Hospitované výukové lekce probíhaly v příjemné, přátelské a vstřícné atmosféře. Jejich
kvalitu snižovaly především na prvním stupni méně rozvinuté pedagogické dovednosti
učitelů v oblasti motivace žáků či méně vhodný výběr výukových metod a didaktickýc h
prostředků. Výukový čas proto často nebyl efektivně využíván pro osvojování znalostí
a dovedností žáků. Celkový přínos sledovaných výukových lekcí nepříznivě ovlivňo va la
také poměrně nízká účast žáků. Ti v rámci svobodného rozhodování o způsobu svého
zapojení do denního programu upřednostňovali, před lekcemi připravenými a vedenými
pedagogy, spíše druhou možnost, a to volné činnosti podle vlastního zájmu, kterým se
věnovali převážně samostatně, v menší míře ve dvojicích či skupinkách nebo s přímou
podporou některého z učitelů. Při samostatné práci věnovali čas v souladu s filoso fií
svobodné školy jiným vzdělávacím aktivitám nesouvisejícím s aktuální nabídkou
připravenou učiteli, při kterých převážně využili výpočetní techniku a jiné mobiln í
technologie. Lekcí určených prioritně pro žáky prvního stupně se účastnili dle osobního
zájmu i žáci druhého stupně, kteří však převážně nebyli do výuky aktivně zapojeni.
Zodpovědnost za své učení byla ponechána na každém žáku, proto cíleně nebyla věnována
pozornost shrnutí učiva a zhodnocení práce učitelem a žáky v průběhu a v závěru vyučová ní.
Vzhledem k tomu, že žáci často nesetrvají ve výuce do konce daného předmětu, vyhodnotit
naplnění cíle hodiny a ověřit přínos výuky pro žáky je nereálné. Sebehodnocení žáků
či vrstevnické hodnocení v průběhu hospitovaných vzdělávacích aktivit neprobíhalo
způsobem definovaným ve vizi školy.
Výrazným pozitivem všech vyučovacích hodin byla otevřenost účastníků vzdělávání, vedení
žáků ke komunikaci a dovednosti argumentovat. Komunikační i sociální dovednosti
si osvojovali i při jednání sněmu či na každodenně konaném ranním setkání. Žáci
při jednáních dokázali respektovat názor většiny. Projev žáků před ostatními žáky školy


2021/2022                                   3
a vyučujícími byl při jednáních spontánní a často podpořen přiměřenou argumentac í.
Při výuce však vyučující nevěnovali dostatečnou pozornost rozvoji kultivovaného projevu
žáků, vhodně nereagovali na použité agramatismy a vulgarismy.
Zpracované úkoly včetně písemností si žáci systematicky nezakládají, nemohou se tak
k vypracovaným úkolům v případě potřeby vracet. Z předloženého vzorku písemností žáků
a prací umístěných v prostorách školy je zřejmé, že úpravě a práci s chybou vyučujíc í
nevěnují dostatečnou pozornost. Dostupné písemné výstupy žáků obsahovaly řadu
pravopisných chyb, s nimiž se formativně nepracovalo, což může vést k jejich nevhodné
fixaci.
Nabízené činnosti v hospitovaných hodinách na prvním stupni byly učiteli méně
promyšlené, neumožňovaly přítomným žákům více ročníků systematicky se rozvíjet
v návaznosti na jejich již osvojené znalosti a schopnosti. Zařazené činnosti probíhaly
převážně frontálně a v některých případech byly jednotvárné a časově náročné. Následkem
toho docházelo ke ztrátě vnitřního zájmu žáků, kteří věnovali část výukového času jiným
činnostem nesouvisejícím s probíraným učivem, někteří využili možnosti odejít z výuky.
Projev nižšího zájmu žáků o výuku nebyl impulsem pro vyučující uzpůsobit ji tak, aby žáci
opětovně o nabízené vzdělávání projevili zájem. Výrazná osobní motivace vzdělávat se byla
pozorována pouze u žáků prvního ročníku při výuce matematiky, která byla vedena Hejného
metodou. Tato výuka však byla negativně ovlivněna vedením lekce pedagožkou
bez absolvovaného kurzu realizované metody. Žáci, kteří si doposud neosvojili dovednost
správného psaní číslic, si při plnění zadaných úkolů v pracovním listu fixovali nesprávné
psaní. Přehledné opravě četných chyb při plnění úkolů bránilo nevhodné psaní fixou.
V hospitovaných hodinách nebyly vyučujícími nabízeny žákům činnosti, v rámci kterých
by si mohli osvojovat dovednost čtení a psaní. Výuka byla vhodně materiálně podpořena
drobnými pomůckami či pracovními listy. Hodina tělesné výchovy určená pro žáky prvního
stupně byla zaměřena na relaxaci žáků. Prvky jógy byly využity k protahování a posilová ní
a zároveň propojeny s abecedou. Učitelce se podařilo účelně zapojit žáky do práce ve dvojici
a ve skupině, tím podpořila jejich schopnost kooperace, současně si osvojovali vhodné
návyky denního režimu založené na principech zdravého způsobu života a na účinnýc h
metodách regenerace. Podobně jako na výletě i zde bylo v souladu s filozofií školy
ponecháno na rozhodnutí žáků, zda využijí odpovídající (sportovní) oděv a obuv. Na rozdíl
od pedagogů, kteří jim tak poskytovali názorný příklad, většina žáků sportovní oblečení
neměla.
Při výuce na druhém stupni učitelé navazovali na již získané znalosti a zkušenosti žáků,
podporovali jejich snahu o samostatné řešení předložených problémů a poskytovali jim
dostatek času na řešení úkolu. V úvodu nebyl vždy sdělen cíl výuky, což se projevilo
v závěrech hodin, ve kterých nedocházelo ke společnému vyhodnocení naplnění cíle. Učitelé
ve výuce vhodně využívali rozmanité metody a formy výuky, méně využívali kooperativní
formy práce. Využití digitálních technologií ve výuce bylo účelné, žáci iniciativně
vyhledávali doplňující informace na internetu a v lekci cizích jazyků a matematiky učivo
procvičovali prostřednictvím interaktivních her. Do výuky byly vhodně zařazeny pokusy
a pozorování, vyhledávání různých informací, rukodělné práce, strategické hry, ale také
relaxace a odpočinek. V lekcích Matvědy (v matematice, fyzice a přírodovědě) pedagogové
nabízeli žákům pestré výukové metody, vedli je ke kritickému myšlení, uplatňova li
mezipředmětové vztahy, situační a prožitkové učení. Názornost výuky promyšle ně
podporovali řadou učebních pomůcek, materiálů a didaktickou technikou. Lekce probíhaly
zpravidla frontálně, v některých hodinách se vyučujícím podařilo vytvořit dobré příležitos ti
pro spolupráci žáků v rámci skupin či dvojic a tím přítomné žáky na delší dobu zaujmout.
Žáci pracovali s připravenými texty, jejichž obsah podporoval rozvoj čtenářské gramotnosti.
Jednotlivých lekcí se účastnili žáci různého věku, diferenciace učiva však nebyla


2021/2022                                    4
zaznamenána. V lekcích předmětu Projekt pracovali žáci 9. ročníku se svými konzulta nty
individuálně, což podporovalo průběžnou realizaci zvoleného námětu. Žáci nižších ročníků
druhého stupně se věnovali projektu Jedlá zahrada, jehož prostřednictvím škola vhodně
buduje jejich vztah k přírodě a životnímu prostředí.


                          Hodnocení výsledků vzdělávání
Hodnocení žáků vychází z cíle podpořit u nich v procesu učení autonomii a vnitřní motivac i
v bezpečném prostředí. Výrazným motivačním rysem této vzdělávací strategie je přenesení
zodpovědnosti za učení na žáka. Ne vždy však žáci dostatečnou mírou vnitřní motivace
disponují.
Počet žáků vzdělávaných ve škole umožňuje vyučujícím udržovat si dobrý přehled o aktuální
úrovni osvojených dovedností žáků i jejich celkové úspěšnosti v klasifikačním období.
Ředitelka společně s pedagogy postupně vyvíjí a upravuje funkční nástroje, které umožňují
systematickou evidenci plnění vzdělávacího programu včetně dosahovaných výsledků
jednotlivých žáků. Učitelé pečlivě sledují a zaznamenávají vzdělávací pokrok každého žáka
do společných sdílených dokumentů, ve kterých jsou přesně a jasně definovány jednotlivé
výstupy pro dané vzdělávací období. Do těchto dokumentů vedle úrovně vzdělávac íc h
výsledků rovněž zaznamenávají slovní hodnocení projevů chování žáka ve škole, oceňují
jeho aktivitu a kreativitu, všímají si jeho ochoty spolupracovat s ostatními a věnují pozornost
rozvoji jeho osobnostních předpokladů. Pololetní a závěrečné hodnocení se vedle
pozorování učitelů výrazně opírá i o sebehodnocení samotného žáka, které si samostatně
zpracovává na základě svých dosažených pokroků. Díky tomu může žák vědomě sledovat
svůj vlastní vzdělávací pokrok a plánovat další učení. Hodnocení na konci každého pololetí
probíhá formou tzv. kolokvií. Žáci mohou v případě zájmu prokazovat na základě testů
či písemných prací svoje znalosti a dovednosti, převážně se ale celkové hodnocení opírá
o pozorování žáka ve výuce a jeho sebehodnocení.
Zákonní zástupci jsou v případě jejich zájmu o výsledcích vzdělávání informo vá ni
na každoměsíčních schůzkách. V případě vzdělávacích obtížích žáka s nimi škola dostatečně
komunikuje a tím snižuje riziko školní neúspěšnosti. Škola nevyužívá externí hodnotící
nástroje, ale jako nástroj zpětné vazby využívá úspěšnost svých žáků u přijímacích zkoušek
na střední školy. Žáci jsou v přijímacím řízení úspěšní a pokračují ve vzdělávání na středních
školách dle svého výběru. Další úspěšnost škola sleduje zejména díky úzkým vztahům, kdy
se žáci vrací do školy na návštěvu a sdělují svoje postřehy a případné obtíže při vzděláva ní
na středních školách. Ředitelka této zpětné vazby vhodně využívá a tím zkvalitňuje
vzdělávání.


                                          Závěry
Vývoj školy
    -   V posledních třech letech došlo k výraznému nárustu počtu přijatých žáků, a to
        o téměř 60 %, žáků vzdělávaných formou individuálního vzdělávání má škola
        za stejné období o 9 % více.
    -   Ve školním roce 2021/2022 došlo ke změně názvu školy.
Silné stránky
    -   Vysoká sounáležitost pedagogů s alternativním zaměřením školy a jejich osobní
        angažovanost má pozitivní vliv na utváření školní komunity.



2021/2022                                     5
      -   Participace žáků na rozhodování o pravidlech a chodu školy.
Slabé stránky a/nebo příležitosti ke zlepšení
      -   Výukové lekce pro věkově smíšené skupiny neobsahovaly diferencované činnosti,
          zadání úkolů bylo pro všechny žáky stejné, což snižuje zájem žáků o účast ve výuce
          a efektivitu využití vyučovacího času.
      -   Není kladen dostatečný důraz na osvojování techniky čtení a psaní.
      -   Kontrolní činnost vedení školy není dostatečně efektivní vzhledem ke zkvalitňo vá ní
          vzdělávacího procesu žáků.
      -   Pedagogům se nedaří vhodnou nabídkou rozvíjet vnitřní motivaci některých žáků
          setrvat v nabízených aktivitách v rámci jednotlivých vyučovacích lekcí.
Doporučení pro zlepšení činnosti školy
      -   Zaměřit hospitační činnost na zvyšování úrovně vzdělávání žáků. Konkrétně
          stanovovat cíle hospitační činnosti a vyhodnocovat její výsledky.
      -   Zavést systém uvádění nových pedagogických pracovníků.
      -   Vytvářet podmínky pro zajištění požadované efektivity vzdělávání žáků při všech
          realizovaných formách výuky, zejména v oblasti dalšího vzdělávání pedagogickýc h
          pracovníků.
      -   Reflektovat v přípravě výukových lekcí možnost výraznějších věkových rozdílů
          žáků ve skupinách a přizpůsobit tomu volbu metod, činností a náročnost cílů.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                       Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Zřizovací listina školské právnické osoby ze dne 11. 9. 2013 s účinností od 1. 1. 2014
          vč. Dodatku s účinností od 1. 9. 2021 ze dne 5. 8. 2021
 2.       Výpis z rejstříku škol a školských zařízení IZO: 181 054 311 ze dne 10. 5. 2022
 3.       Výpis z rejstříku školských právnických osob, vedeného ve složce 2014
          pod pořadovým číslem 015, den zápisu 1. 9. 2014, tisk ze dne 12. 5. 2022




2021/2022                                       6
 4.    Jmenovací dekret ředitele školské právnické osoby s účinností od 15. 4. 2014
       z 14. 4. 2014
 5.    Potvrzení o absolvování kvalifikačního studia pro ředitele škol a školských zařízení
       ze dne 29. 5. 2014
 6.    M3 Výkaz o základní škole podle stavu k 30. 9. 2021 ze dne 14. 10. 2021
 7.    Výroční zpráva za školní rok 2020/2021
 8.    Personální dokumentace pedagogických pracovníků ve školním roce 2021/2022
 9.    Další vzdělávání pedagogických pracovníků ve školním roce 2020/2021
10.    Školní vzdělávací program pro základní vzdělávání SRaZ v Ježkovi bez klece,
       aktualizace k 1. 9. 2021 a jeho přílohy – učební plán, vzdělávací obsah, začlenění
       průřezových témat
11.    Školní a klasifikační řád ze dne 1. 9. 2021
12.    Rozvrhy hodin jednotlivých ročníků platné ve školním roce 2021/2022
13.    Školní informační systém Edookit – školní matrika, hodnocení žáků, elektronické
       třídní knihy, nepřítomnost žáků a její omlouvání
14.    Zápisy z jednání pedagogické rady a pracovních porad ve školním roce 2021/2022
15.    Záznamy ze vzájemných hospitací ve školním roce 2021/2022
16.    Dokumentace školního poradenského pracoviště – osobní složky žáků (4 spisy)
17.    Minimální preventivní program – platný od 1. 9. 2022
18.    Strategie školního poradenského pracoviště, nedatováno
19.    Záznamy hodnocení žáků (vzorek) – za 1. pololetí školního roku 2021/2022
20.    Sebehodnotící formuláře žáků (vzorek) - za 1. pololetí školního roku 2021/2022
21.    Třídní knihy – školní rok 2021/2022 k termínu inspekční činnosti (výtisk z Edookit)
22.    Denní záznamy učitelů o jednotlivých žácích a jejich aktivitách (vybraný vzorek)
23.    Portfolia žáků základní školy vedená ve školním roce 2021/2022 (vybraný vzorek)
24.    Aktuální školní web jezekbezklece.cz
25.    Dokumentace školy k posouzení ekonomických podmínek školy a zajištění
       bezpečnosti a ochrany zdraví žáků
26.    Smlouva o poskytování stravování cizím strávníkům žáci a zaměstnanci ZŠ a G Ježek
       bez klece z 31. 8. 2021 se Školní jídelnou Brno, Úvoz 55, příspěvkovou organizací
27.    Smlouva č. JMK: 069459/21/OŠ z 11. 2. 2021 o poskytnutí dotace ve školním roce
       2021/2022
28.    Nájemní smlouva se Statutárním městem Brnem z 30. 7. 2019 vč. Dodatku č. 1
       z 23. 8. 2021


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitelky inspektorátu.




2021/2022                                    7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jan Dusík, školní inspektor, vedoucí             Mgr. Jan Dusík v.r.
 inspekčního týmu
 Mgr. Marcela Hanáková, školní                     Mgr. Marcela Hanáková v.r.
 inspektorka
 Mgr. Zora Spurná, školní inspektorka                 Mgr. Zora spurná v.r.
 Ing. Hana Šarounová, kontrolní pracovnice          Ing. Hana Šarounová v.r.
 Mgr. Lenka Zárubová, školní inspektorka            Mgr. Lenka Zárubová v.r.

V Brně 14. června 2022


Datum a podpis ředitelky školy potvrzující projednání a převzetí inspekční zprávy


 Mgr. Gabriela Boček Ježková,                    Mgr. Gabriela Boček Ježková v.r.
 ředitelka školy

V Brně 16. června 2022




2021/2022                                    8
