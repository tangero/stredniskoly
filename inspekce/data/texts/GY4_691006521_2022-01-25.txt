                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-819/21-H


Název                                Hořické gymnázium
Sídlo                                Blahoslavova 2105, 508 01 Hořice
E-mail                               skola@gymhorice.cz
IČ                                   03230759
Identifikátor                        691006521
Právní forma                         školská právnická osoba
Zastupující                          Mgr. Šárka Šandová
Zřizovatelé                          Mgr. Eva Slámová, č. p. 68, 508 01 Třebnouševes
                                     Mgr. Jiří Slezák, Malátova 2097, 508 01 Hořice
                                     Mgr. Šárka Šandová, Kollárova 764, 508 01 Hořice
                                     Mgr. Sylva Zajícová, Havlíčkova 2065, 508 01 Hořice
Místo inspekční činnosti             Blahoslavova 2105, 508 01 Hořice
Termín inspekční činnosti            25. 1., 1. 3. a 2. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Získávání a analýza informací o vzdělávání žáků, o činnosti školy a školského zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona.




2021/2022
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona.


                                    Charakteristika
Hořické gymnázium se sídlem Blahoslavova 2105, 508 01 Hořice (dále „škola“) je
soukromou školou vykonávající činnost střední školy s nejvyšším povoleným počtem
120 žáků. Škola poskytuje střední stupeň vzdělání s maturitní zkouškou (dále „MZ“) v denní
formě vzdělávání v oboru vzdělání 79-41-K/41 Gymnázium (čtyřleté studium). K termínu
inspekce se v šesti třídách prvního až čtvrtého ročníku vzdělávalo 89 žáků, z toho sedm žáků
se speciálními vzdělávacími potřebami (dále „SVP“), z nichž jeden žák jako mimořád ně
nadaný studoval podle individuálního vzdělávacího plánu. Ve škole byli evidováni tři žáci
s odlišným mateřským jazykem bez jazykové bariéry. O své činnosti škola infor muje
prostřednictvím internetových stránek www.gymhorice.cz.


                         Hodnocení podmínek vzdělávání
Ředitelka školy vykonává svoji činnost od založení školy v roce 2014. Při svém nástupu
jasně zformulovala hodnoty a směřování školy. Stanovila realistickou strategii jejího rozvoje
včetně nástrojů k jejímu dosažení. Důraz je kladen na vzájemný respekt a kvalitu
interpersonálních vztahů, prohlubování týmové spolupráce, implementaci moderních trendů
vzdělávání do výuky a prohlubování partnerské spolupráce se všemi aktéry vzdělávání. Mezi
důležité nástroje patří především otevřená komunikace, která přispívá k příznivé a tvůrčí
atmosféře, a aktivní zapojení žáků do života školy (žákovská samospráva tzv. kapitanát,
lektorské praxe, systém patronů mladších žáků, celoškolní projekty, ranní setkávání aj.).
Aktuálně ředitelka školy považuje za prioritní obnovení komunitního charakteru školy, který
byl výrazně narušen v době distančního vzdělávání.
Manažerské dovednosti ředitelky školy, její dlouholeté pedagogické zkušenosti a způsob
řízení se pozitivně promítají do systematického plánování i funkčně nastavené organizač ní
struktury. Vedení školy (ředitelka školy a její zástupce) tvoří efektivně spolupracující tým.
Účelné delegování části kompetencí na členy školního poradenského pracoviště a vedoucí
předmětových komisí umožňuje učitelům podílet se na vyhodnocování plnění požadovaných
výstupů stanovených ve školním vzdělávacím programu (dále „ŠVP“), přenosu a sdíle ní
informací z výuky a na systematické podpoře žáků se SVP. Pravidelně konané provozní
porady a pedagogické rady včetně neformálního setkávání žáků s pedagogy zajišťují plynulé
fungování chodu gymnázia. Žáci, jejich zákonní zástupci a veřejnost jsou o koncepčních
záměrech školy, o jejich aktivitách a partnerské spolupráci informováni na webových
stránkách školy a na sociální síti. Některá sdělení uvedená na webových stránkách, např.
informace o konání a organizaci MZ v roce 2022, nebyla aktuální.
Kvalitní naplňování profilu absolventa podporují příkladně rozvíjené partnerské vztahy
s vysokými školami, základními i středními školami ve městě, školami podobného zaměření,
kulturními institucemi, neziskovými organizacemi, sociálními ústavy, podnikatels k ými
subjekty, místními firmami aj.
Ve škole zajišťuje vzdělávání a výchovu žáků stabilní pedagogický sbor, složený převážně
z odborně kvalifikovaných učitelů. V souvislosti s přibývajícím počtem žáků byl od minulé
inspekční činnosti rozšířen o další nové pedagogy. Pouze jeden pedagog nesplňuje
kvalifikační předpoklady, které si však doplňuje příslušným studiem. Vedení školy vytváří


2021/2022                                    2
dobré podmínky v oblasti zvyšování kvality profesního rozvoje učitelů. Další vzdělává ní
pedagogů se v uplynulém období zaměřovalo na práci s informačními systémy, distanční
vzdělávání, formativní hodnocení či prohlubování odbornosti. Škole se podařilo získat
finanční prostředky na další vzdělávání z dotací Evropské unie a darů právnické osoby.
Hlavním zdrojem financování byla státní dotace pro soukromé školy a úplata za vzdělává ní.
Vedení školy se aktivně zapojuje do získávání dalších finančních prostředků, a to z projektů
Evropských fondů, grantů města Hořice či darů právnických a fyzických osob. Využilo je
ke zvyšování kvality vzdělávání žáků, např. na kulturní a vzdělávací akce, besedy
s odborníky, nákup informační techniky a učebních pomůcek.
Materiálně technické zázemí školy se průběžně zkvalitňuje a vytváří odpovídající podmínky
pro naplňování ŠVP. Převážná část vyučování probíhá v části budovy, kterou zřizovate lům
pronajalo město Hořice. Učebny jsou vybaveny vhodným žákovským nábytkem, škola
pořídila základní učební pomůcky (např. pro výuku přírodovědných předmětů, cizích
jazyků, estetického vzdělávání) a digitální techniku. Ve škole je vytvořeno odpovídajíc í
zázemí pro žáky a pedagogy (šatny, kuchyňka, knihovna, relaxační koutky). K výuce tělesné
výchovy, ke stravování a ubytování žáků využívá gymnázium vyhovující materiální zázemí
místní střední odborné školy.
Ve vnitřních předpisech školy jsou zakotveny podmínky zajištění bezpečnosti a ochrany
zdraví, se kterými jsou žáci prokazatelně seznamováni. Škola systematicky vytváří
podmínky pro fyzické i psychické bezpečí všech žáků, což se odráží na jejich minimá lní
úrazovosti.


                          Hodnocení průběhu vzdělávání
Všeobecné zaměření gymnaziálního vzdělávání je podporováno rovnoměrným rozložením
disponibilní časové dotace hlavních předmětů doplněné bohatou nabídkou volitelnýc h
a nepovinných předmětů (seminářů a cvičení) jak přírodovědného, tak humanitního
zaměření s cílem připravit žáky na studium na všech typech vysokých škol.
V hospitovaných hodinách panovala partnerská a pracovní atmosféra, která je výsledkem
důsledného propojení vzdělávacího a výchovného působení vyučujících na žáky. Stanovené
vzdělávací strategie rovnoměrně rozvíjely vědomosti a dovednosti žáků, důraz byl kladen
i na postojovou a estetickou složku vzdělávání. Zadávané úkoly svou náročností odpovídaly
věku i schopnostem žáků a ve vyšších ročnících účelně směřovaly k efektivní přípravě k MZ.
Propracovaná vstupní motivace, střídání aktivit (skupinová, samostatná práce) i nápaditá
zadání úkolů zvyšovaly zájem žáků a jejich zapojení do vzdělávacího procesu. Žáci aktivně
a otevřeně komunikovali a argumentovali. Ve výuce cizích jazyků (anglického, německého)
byl kladen důraz na rovnoměrný rozvoj všech řečových dovedností. Cílené vytváření
komunikačních situací podporovalo schopnost interakce žáků v cizím jazyce, vedlo
k propojování probíraného učiva (gramatických jevů a slovní zásoby) s jeho praktickým
využitím v každodenním životě. V hodinách přírodovědných předmětů a matematiky učitelé
vedli žáky k objevování nových poznatků a logickému vyvozování závěrů založené mu
na jejich dosavadních vědomostech a praktických zkušenostech. Žáci zobecňovali
a konkretizovali získané poznatky. Většinou byli učiteli vedeni k souvislému mluve né mu
projevu a zdůvodňování svých závěrů. V případě potřeby učitelé poskytovali žákům účinnou
podporu. I přes snahu vyučujících se jim ne vždy dařilo aktivně zapojit všechny žáky
do výuky. Zadané úkoly většinou vyučující nediferencovali s ohledem na aktuální
vzdělávací možnosti žáků, všichni žáci plnili stejné úkoly. V závěrečné fázi většiny hodin
pedagogové výjimečně společně s žáky reflektovali probrané učivo a identifikovali případné


2021/2022                                    3
problémy. Jen v ojedinělých případech využívali učitelé jako motivační nástroj různých
forem hodnocení (formativní, sebehodnocení, vrstevnické hodnocení).
Škola klade velký důraz na rozvoj přírodovědné gramotnosti žáků. Část disponibilních hodin
byla využita na posílení hodinové dotace přírodovědných předmětů, a to jak povinnýc h
v prvním až třetím ročníku (laboratorní práce a praktická cvičení z předmětů fyzika, chemie
a biologie), tak volitelných ve třetím a čtvrtém ročníku (např. přírodovědné semináře
z chemie a biologie, zeměpisný seminář, ekologie a evoluční biologie, člověk a zdraví) .
Praktická složka výuky přírodovědných předmětů probíhá v rámci terénních projektů,
bádání či expedic, které jsou specifikem vzdělávání. Kromě toho využívá škola odborných
pracovišť a laboratoří spolupracujících partnerů (firmy, vysoké školy). Přínosná je např.
spolupráce s Přírodovědeckou fakultou Univerzity Karlovy v Praze, kde se žáci každý rok
účastní několikadenních vzdělávacích programů. Škola organizuje různé exkurze a výlety
s přírodovědným zaměřením, motivuje žáky k účasti na přírodovědných olympiádác h
a ve vědomostních soutěžích.


                          Hodnocení výsledků vzdělávání
K základním pilířům filozofie školy patří přesvědčení, že důležitý je celý proces učení, nejen
jeho výsledek. Proto škola klade důraz nejen na úroveň výsledků vzdělávání žáků při jejich
přijímání, v průběhu vzdělávání a při jeho ukončování MZ, ale také na sounáležitost žáků
se školou, tzv. školní vlastenectví, a na jejich morální a volní vlastnosti. Při přijímání žáků
ke vzdělávání má proto škola stanovenu vedle jednotné přijímací zkoušky i školní přijímac í
zkoušku (vstupní motivační pohovor), při které uchazeč musí prokázat zájem o studium
a své komunikační schopnosti.
Hodnocení výsledků vzdělávání probíhá podle pravidel uvedených ve školním řádu.
Ke zjišťování výsledků vzdělávání vyučující nejčastěji využívají běžné formy zkoušení
(písemné, ústní, praktické). V průběhu třetího ročníku studia žáci vypracováva jí
pod vedením vedoucího učitele tzv. ročníkovou práci na žákem zvolené téma. Závěry své
práce žáci veřejně prezentují na konci školního roku v rámci předmětu základy
společenských věd. Tím prokazují míru osvojení kompetencí k učení, řešení problémů
a kompetencí komunikativních a digitálních. Škola má promyšlený systém hodnocení
výsledků vzdělávání, kterým motivuje a vede žáky k převzetí vlastní odpovědnosti
za výsledky svého vzdělávání. Vedle matematiky, českého jazyka a cizího jazyka, v nichž
škola využívá běžné klasifikační stupnice nebo procentuálního hodnocení, jsou vyučovány
předměty tzv. podmínkové, ve kterých učitelé pro hodnocení stanovují podmínky.
V průběhu inspekční činnosti bylo zjištěno, že školou nebyla nastavena kritéria
pro hodnocení výsledků vzdělávání v předmětu osobností a sociální výchova, která by škola
mohla uplatnit v období distanční výuky. Žáci jsou motivováni k práci nad rámec běžných
studijních povinností udělováním tzv. zlatého kreditu ředitelky školy a stříbrného kreditu
učitele předmětu. Uplatněním získaného kreditu pak mohou nahradit splnění některé
z podmínek hodnocení.
Efektivně a účelně nastavený informační systém umožňuje škole seznamovat s průběžnými
i celkovými výsledky vzdělávání žáků všechny aktéry vzdělávání. Žáci a jejich zákonní
zástupci i vedení školy jsou informováni prostřednictvím elektronického systému, který
škola využívá i pro vedení elektronických třídních knih, osobně potom zákonní zástupci
na třídních nebo individuálních schůzkách. O průběžných výsledcích je vedení školy
informováno na každodenních setkáních v rámci porad o velké přestávce, o celkových
výsledcích na pravidelných jednáních pedagogické rady. Systémovým opatřením
pro zlepšení výsledků vzdělávání žáků je posílení hodin výuky matematiky v prvním ročníku


2021/2022                                     4
o jednu hodinu týdně. Výjimečnou aktivitou jsou lektorské praxe žáků a systém žákovských
patronátů, které mají kromě vzdělávacího efektu i pozitivní dopad na rozvoj jejich sociálníc h
a občanských kompetencí. Výsledky vzdělávání žáků příznivě ovlivňuje nastavený systém
poradenských služeb, který vytváří vhodné podmínky pro adaptaci žáků, včasné rozpoznání
jejich individuálních potřeb a poskytování účinné podpory žákům se SVP. V případě potřeby
jsou žákům nabízeny individuální konzultace, možnost opravy testů, domácí příprava
ve škole a doučování.
V průběhu vzdělávání i při jeho ukončování dosahují žáci velmi dobrých výsledků.
Porovnáním celkových výsledků na konci školního roku s výsledky získanými u MZ bylo
zjištěno, že jsou srovnatelné, což svědčí o relevantnosti hodnocení žáků v průběhu jejich
vzdělávání. Z celkového počtu 34 žáků přihlášených k MZ v jarních obdobích 2020 a 2021
prospělo s vyznamenáním u MZ vždy cca 47 % žáků, neprospěli tři žáci, jeden žák z důvodu
nemoci MZ nekonal.
Vedení školy a učitelé podporují komunitní charakter školy, preventivní aktivity jsou
zaměřeny na vytváření pozitivních vzájemných vztahů mezi všemi aktéry vzdělávání. Každý
nový žák získává svého patrona, staršího spolužáka, který mu pomáhá s adaptací na školní
prostředí a požadavky vzdělávání. Na začátku školního roku škola organizuje pro všechny
žáky školy adaptační kurz. K posílení vzájemných vztahů mezi žáky a učiteli slouží
pravidelná ranní setkávání všech žáků a učitelů školy zaměřená na aktuální události týkající
se dění ve škole a ve společnosti. Žáci poskytují svým spolužákům s potřebou podpory
v matematice pravidelná „matematická dýchání“ (vrstevnické učení). Preventivní aktivity
zajišťuje školní metodik prevence ve spolupráci s dalšími vyučující v rámci výuky
a s vnějšími partnery, např. okresním metodikem prevence, Policií ČR, Zdravotnicko u
záchrannou službou a gymnáziem Přírodní škola. Vzhledem k těsné spolupráci všech
pedagogických pracovníků, důsledné práci s třídními kolektivy a jednotlivci a otevřené
komunikaci se zákonnými zástupci se škole daří projevy rizikového chování odhalit a řešit
již v jejich počátku.
Žáci jsou motivováni k účasti v předmětových soutěžích, olympiádách a vědomostníc h
soutěžích (např. ve školním roce 2019/2020 třetí místo v krajském kole ekologické
olympiády, ve školním roce 2020/2021 účast v krajském kole dějepisné soutěže žáků
gymnázií a online mezinárodním projektu Kulturou proti antisemitismu, ve školním roce
2021/2022 účast v celostátním kole soutěže Pišqworky). Úspěchů dosahují i v soutěžích
sportovních (např. florbal, běh).


                                          Závěry
Vývoj školy
- Od školního roku 2016/2017 škola poskytuje vzdělávání ve všech čtyřech ročnících oboru
  vzdělání s maturitní zkouškou 79-41-K/41 Gymnázium.
- Postupně se zlepšuje personální zajištění výuky a materiálně technické vybavení školy,
  které umožňují vytvářet odpovídající podmínky pro naplňování školního vzdělávac ího
  programu.
Silné stránky
- Otevřená, vstřícná komunikace a pozitivně laděná vzájemná interakce mezi učiteli a žáky
  vytvářely ve třídách bezpečné psychosociální prostředí pro vzdělávání.




2021/2022                                     5
- Příkladné je zapojení žáků do chodu školy, příznivé školní klima, slušné a vstřícné
  vystupování žáků.
- Komunitní charakter školy s propracovaným systémem podpory každého žáka přispívá
  k posilování pozitivních vzájemných vztahů mezi všemi aktéry vzdělávání a upevňová ní
  sounáležitosti se školou.
Slabé stránky a/nebo příležitosti ke zlepšení
- Ve sledovaných hodinách byla patrná nižší míra diferenciace            učiva vzhlede m
  k individuálním schopnostem žáků a jejich potřebám.
- Učitelé méně často využívali zpětnou vazbu k práci žáků a didaktický závěr vyučovac í
  hodiny.
- Škola nevyužívá systematicky sebehodnocení a vrstevnického hodnocení.
- Škola nestanovila kritéria pro hodnocení výsledků vzdělávání v předmětu osobností
  a sociální výchova s ohledem na období distanční výuky.
Doporučení pro zlepšení činnosti školy
- Zveřejňované informace o studiu a činnosti školy pravidelně aktualizovat.
- Nadále usilovat o zkvalitňování materiálních podmínek vzdělávání.
- Vést žáky k formulování vlastních cílů, diferencovat výuku vzhledem k jejich učebnímu
  pokroku a ve větší míře k tomu využívat jejich sebehodnocení nebo vzájemné ho
  hodnocení.
- Ve všech předmětech stanovit kritéria hodnocení výsledků vzdělávání žáků tak, aby je
  bylo možné uplatnit i při přechodu školy na distanční formu vzdělávání.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovatelská smlouva školské právnické osoby s účinností od 1. ledna 2014 ze dne
       25. 9. 2013
 2.    Výpis z rejstříku školských právnických osob, vedeného Ministerstvem školství,
       mládeže a tělovýchovy, den zápisu (vzniku) 1. 9. 2014 ze dne 4. 8. 2014



2021/2022                                   6
 3.    Jmenovací      dekret vystavený      zřizovateli    do funkce    ředitelky  školy,
       Zn. 135/08 2017-HG, s účinností od 1. 9. 2017 ze dne 28. 8. 2017
 4.    Výpis z rejstříku škol a školských zařízení ze dne 20. 1. 2022
 5.    Doklady o dosaženém vzdělání pedagogických pracovníků a osvědčení o absolvování
       akcí dalšího vzdělávání pedagogických pracovníků za školní roky 2020/2021
       a 2021/2022 (vzorek)
 6.    Dokumentace k zajištění bezpečnosti žáků pro školní rok 2021/2022 (včetně knihy
       úrazů vedené ve školních letech 2020/2021 a 2021/2022)
 7.    Dokumentace k hodnocení materiálních a finančních podmínek školy pro školní roky
       2020/2021 a 2021/2022
 8.    Smlouva o zajištění školního stravování pro žáky uzavřená se Střední průmyslo vo u
       školou sochařskou a kamenickou, Hořice, Husova 675 ze dne 1. 9. 2014
 9.    Školní vzdělávací program pro obor vzdělání 79-41-K/41 Gymnázium účinný k datu
       inspekční činnosti
10.    Rozvrhy hodin platné k termínu inspekční činnosti
11.    Školní řád platný k termínu inspekční činnosti
12.    Výroční zpráva o činnosti školy za školní rok 2020/2021
13.    Záznamy z jednání pedagogické rady a provozních porad vedené ve školních letech
       2020/2021 a 2021/2022
14.    Vybraný vzorek ze školní matriky vedené k termínu inspekční činnosti
15.    Elektronické třídní knihy (vzorek) vedené ve školním roce 2021/2022
16.    Portfolio výchovné poradkyně vedené ve školním roce 2021/2022
17.    Preventivní program školy platný ve školním roce 2021/2022
18.    Portfolio školního metodika prevence vedené ve školním roce 2021/2022
19.    Přehled prospěchu žáků včetně výchovných opatření ve školním roce 2020/2021
       (výpis ze školní matriky)
20.    Přehled prospěchu žáků ve společné části maturitní zkoušky v jarním zkušebním
       období let 2019 – 2021
21.    Inspekční zpráva České školní inspekce, čj. ČŠIH-129/15-H


                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   7
Složení inspekčního týmu a datum vyhotovení inspekční zprávy


 Mgr. Lenka Marková, školní inspektorka,                 Marková v. r.
 vedoucí inspekčního týmu
 Mgr. Eva Vachatova, školní inspektorka                 Vachatová v. r.
 Mgr. Štěpánka Thérová, odborník                         Thérová v. r.
 na střední vzdělávání
 Bc. Zuzana Šarounová, kontrolní                        Šarounová v. r.
 pracovnice

V Hradci Králové 28. 3. 2022


Datum a podpis ředitelky školy potvrzující projednání a převzetí inspekční zprávy


 Mgr. Šárka Šandová,                                     Šandová v. r.
 ředitelka školy

V Hořicích 8. 4. 2022




2021/2022                                  8
