                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1081/24-Z
                                       Sp. zn. ČŠIZ-S-213/24-Z


Název                               Střední škola služeb s.r.o.
Sídlo                               Štěpnická 1156, 686 06 Uherské Hradiště
E-mail                              soukr.sos@iol.cz
IČO                                 25 500 091
Identifikátor                       600 015 581
Právní forma                        společnost s r.o.
Zastupující                         Ing. Miroslava Podivinská
Zřizovatel                          Ing. Miroslava Podivinská
Místo inspekční činnosti            Štěpnická 1156, Uherské Hradiště
                                    Štěpnická 1188, Uherské Hradiště
                                    Všehrdova 506, Uherské Hradiště
                                    Tř. M. Malinovského 518, Uherské Hradiště
Inspekční činnost na místě          2. 10. a 4. 10. 2024 a 7. 10. - 8. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.

                                         Charakteristika
Střední škola služeb s. r. o, (dále „škola“) poskytuje vzdělávání ve 4 oborech denního studia,
z toho ve 2 oborech středního vzdělání s výučním listem 66-52-H/01 Aranžér a 69-51-H/01
Kadeřník, v oboru středního vzdělání s maturitní zkouškou 69-41-L/01 Kosmetické služby
a v oboru nástavbového studia 64-41-/L51 Podnikání. Dále škola poskytuje vzdělává ní
v oboru vzdělání nástavbového studia v dálkové formě vzdělávání 64-41-/L51 Podnikání.
Pro výuku škola využívá 4 pracoviště, z toho 2 pracoviště pro realizaci teoretického
vyučování (Štěpnická 1159 a 1188) a 2 pracoviště pro praktické vyučování (Všehrdova 506
a Tř. M. Malinovského 518). Školní pracoviště pro praktické vyučování zároveň poskytuje
i služby veřejnosti.
Ve školním roce 2024/2025 bylo zapsáno k datu inspekce 302 žáků v denní formě
vzdělávání a 37 žáků v dálkové formě vzdělávání. Škola identifikovala žáky se speciálními
vzdělávacími potřebami s přiznaným 2.-3. stupněm podpůrného opatření, v době inspekční
činnosti vzdělávala 16 těchto žáků.


                         Hodnocení podmínek vzdělávání
Škola pro svůj strategický rozvoj využívá především krátkodobé plány, které jsou
vypracovávány na každý školní rok. Nedostatek dlouhodobého plánování se negativně
projevuje zejména v některých oblastech výuky a v nesystematickém vzdělávání pedagogů,
které nebylo zaměřeno na moderní metody a formy výuky. V době inspekce měla škola
zpracovaný Plán rozvoje na školní rok 2024/2025, kde byly jasně vymezeny klíčové oblasti
vzdělávání, ale chyběly konkrétní kroky k dosažení cílů, zejména v oblasti dalšího
vzdělávání pedagogických pracovníků. Součástí plánů je také vyhodnocení cílů
z předchozího školního roku, nicméně vedení školy provádí toto hodnocení spíše formálně,
bez navazujících konkrétních opatření. Vedení školy o daných plánech rozvoje s pedagogy
komunikuje a většina z nich se s nimi ztotožňuje. Škola zároveň prezentuje své cíle rodičům
na třídních schůzkách a případné připomínky zapracovává do svých dalších dokumentů.
Výrazným pozitivem je, že se škole daří zlepšovat materiální podmínky pro praktickou
výuku, což efektivně podporuje odborné vzdělávání.
Vedení školy se cíleně zaměřuje na činnost předmětových komisí a aktivně komunik uje
s jejich předsedy, přičemž stanovuje dílčí cíle pro daný školní rok. Tyto cíle se však nedaří
plně promítnout do výuky jednotlivých předmětů využíváním širšího spektra výchovně
vzdělávacích strategií. Hospitační činnost je z velké části vykonává zástupcem ředitele podle
plánu stanoveného pro daný školní rok. Hospitované hodiny jsou vyhodnocovány a jsou z
nich vyvozovány závěry, přesto se do výuky jen částečně daří začlenit metody a formy, které
by umožnily zařazení úloh různé kognitivní náročnosti, efektivní využívání informac í
získaných z různých zdrojů a jejich zpětnou interpretaci. Podpora kritického myšlení u žáků
je zatím rozvíjena jen v omezené míře. Škola poskytuje vhodné příležitosti pro spolupráci
mezi pedagogy a zákonnými zástupci žáků, stejně jako s rodiči zletilých žáků. Tato
spolupráce probíhala prostřednictvím třídních schůzek a pravidelnou komunikací třídníc h
učitelů prostřednictvím webového informačního systému.
Složení pedagogického sboru umožňuje škole dosahovat cílů a záměrů školních
vzdělávacích programů. Výuku zajišťuje účelně vybraný tým učitelů, který byl postupně
doplňován kvalifikovanými pedagogy v souladu s rozvojem školy. Odborný růst pedagogů
je podporován dalším vzděláváním, které se zaměřuje na potřeby školy v oblasti odborného
vzdělávání a na individuální požadavky učitelů. V menší míře se však další vzdělává ní
pedagogů soustředí na metody a formy výuky, které by odpovídaly současným trendům
v oblasti vzdělávání. Formy aktivního sdílení informací a zkušeností mezi pedagogy jsou
využívány jen v omezené míře a chybí účelně nastavená podpora různých forem a možností.



                                            2/8
Poradenské služby ve škole byly systematicky a kvalitně zajišťovány výchovnou poradkyní,
která zároveň zastávala funkci školní metodičky prevence. Ve spolupráci s třídními učiteli,
vedením školy a dalšími pedagogy poskytovala cílenou podporu žákům a jejich zákonným
zástupcům při řešení vzdělávacích i výchovných obtíží. Pomoc byla pravidelně hodnocena
a na základě výsledků se přijímala další opatření. Pro posílení vztahů v nových třídníc h
kolektivech škola pravidelně organizuje adaptační pobyty pro žáky prvních ročníků.
Kariérové poradenství je realizováno ve spolupráci s odbornými organizacemi, čímž škola
cíleně podporuje profesní směřování žáků. Velmi přínosné jsou také individuální konzultace
se žáky závěrečných ročníků, zaměřené na jejich budoucí studijní a kariérní plány.
Finanční situace školy se zlepšila díky nárůstu počtu žáků a rozšíření o obory vzdělání
aranžér a kadeřník. V oblasti materiálních podmínek pro praktickou výuku došlo
k výraznému zlepšení díky vytvoření a modernizaci pracovišť odborného výcviku, což škole
umožnilo vytvořit optimální podmínky pro zvyšování kvality a inovaci výuky. Kvalita
výuky odborného výcviku se rovněž zlepšila díky aktivnímu zapojení do projektových
aktivit, v rámci kterých škola získala finanční prostředky na rozvoj a zlepšení kvality
vzdělávání, včetně moderních učebních pomůcek a digitální techniky s využívá ním
grafických programů. Nicméně v teoretické výuce se zatím nedaří tyto pomůcky plně
využívat.
Škola měla účinně nastavený systém pro zajištění bezpečnosti a ochrany zdraví žáků. Žáci
pravidelně dostávali informace o možných bezpečnostních rizicích jak ve škole, tak při
činnostech organizovaných mimo ni. Bezpečnost budovy školy a pracoviště odborného
výcviku se rovněž zlepšila zavedením elektronického zabezpečení vchodů pomocí čipů.
Škola aktivně spolupracuje s mnoha sociálními partnery a dalšími školami. Zejména
systematická spolupráce s partnery v oblasti sociálních služeb účinně a cíleně rozvíjí sociální
a občanské povědomí žáků a kladně formuje jejich postoje. Tento typ spolupráce efektivně
připravuje žáky na jejich budoucí odborné zaměření a uplatnění v praktickém životě.


                           Hodnocení průběhu vzdělávání
Společným rysem výuky matematiky a odborných předmětů materiály, písmo
a zbožíznalství byla příznivá pracovní atmosféra. Vyučovací hodiny byly dobře didakticky
strukturovány, s jasně vymezenými cíli a tématy. Žáci průběžně dostávali zpětnou vazbu,
která byla užitečná pro jejich další učení, a měli dostatečný prostor pro vzájemno u
komunikaci. Požadavky na ně byly přiměřené a srozumitelné. Použité metody a formy
ve výuce matematiky byly zvoleny efektivně a v kombinaci s promyšleným využitím
motivačních prvků na začátku i v průběhu hodiny, podněcovaly žáky k učení a podporovaly
jejich aktivní přístup k plnění zadaných úkolů. Žáci byli cíleně vedeni k výběru správného
postupu při řešení úkolů. Ve výuce odborných předmětů byly účelně využívány dosavadní
znalosti a zkušenosti žáků. Systematické procvičování a upevňování probíraného učiva v
materiálech pozitivně ovlivnilo kvalitu vzdělávání. Žáci byli správně vedeni k formulac i
odpovědí a k dodržování odborné terminologie. V hodinách zbožíznalství a písma bylo
efektivně propojeno teoretické učivo s příklady z praxe. Naopak vyučovací hodiny
odborných předmětů ekonomiky, zdravovědy a účetnictví působily stereotypně, což vedlo
k tomu, že žáci byli po většinu času pasivní a neprojevovali zájem o probírané učivo.
Zvolená forma frontální výuky často nebyla vhodná, a didaktická technika byla vyučujíc ími
většinou využívána pouze jako vizuální opora nebo k prezentaci určené k opisování textu do
sešitu. V některých hodinách se však podařil vytvořit prostor pro vzájemné sdílení postojů a



                                             3/8
následnou obhajobu názorů žáků k probíranému učivu. Žáci byli velmi dobře koordinováni
a dokázali je motivovat ke kultivované a konstruktivní diskusi.
Ve sledovaných hodinách českého jazyka a literatury nebyly zvolené výukové metody a
formy dostatečně efektivní vzhledem ke stanoveným cílům. Převládala frontální výuka
doplněná o kladení otázek, na které žáci odpovídali jen zřídka, což nevedlo k jejich
aktivnímu zapojení do výuky. Naopak v hodinách psychologie a občanské nauky bylo
velkým přínosem využití zkušeností a poznatků z reálného života. Cílené využívání digitá lní
techniky s pečlivě zvolenými ukázkami také přispívalo k názornosti a lepšímu porozumění
učiva. Žáci se aktivně podíleli na odvozování souvislostí, uváděli relevantní příklady
a analyzovali situace v kontextu probírané teorie. Byli schopni se jasně vyjádřit a obhájit své
názory. V hodinách anglického jazyka žáci většinou pracovali pouze s učebnicí, kterou ne
všichni žáci využívali. Vyučovací hodiny probíhaly převážně v českém jazyce, což
nepřispívalo k rozvoji komunikace v angličtině. Dominovala frontální výuka, která byla
monotónní, a žáci nebyli dostatečně motivováni k aktivnějšímu zapojení. Většina hodin byla
zaměřena na neúčelný výklad učitele nebo na samostatné doplňování do pracovních sešitů.
Při společné kontrole prokazovali žáci průměrné, často i podprůměrné znalosti a dovednosti.
Poslechové aktivity nebyly vůbec zařazeny a pokud byly použity aktivizační metody, často
byly málo efektivní a nepřispívaly k celkovému rozvoji a aktivnímu využívání anglické ho
jazyka. Výjimkou byla jedna úspěšná hodina, během které se podařilo zapojit všechny žáky
a poskytnout jim prostor pro aktivní procvičení probíraného učiva.
Ve vyučovacích hodinách tělesné výchovy byla výuka dobře organizačně promyšle ná
a realizovaná, žáci byli vhodně podněcováni k aktivnímu přístupu. Pro dosažení
stanovených cílů byly účelně zvoleny metody a formy, které napomáhaly zvládnout nové
pohybové dovednosti i rozvíjet již zvládnuté činnosti. Žáci dokázali navzájem
spolupracovat, a tím podpořili i motivovali méně zdatné žáky, aby zažili úspěch v nácviku
nových pohybových dovedností nebo v rámci sportovních her.
Ve většině sledovaných hodin všeobecně vzdělávacích i odborných předmětů chyběla
diferenciace výuky, žáci neměli možnost získávat informace z různých zdrojů, které by
mohli efektivně využít v rámci probíraného obsahu učiva a chyběla možnost výběru úloh
s rozdílnou kognitivní náročností. Žáci neměli příležitost hodnotit svou práci během nebo na
konci vyučovací hodiny a hodnocení hodin probíhalo pouze formálně, nebo neproběhlo
vůbec, zpětná vazba byla žákům poskytována jen minimálně.
Ve sledovaných skupinách praktického vyučování byly cíleně a velmi zdařile rozvíjeny
kompetence žáků za účelem získávání potřebných praktických dovedností a návyků
vycházející z profilu absolventa pro daný obor vzdělání. Organizační formy a metody výuky
byly zvoleny účelně s dobře promyšlenou vstupní i průběžnou motivací, zásady bezpečnosti
práce a ochrany zdraví byly dodrženy. Žáci ukázněně a pod vedením učitelů praktického
vyučování zodpovědně plnili pracovní úkoly. Pracovali s pracovními nástroji a pomůckami,
přirozeně komunikovali mezi sebou i s vyučujícími, kteří jim poskytovali radu a pomoc při
plnění zadaných úkolů. Vyučující průběžně hodnotili jejich pokrok v dílčích činnostech.
Individuální přístup učitelů praktického vyučování s využitím aktivizačních metod
jednoznačně přispíval k zájmu žáků o praktickou činnost.


                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i v rámci předmětových komisí. Sdílený elektronický informační systém umožňo va l
systematické sledování úspěšnosti žáků v průběhu celého školního roku. K jejich


                                             4/8
vyhodnocení škola využívala vhodně nastavené hodnoticí mechanismy doplněné o externí
testování žáků prvních a druhých ročníků. Výsledky testování žáků prvních ročníků v oblasti
moderních dějin a druhých ročníků v oblasti čtenářské gramotnosti vykazovaly v porovnání
s jinými školami nižší úroveň. Zákonní zástupci žáků byli průběžně informo vá ni
o prospěchu na třídních schůzkách i pomocí webového informačního systému. Výsledky
vzdělávání si v posledních třech letech udržovaly stabilní úroveň, přičemž u většiny žáků
nedocházelo k výrazným výkyvům v průběžných výsledcích. Vedení školy se věnovalo
analýze těchto výsledků a nastavilo vhodná opatření, jako jsou konzultace, doučování a
využití vzdělávacích platforem pro online přístup.
Celkové výsledky maturitních zkoušek se od poslední inspekční činnosti zlepšily
a vykazovaly stabilní úroveň napříč jednotlivými obory vzdělání. Tyto výsledky byly
srovnatelné s celostátním průměrem žáků v obdobných oborech nebo je v některých
případech dokonce překonávaly, především v oboru kosmetické služby, kde si žáci
dlouhodobě udržovali velmi dobrou úroveň. Výsledky v oboru vzdělání podnikání
v nástavbovém studiu byly však proměnlivější. V letech 2020/2021 až 2023/2024 neuspělo
14 žáků z celkových 123 konajících maturitní zkoušku, přičemž 10 z nich bylo z oboru
vzdělání podnikání. Celkové výsledky jednotných závěrečných zkoušek ve stejném období
se pohybovaly na vysoké úrovni, kdy z celkového počtu 145 žáků konajících tuto zkoušku
neprospěl pouze 1 žák. Vedení školy průběžně sledovalo, analyzovalo a vyhodnoco va lo
maturitní výsledky a výsledky jednotných závěrečných zkoušek. Pro zajištění dobrých
výsledků žáků a jejich případné zlepšení přijímalo a realizovalo vhodná opatření. Škola sice
nemá systematicky nastavené mechanismy sledování svých absolventů, ale díky informac ím
a zpětné vazbě z řad některých absolventů má částečný přehled o jejich úspěších v dalším
vzdělávání i profesním životě.
Škola má dobře propracovanou strategii prevence zaměřenou na žáky ohrožené školním
neúspěchem, dokáže poměrně dobře identifikovat žáky, u kterých hrozí školní neúspěch, a
od prvních příznaků problémů jim poskytuje účinnou pomoc. Součástí této strategie jsou
konkrétní postupy pro práci s těmito žáky a evaluační nástroje, které slouží k získání zpětné
vazby o efektivitě poskytované podpory.
Škola vytvářela dobré podmínky pro vzdělávání žáků, účelně je motivovala k zapojování do
aktivit s pozitivním dopadem zejména na jejich osobní a profesní rozvoj. Pro žáky
organizovala školní kola dovednostních soutěží s ohledem na jejich předpoklady. Mezi
významné úspěchy patřila jejich pravidelná účast v republikových kolech soutěží
zaměřených na kadeřnictví a kosmetické služby.


                                         Závěry
Vývoj školy
– Zlepšení podmínek pro výuku informačních technologií a praktického vyučování.
– Zlepšení podmínek pro výuku oborů vzdělání kadeřník a kosmetika vybudováním nového
  pracoviště.
– Zabezpečení budovy školy a pracoviště odborného výcviku elektronickým čipovým
  systémem.
– Zapojení do projektové činnosti.
– Nárůst počtu žáků v oboru aranžér a kadeřník.
– Zlepšení maturitních výsledků žáků.


                                            5/8
Silné stránky
– Cílená spolupráce především se sociálními partnery umožňující profesní rozvoj žáků
  v oblasti odborných kompetencí a jejích další uplatnění v praxi. (1.5)
– Žáci jsou systematicky motivování v praktické výuce k cílenému rozvoji aktivit
  zaměřených na občanský a sociální rozvoj a pravidelně se účastní dovednostních soutěží
  v oblastech kadeřnictví a kosmetických služeb probíhajících na republikové úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nesystematická podpora k dalšímu profesnímu rozvoji pedagogů, která jen málo
  zohledňuje moderní výukové metody a formy odpovídající současným vzdělávac ím
  trendům. (2.3)
– V malé míře jsou využívány aktivní formy sdílení zkušeností jednotlivých pedagogů.
  (3.5)
– Nízká podpora a podněcování kritického myšlení v teoretické výuce. (4.1)
– Minimální využívání různých informačních zdrojů k získávaní informací a k jejich
  interpretaci jednotlivými žáky. (4.2)
– V hodinách teoretické výuky chyběla možnost výběru z úloh odlišné kognitivní
  náročnosti a výuka nebyla diferencovaná. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Cíleně sestavit plán dalšího vzdělávání         tak, aby reflektoval   vzdělávací aktivy
  odpovídající moderním trendům výuky.
– Nastavit systematickou podporu pro aktivní sdílení zkušeností mezi jednotlivými
  pedagogy.
– Do výuky zařazovat metody a formy podporující kritické myšlení, aktivně využívat různé
  zdroje k získávání informací souvisejících s probíraným obsahem, výuku účelně
  diferencovat, využívat závěrečné zhodnocení výuky s ohledem na probíraný obsah učiva
  s aktivním zapojení jednotlivých žáků.
– Při hospitační činnosti se cíleně zaměřit na konkrétní procesy a činnosti spojené
  s moderními formami výuky.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou

                                            6/8
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina ze dne 1. 8. 2001
 2.   Výpis z obchodního rejstříku, vedeného Krajským soudem v Brně oddíl C, vložka
      27441 ze dne 1. září 1997
 3.   Výpis správního řízení Čj. MSMT-23321/2015-1 ze dne 1. 7. 2015 s platností od 1. 9.
      2015
 4.   Jmenovací dekret do funkce pedagogického ředitele školy s účinností od 27. 8. 2009
 5.   Plán rozvoje pro školní rok 2024/2025
 6.   Školní řád ve školním roce 2024/2025 k datu inspekce
 7.   Školní vzdělávací programy vyučovaných oborů vzdělání ve školním roce 2024/2025
      k datu inspekce
 8.   Zápisy z jednání pedagogické rady a předmětových komisí 2021/2022 a 2022/2023,
      2023/2024 a 2024/2025 k datu inspekce
 9.   Třídní knihy a výkazy (vzorek), rozvrhy tříd a vyučujících ve školním roce 2024/2025
      k datu inspekce
10.   Plán kontrolní a hospitační činnosti na školní rok 2024/2025
11.   Výroční zprávy o činnosti školy za školní rok 2021/2022, 2022/2023 a 2023/2024
12.   Přehled prospěchu jednotlivých tříd ve školním roce 2021/2022, 2022/2023,
      2023/2024 a 2024/2025
13.   Výsledky maturitních zkoušek ve školním roce 2021/2022, 2022/2023 a 2023/2024
14.   Organizace školního roku 2024/2025
15.   Hospitační záznamy za školní rok 2021/2022, 2022/2023 a 2023/2024 k datu inspekce
16.   Dokumentace výchovného poradenství a prevence rizikového chování žáků ve
      školním roce 2025/2024 k datu inspekce
17.   Spisy žáků přijatých a nepřijatých ke vzdělávání na střední škole (vzorek) na školní
      rok 2021/2022, 2022/2023 a 2023/2024
18.   Kritéria pro přijetí na střední školu na školní rok 2022/2023, 2023/2024 a 2024/2025
19.   Dokumentace k zajištění podmínek bezpečnosti a zdraví žáků a k finančním a
      materiálním podmínkám ve školním roce 2023/2024, 2024/2025 k datu inspekce


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                           7/8
Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
 Mgr. Jana Zámečníková, školní inspektorka
 Bc. Marie Grebeníčková, kontrolní pracovnice
1.11.2024




                                         8/8
