                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2137/21-A


Název                               Gymnázium ALTIS s.r.o.
Sídlo                               Dopplerova 351, 109 00 Praha 10 - Petrovice
E-mail                              vedeni@altis.cz
IČ                                  63672197
Identifikátor                       600005160
Právní forma                        Společnost s r.o.
Zastupující                         Mgr. Bc. Jaroslava Fišerová
Zřizovatel                          Gymnázium ALTIS s.r.o.
Místo inspekční činnosti            Dopplerova 351, 109 00 Praha 10 - Petrovice
Termín inspekční činnosti           5. 10. 2021 − 7. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium ALTIS s.r.o. (dále „škola“ nebo „gymnázium“) poskytuje všeobecné
gymnaziální vzdělávání v osmileté denní formě studia. Filozofie školy je založena na
osobnostní podpoře žáků a rozvoji jejich klíčových kompetencí. Jazykové dovednosti žáků
jsou cíleně prohlubovány v hlavním jazyce (anglický), prostřednictvím výuky druhého



2021/2022
cizího jazyka (německý, francouzský, španělský), nabídkou humanitního a přírodovědného
modulu v anglickém jazyce i možností získat mezinárodní jazykový certifikát.
Gymnázium patří k menším školám, ve sledovaném období si škola udržovala stabilní počet
žáků a tříd. K termínu inspekční činnosti se zde vzdělávalo v 8 třídách celkem 173 žáků,
okolo 8 % tvoří žáci s odlišným mateřským jazykem. Gymnázium sídlí v pronajatých
prostorách společně se základní školou, nachází se v okrajové lokalitě Prahy s dobrou
dopravní dostupností.
Od roku 2020 má gymnázium status fakultní školy Přírodovědecké fakulty Univerzity
Karlovy.


                         Hodnocení podmínek vzdělávání
Ve sledovaném období došlo na pozicích vedení školy k personální obměně. Ředitelka školy
(dále „ředitelka“) je s gymnáziem dlouhodobě profesně spjata a svou funkci zastává od
1. 9. 2021. V rámci přenesení části řídících kompetencí již ve školním roce 2020/2021
zajišťovala společně se zástupcem ředitele organizaci a průběh distančního vzdělává ní,
monitorování kvality výchovně vzdělávacího procesu i úpravu stěžejních kurikulár níc h
dokumentů, především revizi školního vzdělávacího programu (dále „ŠVP“). Kontinuita
řízení školy je patrná rovněž v oblasti naplňování koncepčních záměrů, přičemž prioritou
zůstává rozvoj funkčních gramotností a jejich propojení s osobnostním růstem žáků, mj.
formou projektové výuky a realizací rozšiřujících vzdělávacích aktivit. Důraz je kladem na
kvalitu poskytovaného všeobecného vzdělávání s posílenou výukou cizích jazyků
a s vyváženou nabídkou volitelných předmětů umožňujících profilaci žáků. K realizac i
výuky a k podpoře nadaných žáků napomáhají rozvíjené partnerské vztahy s vysokými
školami, akademickou obcí a kulturně vzdělávacími institucemi. Jasně nastavené standardy
chování a způsoby jednání pedagogů i žáků se promítají do vnitřního chodu školy i její
prezentace na veřejnosti – budování jména školy. Strategii rozvoje gymnázia se daří
naplňovat prostřednictvím efektivního využívání personálních, finančních a materiálníc h
zdrojů. Za svoji třicetiletou existenci gymnázium patří k úspěšným školám v oblasti
harmonizace vzdělávacích a výchovných cílů i při dosahování výsledků vzdělávání žáků.
Principy řízení odrážejí velikost školy a vycházejí z jasně stanovených pravidel, delegování
kompetencí na další pracovníky a jejich adresné zodpovědnosti za splnění úkolů ve svěřené
oblasti. Systém porad a pravidelná komunikace umožňují plynulý chod školy, operativní
řešení problémů a zajišťují ředitelce komplexní přehled o všech stánkách fungo vá ní
gymnázia. Školní informační portál je funkčním způsobem přenosu informací zákonným
zástupcům a žákům, slouží jako uložiště stěžejních dokumentů i databáze elektronick ýc h
výukových materiálů. K identifikovaným podnětům jsou přijímána konkrétní opatření, např.
navýšení počtu on-line vyučovacích hodin na základě požadavku rodičů nebo stanovení
četnosti klasifikačních podkladů v době distančního vzdělávání. Efektivitu řízení podporuje
přenesení některých kontrolních a hodnotících pravomocí na koordinátory předmětových
sekcí. Učitelé v rámci těchto sekcí spolupracují zejména v oblasti koncipování výuky
a koordinují své působení při přípravě vzdělávacích aktivit, např. revize tematických plánů
s ohledem na distanční výuku, úpravy učebních plánů a obsahu ŠVP, projekty, soutěže
a exkurze. Ředitelka se ve svých rozhodnutích opírá o výstupy z pravidelné evaluace, např.
reflexe učitelů k distanční výuce, a pro hodnocení kvality výchovně vzdělávacího procesu
i pedagogické práce využívá transparentní měřítka. Vedení školy vytváří dostatečný prostor
pro iniciativu žáků a podporuje jejich sounáležitost se školou prezentací gymnázia na
veřejnosti i jejich zapojením do tradičních školních akcí. Průběžné monitorování názorů



2021/2022                                    2
žáků zprostředkovávají vedení školy třídní učitelé či žákovská samospráva. Možnost zpětné
vazby formou dotazníků žáků např. při vyhodnocování distanční výuky nebyla uplatněna.
Do oblasti pedagogického řízení školy se promítá personální změna ve vedení gymná zia.
Činnosti zaměřené na hodnocení úrovně vzdělávacího procesu v době standardní prezenční
výuky byly systémově nastaveny (komplexní, tematické, následné hospitace), četná zjištění
však byla projednávána spíše formou individuální zpětné vazby k práci daného pedagoga,
případně třídní ankety. Z pedagogických dokumentů je zřejmé, že pro zefektivně ní
vzdělávacích strategií na úrovni školy nebylo v dostatečné míře využito systematické sdílení
obecných závěrů z hospitační činnosti např. v rámci pedagogické rady a jejich cílené
využívání k eliminaci některých nedostatků a k ověření posunu úrovně pedagogické práce,
např. efektivita metod a forem výuky s ohledem na míru aktivizace žáků v některých
předmětech. Stávající vedení monitorovalo zejména období distančního vzdělávání, přičemž
zacílení hospitační činnosti pro školní rok 2021/2022 vhodně reflektuje dopady
mimořádných opatření do výuky a uplatňování digitálních kompetencí v prezenčním
vzdělávání. Kontinuita v oblasti pedagogického vedení se promítá i do realizace
pravidelných rozvojových pohovorů s učiteli zaměřených na vyhodnocení jejich osobních
profesních a výchovných cílů. Nastavené kontrolní a evaluační mechanismy jsou funkční.
Personální zabezpečení výuky umožňuje kvalitně realizovat všeobecné i jazykové zaměření
gymnázia. Vzdělávání zajišťuje dlouhodobě stabilizovaný a kvalifikovaný pedagogický sbor
17 učitelů, včetně rodilého mluvčího. Pouze jeden pedagog bez odborné způsobilosti si
doplňuje vzdělání studiem v navazujícím magisterském programu.
Proces přijímání a adaptace nově nastupujících pedagogů je systematicky nastaven.
Začínajícím pedagogům je poskytována metodická pomoc prostřednictvím uvádějíc ího
učitele. K obohacení vzdělávacího procesu a k podpoře nadaných žáků napomáhá personální
propojení některých učitelů gymnázia s přírodovědně zaměřenými vysokými školami,
certifikovanými jazykovými centry a kulturními institucemi. Pozitivem je rovněž kooperace
pedagogů při evaluaci výsledků vzdělávání (příprava validačních testů a modelovýc h
zadání), realizaci projektové výuky nebo při vytváření některých výukových elektronick ýc h
materiálů. Realizované vzájemné hospitace mají charakter spíše kolegiální spolupráce.
Další vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na aktuální potřeby školy, např. metodická svépomoc při
hromadném proškolení učitelů a žáků ve výukové platformě pro distanční vzdělávání. Širší
spektrum vzdělávacích seminářů i on-line webinářů zahrnuje rovnoměrně všechny
vzdělávací oblasti s důrazem na výuku chemie, cizích jazyků a dějin umění. Z hospitační
činnosti inspekčního týmu je ale zřejmé, že v části předmětů nejsou v potřebné míře
uplatněny aktivizační metody a formy výuky, prvky formativního formativní hodnocení,
případně využívání digitálních kompetencí učitelů.
Vedení školy se dlouhodobým pronájmem prostor podařilo zajistit perspektivní podmínky
pro další rozvoj gymnázia. Efektivní vícezdrojové financování a účelné nakládání
s finančními prostředky umožňuje postupnou materiální obnovu i zabezpečení plynulé ho
chodu školy. Vedení gymnázia průběžně zkvalitňuje materiálně technické vybavení
v souladu s profilací školy, mj. kmenové třídy, odborné učebny chemie, výchov a jazyků,
počítačová pracovna, didaktické pomůcky, prezentační a audiovizuální technika. Výuku
přírodovědných předmětů obohacuje rovněž spolupráce s vysokými školami (laboratorní
a odborné práce). Pro zajištění distanční výuky byla využita nová výuková platforma
a v souvislosti s rozšířením výuky informatiky bylo doplněno vybavení pro kybernetiku
a robotiku. Žáci mají k dispozici Wi-fi síť, kopírovací centrum, relaxační zázemí a čtenářská
zákoutí. Odborná literatura včetně cizojazyčného fondu je součástí kabinetů oborových


2021/2022                                    3
učitelů. Tělovýchovné aktivity probíhají v pronajímaných prostorách i během sportovních
kurzů různého zaměření. Školní stravování je smluvně zajištěno ve školní jídelně základní
školy.


                          Hodnocení průběhu vzdělávání
Realizovaná koncepce všeobecně zaměřeného gymnaziálního vzdělávání klade na žáky
zvýšené studijní nároky, např. zachování většiny hlavních předmětů i ve vyšších ročnících.
K jejich zvládnutí efektivně napomáhá promyšlená organizace vzdělávání (dělené hodiny),
účelné využití disponibilní časové dotace pro oblast jazykové komunikace, volitelnýc h
a nově vytvořených předmětů (humanitní výchova). Provedená úprava ŠVP i učebních plánů
v nižším a ve vyšším stupni gymnázia odráží obsahové změny v některých předmětech,
reflektuje změnu konceptu profilové části maturitní zkoušky i vzrůstající zájem žáků
o přírodovědné předměty. Důraz je kladen na provázanost teoretické výuky s praktickým
využitím poznatků, mj. formou celoškolních projektů.
Ve sledovaném vyučovacím procesu byl patrný kvalitativní rozdíl v metodice a didaktice
výuky vzhledem ke specifikům věkové kategorie žáků nižšího i vyššího gymnázia a míře
jejich aktivizace. Úroveň znalostí, dovedností a jazykových kompetencí narůstá ve vyšších
ročnících. Osobnostní a odborné předpoklady učitele částečně ovlivňovaly způsob výuky,
např. efektivní uplatňování aprobace, účinné využití menších skupin, motivace žáků
k vyučovanému předmětu. Pouze v části sledovaných hodin byla patrná snaha o provázanost
s tématy z období distanční výuky, případně o implementaci digitálních kompetencí. Většina
hospitovaných hodin probíhala v pracovní atmosféře, učitelé uplatňovali k žákům partnerský
přístup. Žáci dodržovali pravidla přirozené komunikace a respektovali stanovené postupy
práce.
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl a promyšlenou strukturu s obvykle efektivně využitým časovým
prostorem. Vzdělávací strategie zpravidla rozvíjely vědomosti a dovednosti žáků, směřovaly
k přípravě žáků k maturitní zkoušce a ve společenskovědních předmětech vhodně formova ly
jejich postoje. Učitelé obvykle prezentovali učivo v širších souvislostech, propojovali
mezipředmětové přesahy a probíranou látku s praktickými zkušenostmi žáků. Příkladně byla
uplatněna aktualizace témat spojených se situacemi z běžného života, např. formou simulace
zákonodárného procesu žáky. Výuka ve větší míře podporovala motivaci a aktivizaci žáků
průběžným střídáním činností a pestřejším využíváním metod a forem práce (kooperativní
výuky, párová práce, skupinová prezentace). Zařazování inovativních výukových postupů,
např. prvky badatelské výuky, myšlenkové mapy, modelová výuka, společně s využívá ním
různých informačních zdrojů napomáhalo k rozvoji schopnosti dedukce a samostatného
uvažování. Převážná část žáků tak byla rovnoměrně zapojena do vyučování, včetně žáků
s odlišným mateřským jazykem, kteří pracovali bez zjevné jazykové bariéry. K podpoře
nadaných žáků a žáků s větším zájmem o vyučovaný předmět bylo vhodně zařazováno
rozšiřující učivo nebo možnost zpracovat zvolené téma. Na požadované úrovni byla
rozvíjena čtenářská a jazyková gramotnost. V rámci komplexní práce s textem žáci
aplikovali osvojené vědomosti, vyhledávali a interpretovali získané informace a prokazovali
přiměřenou znalost terminologie, slovní zásoby nebo literárně vědného kontextu. V části
hodin pak žáci vhodně využili prostor pro prezentaci svých prací a odpovídajícím způsobem
komentovali zadané téma, v menší míře byli vedeni k hodnocení vlastního pokroku.
Převážná část sledovaných hodin cizích jazyků se vyznačovala přiměřenou dynamiko u
a promyšlenou aktivizací žáků. Ti prokazovali kvalitu řečových dovedností a schopnost
aplikovat své znalosti gramatických jevů i slovní zásoby podle nastavené jazykové úrovně


2021/2022                                   4
v daném ročníku. Názornost a provázanost výuky s obdobím distančního vzdělává ní
podporovalo účelné využití didaktické techniky a uplatnění digitálních zdrojů. Učitelé
rovnoměrně rozvíjeli jazykové znalosti a řečové dovednosti žáků prostřednictvím poslechu
a procvičování písemného i mluveného projevu. Účelně byla využita práce s chybou.
Průběžně poskytovaná zpětná vazba kladla důraz na motivační hodnocení žáků. Většinu
hospitovaných hodin vedli učitelé důsledně v cílovém jazyce. Při sledovanýc h
tělovýchovných aktivitách byly uplatněny didaktické postupy, které úměrně respektovaly
zhoršení fyzické kondice žáků po jejich návratu k prezenční výuce. V převážné části všech
sledovaných hodin poskytovali učitelé žákům zpětnou vazbu využitelnou při dalším učení.
Kvalitu části vzdělávání přibližně ve třetině vyučovacích hodin snižovala menší metodická
propracovanost nebo dílčí didaktické nedostatky, např. opomíjení vstupní motivace a využití
didaktického závěru hodiny. Pojetí výuky bylo založeno spíše na činnostech učitele,
dominoval frontálně vedený výklad doplněný řízeným rozhovorem a samostatnou prací
žáků. Uplatňovaná škála metod a forem výuky byla málo pestrá, což se projevovalo menší
dynamikou vyučovací hodiny i nižší mírou zapojení žáků. Činnosti podporující vzájemno u
kooperaci žáků a rozvoj jejich sociálních a komunikačních kompetencí uplatnili učitelé
v malé míře. Méně časté využití prezentační a didaktické techniky nebo elektronick ýc h
výukových materiálů dostatečně nepodporovalo názornost a vizualizaci výuky. Stanovené
vzdělávací strategie jen ojediněle odrážely individuální předpoklady žáků s ohledem na celé
spektrum jejich nadání (diferencovaná zadání, odlišné tempo práce žáků, pasivnější žáci).
Při poskytování zpětné vazby učitelé málo akcentovali různé vzdělávací potřeby žáků
s ohledem na míru jejich zapojení a pochopení učiva. Většinou se obraceli ke třídě jako celku
a reagovali zejména na podněty spolupracujících žáků. Z hospitací vyplynulo, že žáci byli
jen v omezené míře vedeni k objektivnímu posouzení kvality práce svých vrstevníků podle
předem známých kritérií nebo k sebereflexi. Vyučující vesměs dbali na jazykovou kulturu
ve vyučování, menší pozornost však věnovali hodnocení úrovně mluveného projevu žáků.
Realizace vzdělávacího systému PUK (Poznej-Utřiď-Konej) podporuje rozvoj klíčovýc h
kompetencí žáků. Cílené zařazování rozšiřujících vzdělávacích aktivit a mimoškolní činnosti
napomáhá k propojení teoretické výuky s praxí a prezentaci individuálních i skupinovýc h
zájmů žáků, např. poznávací zájezdy, filmový festival, akademie, Klub mladého diváka. Pro
zpestření výuky v době distančního vzdělávání byly účelně využity virtuální prohlídky
kulturně vzdělávacích institucí i dovednostně praktické metody v domácím prostředí.
Zapojování žáků do celoškolních projektů, dobrovolnických a charitativních akcí přispívá
k jejich kulturnímu rozhledu a akcentaci důležitých společenských témat.


                          Hodnocení výsledků vzdělávání
Při dvoukolovém přijímacím řízení jsou ke studiu přijímáni uchazeči, jež prokázali
potřebnou míru znalostí v jednotné přijímací zkoušce z českého jazyka a matematik y
i v předchozím vzdělávání. Součástí přijímacího řízení je i ověřování úrovně jazykovýc h
předpokladů žáků z anglického jazyka. V rámci hrazených služeb škola nabízí zájemcům
přípravné kurzy i propracovanou diagnostiku studijního potenciálu uchazeče o vzdělávání.
Ve sledovaném období došlo v oblasti poradenských služeb k personální obměně (funkci
výchovného poradce a metodika prevence zastává zástupce ředitelky). Kontinuita
výchovných cílů je zachována jednak na základě realizace dlouhodobé výchovné strategie
ESA (Empatie-Socializace-Angažovanost), jednak na základě úzké spolupráce s třídními
učiteli a koordinátory vzdělávacích oblastí. Výhoda prostředí malé školy umožňuje pružně
reagovat na zjištěné problémy žáků a zaměřit preventivní strategie podle identifikova nýc h
potřeb prostřednictvím školního programu i tzv. třídních programů. K prioritám patří


2021/2022                                    5
zvládnutí přechodu žáků ze základní školy a vyrovnání se s nároky gymnaziálního studia,
podpora prosociálního chování žáků a včasné zachycení případných problémových projevů
chování. K těmto cílům účinně napomáhají systémově nastavené aktivity, které byly
uplatněny i při návratu žáků k prezenční výuce, např. seznamovací a stmelovací kurzy,
programy efektivního učení a třídnické dny. Průběžně realizovaná prevence sociálně
patologických jevů efektivně využívá podnětů pedagogů, vhodně propojuje vzdělávac í
obsahy jednotlivých předmětů s tematicky zaměřenými besedami a projekty. Ojedinělé
projevy problémového chování jsou řešeny pohovorem s třídním učitelem, jednáním s rodiči
nebo formou výchovných opatření, mj. za narušování on-line výuky. Škole se daří
eliminovat rizikové chování žáků, což ve sledovaném období dokládá nízký počet uloženýc h
kázeňských opatření, žádný žák také nebyl hodnocen sníženým stupněm chování. Počet
zameškaných hodin na žáka odpovídá typu školy (v průměru 60 omluvených hodin za školní
rok), v gymnáziu se nevyskytuje neomluvená absence. Nastavený systém pro udělování
výchovných opatření je motivační, počet udělených pochval a ocenění převyšuje nad
kázeňskými opatřeními.
K úspěšnému zvládnutí nároků gymnaziálního vzdělávání přispívají pravidelně nastavené
konzultace všech pedagogů, struktura maturitních seminářů i kroužky pro žáky nižšíc h
ročníků gymnázia. Zájem a nadání žáků škola podporuje rozmanitými školními
i mimoškolními aktivitami, diferenciací jazykových skupin nebo nabídkou modulu
v anglickém jazyce. Realizovaný systém péče o žáky s potřebou podpůrných opatření
zajišťuje vzdělávání podle jejich potřeb (k termínu inspekce pouze 2 žáci). Identifikova ným
žákům se slabším prospěchem nebo žákům s odlišným mateřským jazykem je případě
potřeby poskytována individuální pomoc, např. delší časový prostor pro práci, motivač ní
pohovor, možnost opravy testu. V průběhu sledované výuky byla ale individualizo va ná
podpora těmto žákům zaznamenána spíše okrajově. Kvalitní realizace kariérového
poradenství umožňuje žákům optimální volbu terciárního vzdělávání včetně zajištění
komplexní diagnostiky profesní orientace pro výběr vhodné vysoké školy.
Ke sledování dosaženého rozvoje studijního potenciálu žáků i úrovně osvojených znalostí
škola dlouhodobě využívá propracované nástroje interní a externí evaluace ve všech
ročnících gymnázia. Ke komplexnímu posouzení naplňování výstupů stanovených v ŠVP
v hlavních předmětech dochází v uzlových bodech studia, tzv. malá maturita v tercii
a maturita na nečisto v sextě gymnázia. Analýza dosažených výsledků umožňuje periodicky
sledovat individuální pokrok žáka, srovnávat skupinové výstupy a efektivně zaměřit
závěrečnou přípravu žáků k maturitní zkoušce. Externí zpětnou vazbu o kvalitě jazykového
vzdělávání poskytuje škole úspěšnost jednotlivých žáků v mezinárodních jazykovýc h
zkouškách. Úroveň osvojených kompetencí žáků dokládá také jejich zdařilá účast
v soutěžích, olympiádách a při Středoškolské odborné činnosti.
Škola využívá jednotně nastavený systém procentuálního hodnocení s převodem na
klasifikační stupeň. V primě gymnázia je při některých vzdělávacích činnostech uplatněno
i slovní hodnocení. Individuální i celkové výsledky vzdělávání žáků jsou systematick y
vyhodnocovány vedením školy, pedagogickou radou i předmětovými sekcemi.
Výsledky vzdělávání ve sledovaném období byly stabilní, z jejich analýzy je zřejmé, že se
do nich negativně nepromítá doba distančního vzdělávání. Celkové výsledky žáků
dosahovaly velmi dobré úrovně, přibližně dvě třetiny prospívají s vyznamenáním. Podíl
neprospívajících žáků je zanedbatelný a týká se pouze prvního pololetí školního roku.
Minimalizován je rovněž počet nehodnocených žáků, k 30. 6. mají všichni žáci uzavřeno u
klasifikaci.




2021/2022                                    6
S dosahovanými výsledky koresponduje také úspěšnost žáků při ukončování studia, kdy více
než polovina žáků dlouhodobě maturuje s vyznamenáním. Výsledky společné a profilo vé
části maturitní zkoušky jsou vyvážené. Pozitivním zjištěním je dlouhodobá úspěšnost žáků
u maturitní zkoušky, jež je vyšší než průměr v dané skupině oborů vzdělání ve všech
předmětech společné části, s výjimkou ojedinělého výkyvu v maturitním období 2019
v předmětu český jazyk a literatura. Z podrobného rozboru výsledků žáků u maturitní
zkoušky ve sledovaném období vyplývá, že žáci dosahují nadstandardních výsledků zejména
v cizích jazycích. Pozitivním trendem je rovněž vzrůstající počet maturantů volících si
zkoušku z matematiky, ve které jsou všichni úspěšní. Kvalitní zajištění podpory žáků
závěrečného ročníku v období distančního vzdělávání dokládají i výborné výsledky žáků
v maturitním období 2021, přičemž někteří žáci absolvovali i dobrovolnou ústní zkoušku z
českého jazyka a literatury.
S vysokou mírou osvojených znalostí a dovedností žáků koresponduje rovněž úspěšnost
absolventů při přijetí ke studiu na vysokých školách různého zaměření.


                                         Závěry
Vývoj školy
- od posledního inspekčního hodnocení v roce 2013 si gymnázium udržuje stabilní počet
  žáků, tříd a pedagogů, mírně se zvýšil podíl žáků s odlišným mateřským jazykem
- došlo k personální obměně na pozicích vedení školy a v oblasti výchovného poradenství
- vzdělávání zajišťuje stabilizovaný a kvalifikovaný pedagogický sbor
- škola kontinuálně naplňuje koncept všeobecného gymnaziálního vzdělávání s důrazem
  na výuku cizích jazyků
- zůstává zachována kvalita poskytovaného        vzdělávání,   výsledků vzdělávání žáků
  a spektrum mimoškolních aktivit
Silné stránky
- systémová podpora jazykových kompetencí žáků v cizích jazycích
- účinný všestranný osobnostní rozvoj žáků prostřednictvím rozšiřujících vzdělávac íc h
  aktivit a projektové výuky
- koncepční nastavení diagnostiky osobnosti žáků a evaluace výsledků v nižším a vyšším
  stupni gymnázia
- dlouhodobě velmi dobré výsledky vzdělávání žáků v průběhu a při ukončování studia
  maturitní zkouškou
Slabé stránky a/nebo příležitosti ke zlepšení
- nižší míra specifické podpory žáků podle jejich individuálních potřeb a zohlednění celého
  spektra jejich nadání ve výuce
- méně častá individuální zpětná vazba k práci žáků a jejich nižší zapojení do evaluačníc h
  aktivit, reflexe vlastního vzdělávacího pokroku a kriteriálního hodnocení v části výuky
- menší názornost výuky a využívání zkušeností z distančního vzdělávání v oblasti
  uplatnění digitálních kompetencí, elektronických materiálů a didaktické techniky
  v některých předmětech




2021/2022                                    7
Doporučení pro zlepšení činnosti školy
- více reflektovat specifické potřeby žáků a individualizovat výuku s ohledem na žáky
  s pomalejším tempem práce i nižší motivací
- více podporovat aktivizaci a vzájemnou kooperaci žáků ve výuce, častěji uplatňovat
  individuální zpětnou vazbu a zapojovat žáky do vzájemného hodnocení podle předem
  stanovených kritérií i sebereflexe
- ve větší míře implementovat zkušenosti z distančního vzdělávání do výuky, podporovat
  využívání digitálních kompetencí a názornosti formou prezentační i didaktické techniky
- sdílet závěry z hospitační činnosti na úrovni školy a využívat je k posunu kvality
  pedagogické práce i k zajištění podpory učitelů, zacílit vzdělávací semináře na oblast
  aktivizačních metod a forem výuky a prvků formativního hodnocení
- ve větší míře dbát na úroveň souvislého mluveného projevu žáků vzhledem ke
  komunikační situaci
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají

1. Rozhodnutí MŠMT, č. j. MSMT-2189/2021-2, ve věci zápisu změny v údajích
   u právnické osoby Gymnázium ALTIS s.r.o., Dopplerova 351, 109 00 Praha 10 –
   Petrovice, vedených v rejstříku škol a školských zařízení, ze dne 18. 1. 2021
2. Ustavení do funkce ředitelky školy ze dne 30. 8. 2021 s platností od 1. 9. 2021
3. Školní vzdělávací program: Kurikulum Gymnázia ALTIS s.r.o. „ Vědění je moc“ pro
   nižší a vyšší stupeň osmiletého gymnázia, denní forma vzdělávání, platný od 1. 9. 2020
4. Školní řád Gymnázia ALTIS s.r.o., včetně Dodatku pro případ mimořádných opatření ve
   výuce ze dne 1. 10. 2020
5. Výroční zprávy o činnosti školy za školní roky 2019/2020 a 2020/2021
6. Třídní knihy, školní roky 2020/2021 a 2021/2022 vedené k termínu inspekce
7. Rozvrh vyučovacích hodin, školní rok 2021/2022
8. Školní matrika vedená k termínu inspekce
9. Personální dokumentace pedagogických pracovníků vedená k termínu inspekce
10. Záznamy z jednání pedagogické rady, školní roky 2020/2021 a 2021/2022 vedené
    k termínu inspekce
11. Zápisy z jednání předmětových sekcí, školní roky 2020/2021 a 2021/2022 vedené
    k termínu inspekce
12. Portfolio výchovného poradenství a primární prevence vedené k termínu inspekce
13. Kniha evidence úrazů vedená k termínu inspekce




2021/2022                                   8
14. Smlouvy o poskytnutí dotace a zvýšené dotace ze státního rozpočtu za školní roky
    2020/2021 a 2021/2022, Účetní závěrka k 31. 12. 2020 včetně zprávy nezávis lé ho
    auditora, výpisy z účetnictví školy za hodnocené období


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Stoklasová, školní inspektorka,
                                                       Mgr. Petra Stoklasová v. r.
 vedoucí inspekčního týmu

 Mgr. Lucie Burešová, školní inspektorka               Mgr. Lucie Burešová v. r.

                                                       PhDr. Bc. Tibor Slažanský ,
 PhDr. Bc. Tibor Slažanský, Ph.D., školní inspektor
                                                       Ph.D., v. r.

 Ing. Ivana Černá, kontrolní pracovnice                Ing. Ivana Černá v. r.


 V Praze 14. 10. 2021

 Datum a podpis ředitelky školy potvrzující projednání a převzetí inspekční zprávy

                                                         Mgr. Bc. Jaroslava Fišerová
 Mgr. Bc. Jaroslava Fišerová, ředitelka školy
                                                         v.r.


 V Praze 1. 11. 2021




2021/2022                                     9
