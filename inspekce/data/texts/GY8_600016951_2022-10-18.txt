                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1063/22-M


Název                               Gymnázium, Šternberk, Horní náměstí 5
Sídlo                               Horní náměstí 5, 785 01 Šternberk
E-mail                              zavadil@gymst.cz
IČO                                 00 601 764
Identifikátor                       600 016 951
Právní forma                        příspěvková organizace
Zastupující                         Mgr. Tamara Kaňáková
Zřizovatel                          Olomoucký kraj
Místo inspekční činnosti            Horní náměstí 5, 785 01 Šternberk
Inspekční činnost na místě          18. − 20. 10. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium, Šternberk, Horní náměstí 5 (dále „škola“) vykonává činnost střední školy
poskytující základní vzdělání a střední stupeň vzdělání s maturitní zkouškou.
Škola vzdělává žáky v denní formě vzdělávání v osmiletém studijním cyklu v oboru
79-41-K/81 Gymnázium a ve čtyřletém studijním cyklu v oboru 79-41-K/41 Gymnázium.
Zaměření školy je všeobecné, jejím hlavním cílem je především příprava žáků k dalšímu
studiu na vysokých a vyšších odborných školách.
Ve školním roce 2022/2023 vykázala škola k 30. září 2022 celkem 346 žáků zařazenýc h
ve 12 třídách. Ve škole se vzdělávají žáci se speciálními vzdělávacími potřebami, žáci
nadaní i žáci cizinci.
Svou činnost škola přehledně prezentuje ve výročních zprávách a na svých webových
stránkách (www.gymst.edupage.org).


                         Hodnocení podmínek vzdělávání
Koncepční záměry rozvoje školy, vycházející zejména z jejích reálných potřeb a záměrů
zřizovatele, jsou zpracovány jako součást dokumentů školy. Deklarovaná strategie rozvoje
stanovuje dlouhodobé cíle, které jsou podrobně rozpracovány v krátkodobých plánech pro
daný školní rok. Obsah vzdělávání i vytyčené cíle jsou vzhledem k zaměření školy a jejím
podmínkám reálné a jsou postupně plněny. Realizace obsahu vzdělávání, koncepční záměry
a stanovené dílčí úkoly jsou pravidelně vyhodnocovány, na základě těchto hodnocení pak
dochází k operativním úpravám plánu práce školy i ke změnám v uplatňovaných školních
vzdělávacích programech. V souladu se stanovenou koncepcí se škola dlouhodobě zaměřuje
nejen na kvalitní všeobecné vzdělání žáků, ale také na jejich podporu v oblasti rozvoje
jazykových kompetencí a na jejich odbornou profilaci pomocí široké nabídky volitelnýc h
předmětů, seminářů a zájmových aktivit zaměřených na přírodovědnou, humanitní,
uměleckou i tělovýchovnou oblast.
Organizační struktura odpovídá charakteru a velikosti školy. Kromě ředitelky školy a jejího
zástupce jsou součástí systému řízení i další pracovníci, zejména předsedové jednotlivýc h
předmětových komisí, třídní učitelé a členové školního poradenského pracoviště.
Vymezením kompetencí jednotlivých pracovníků školy je funkčně stanoven také rozsah
jejich práv a povinností a míra jejich odpovědnosti. Bezproblémový je rovněž přenos
informací mezi účastníky vzdělávání v rámci subjektu. Vedení školy v systému řízení
vhodně přihlíží k závěrům jednání pedagogické rady, opírá se o výsledky neformální práce
předmětových komisí a účelně využívá další zpětnovazebné mechanismy. K nim patří
zejména pravidelné vyhodnocování dosahovaných výsledků vzdělávání žáků, rozbory
výsledků intenzivní hospitační činnosti, zohledňování podnětů žáků, ať již individuálníc h
nebo kolektivních, na základě závěrů jednání školního studentského parlamentu, jejich
zákonných zástupců, zřizovatele a školské rady.
I když je řídicí a kontrolní systém nastaven způsobem postihujícím všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v dokumentaci školy, v niž dosud chybí strategie k zajištění jednotného postupu
a podpory žákům ohroženým školním neúspěchem, a v metodickém vedení výuky, ve které
je pouze v omezeném rozsahu využívána diferenciace vzdělávacího obsahu, k zajištění
rozdílných individuálních potřeb žáků, a práce žáků s různými informačními zdroji.
Realizaci koncepčních záměrů školy příznivě ovlivňuje partnerská spolupráce zejména se
zřizovatelem školy, školskou radou a se zákonnými zástupci žáků. Dobré předpoklady


                                           2/8
spolupráce se zákonnými zástupci žáků jsou vytvářeny zejména na základě účinné
komunikace, která je založena na zprostředkování informací elektronickou formou
a prostřednictvím osobních setkání na třídních schůzkách a individuálních konzultac íc h.
Škola aktivně propaguje svoji činnost ve vztahu k potencionálním zájemcům o studium
i ostatní veřejnosti. V této oblasti spolupracuje hlavně se základními školami v okolí.
Přínosná pro zkvalitnění vzdělávání je rovněž nadstandardní spolupráce s městem Šternberk,
s organizacemi, institucemi a spolky v regionu a s Univerzitou Palackého Olomouc.
Pozitivem je také činnost rodičovského sdružení, které škole pomáhá zejména organizač ně
a finančně při pořádání školních akcí. Významným partnerem vedení školy je studentský
parlament, kdy jeho členové předkládají návrhy pro zkvalitnění vybavení, organizace
a klimatu školy.
Složení pedagogického sboru umožňuje plnit záměry a cíle realizovaných školních
vzdělávacích programů. Škola má stabilizovaný pedagogický sbor čítající 32 učitelů, včetně
ředitelky školy a jejího zástupce. Kolektiv je podle potřeby průběžně doplňovaný
o pedagogy, kterým je věnována potřebná pozornost a péče přispívající k jejich úspěšnému
začlenění do vzdělávacího procesu a bezproblémové adaptaci do pracovního kolektivu.
Vedení školy podporuje profesní rozvoj zaměstnanců, vytváří rovnocenné podmínky pro
další vzdělávání pedagogických pracovníků, které bylo realizováno s ohledem na zvoleno u
strategii školy, potřeby a zájmy jednotlivých učitelů, finanční možnosti školy a nabídku
vzdělávacích institucí. Vzdělávání probíhalo formou kurzů v rámci akreditovaných akcí
a také formou samostudia pedagogických pracovníků. Výměna zkušeností a spolupráce
vyučujících je ze strany vedení školy podporována umožněním vzájemných hospitací.
Pro zajištění vzdělávání má škola vytvořeny příznivé materiální a prostorové podmínky.
Vedení školy i zástupci zřizovatele tuto oblast cíleně sledují a plánovitě realizují
modernizaci školních prostor a vybavení s cílem vytvoření funkčního a současně
příjemného, klidného a estetického prostředí pro práci učitelů a žáků. Jednotlivé učebny
školy jsou dostatečně vybaveny školním nábytkem, potřebnými učebními pomůckami,
počítačovou a projekční technikou. K estetické úpravě většiny prostor školy jsou vhodnou
formou využívány žákovské práce, trofeje a ocenění ze sportovních a naukových soutěží.
V době inspekční činnosti působily všechny prostory školy čistě, byly vkusně upravené
a splňovaly podmínky bezpečného školního a pracovního prostředí. Součástí školního
prostředí jsou také prostory umožňující oddech a relaxaci žáků. Školou je podporován
správný tělesný i duševní vývoj a společensky odpovědné chování žáků, a to zejména
začleněním problematiky výchovy ke zdraví do výuky, organizováním sportovních aktivit
a akcí zaměřených na zdravý životní styl a udržitelný rozvoj společnosti.


                         Hodnocení průběhu vzdělávání
Hodnocené vyučovací hodiny měly vždy stanoveny konkrétní vzdělávací cíle, které
odpovídaly očekávaným výstupům realizovaných školních vzdělávacích programů,
s přihlédnutím k dosavadním znalostem a dovednostem žáků a také k jejich přípravě na
maturitní zkoušku. Po odborné stránce byly sledované vyučovací hodiny připravené,
aplikovaný vzdělávací obsah byl aktualizován v souladu se současnými vědeckými
poznatky. Společným rysem hodnocených vyučovacích hodin byla pozitivní pracovní
a bezpečná sociální atmosféra. Učitelé pro žáky vytvářeli motivující prostředí, vhodně je
podněcovali k úsilí plnit zadávané úkoly. Výuka byla většinou založena na uplatňová ní
tradičních pedagogických postupů, kdy převažovalo frontálně vedené vyučování, při němž
byl výklad učitele doplňován rozhovorem nebo diskusí se žáky a kombinován se
samostatnou prací žáků nebo společným ústním či písemným procvičením vzdělávac ího


                                           3/8
obsahu. Pozornost žáků a podpora schopnosti jejich spolupráce byla často podněcována
aktivizačními prvky ve formě skupinové práce a práce ve dvojicích. Většina hodnocených
vyučovacích hodin se tak vyznačovala potřebnou dynamikou. Zvolené metody a formy práce
vedly zejména ve vzdělávací oblasti jazyk a jazyková komunikace k rozvoji
komunikativních kompetencí a jazykové gramotnosti žáků, podporován byl rozvoj jejich
čtenářské a informační gramotnosti. Ve výuce cizích jazyků byl navíc vhodně kladen důraz
na upevňování znalostí gramatiky a rozšiřování slovní zásoby i na rozvoj správné
výslovnosti. Důsledným vedením vyučovacích hodin v cílovém jazyce ze strany učitelů byli
žáci motivováni k aktivnímu užívání cizího jazyka. Především v přírodovědnýc h
vyučovacích předmětech byla patrná snaha vyučujících nepředkládat žákům hotové
informace, dařilo se jim prostřednictvím otázek přecházet do řízeného rozhovoru. Učitelé
také vhodně zařazovali do vzdělávání problémové úkoly rozvíjející logické myšle ní
a tvořivost žáků. Žáci byli vedeni k hledání vzájemných souvislostí, využívání již získanýc h
poznatků a mezipředmětových vztahů. Jen v minimální míře však žáci při této formě práce
využívali různé informační zdroje, jež by podpořily zejména rozvoj jejich kritického
myšlení. Nadaným žákům byly zřídka vytvářeny další vhodné příležitosti pro jejich rozvoj.
Pouze v několika vyučovacích hodinách byly těmto žákům nabízeny další úkoly rozvíjejíc í
jejich schopnosti a talent. Individuální přístup k žákům se speciálními vzdělávac ími
potřebami byl uplatňovaný především formou jejich zohledňování v průběhu samostatné
práce. Pozitivem všech sledovaných vyučovacích hodin bylo propojení nabytých vědomostí
s reálnými situacemi běžného života. Ke zvýšení názornosti využívali pedagogové vhodné
učební pomůcky, v některých vyučovacích hodinách pracovali také s audiovizuá lní
technikou, která umožnila vedení výuky interaktivní formou. Komunikace mezi vyučujíc ími
a žáky probíhala korektně, žáci adekvátně reagovali na pokyny a zpravidla prokazovali
odpovídající úroveň znalostí a dovedností vzhledem k očekávaným výstupům. V průběhu
řízeného rozhovoru nebo neformální diskuse měli žáci dostatek prostoru k prezentaci svých
názorů a věcné argumentaci, kdy aplikovali získané teoretické poznatky při řešení
konkrétních úkolů. Pracovní tempo bylo přiměřené schopnostem žáků a většině z nich
umožnilo aktivní zapojení do výuky. Učitelé podporovali žáky v jejich práci s využitím
převážně pozitivního hodnocení. Jen výjimečně však při tom byla žákům poskytnuta
formativní zpětná vazba motivující je k dalšímu učení a reflektující individuální pokrok
žáka. Jako motivační a zpětnovazebný prvek bylo naopak využíváno sebehodnocení, s menší
intenzitou také vzájemné hodnocení žáků. Na závěr většiny hodnocených vyučovacích hodin
bylo realizováno alespoň stručné shrnutí a zhodnocení jejich průběhu. Hlubší motivač ní
shrnutí se stanovením cílů na následující vyučovací hodiny však často chybělo.


                          Hodnocení výsledků vzdělávání
Realizovaná koncepce gymnaziálního vzdělávání klade na žáky zvýšené studijní nároky.
K jejich zvládnutí efektivně napomáhá především promyšlená organizace vzdělává ní
ve škole a vhodně nastavená pravidla hodnocení výsledků žáků, která jsou součástí školního
řádu. Škola získává přehled o znalostech jednotlivých žáků prostřednictvím funkčníc h
hodnoticích nástrojů založených na přímém pozorování žáků a uplatňování různých forem
ústního a písemného zkoušení, což poskytuje žákům i vyučujícím okamžitou zpětnou vazbu
o úrovni dosažených znalostí. Výsledky komplexních písemných prací za jednotlivá
klasifikační období jsou pravidelně vyhodnocovány při jednáních pedagogické rady
a podrobněji pak při setkání členů předmětových komisí. Získaná data vyučující analyzují,
přijímají konkrétní návrhy ke zlepšení výsledků ve vzdělávání, navrhují opatření vedoucí
k minimalizaci diagnostikovaných chyb a zpětně také provádí hodnocení účinnosti přijatých
opatření. Dalším z nástrojů pro srovnávání vzdělávacích výsledků jsou didaktické testy


                                            4/8
společné části maturitní zkoušky, ve kterých škola dosahuje nejen v rámci Olomouckého
kraje velmi dobrých výsledků. Vysoké úspěšnosti dosahují žáci také při mezinárod níc h
jazykových zkouškách. Ve školním roce 2021/2022 nevykazovaly výsledky vzdělávání žáků
v jednotlivých vyučovacích předmětech závažné vzájemné odchylky. Na dosahované
výsledky vzdělávání pozitivně působí rovněž fakt, že se škola nepotýká s vysokou absencí
žáků ve vyučování. V případě porušení pravidel uvedených ve školním řádu škola uložila
žákům kázeňská opatření. Počet těchto kázeňských opatření je však ojedinělý, výrazně
převládají udělené pochvaly. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy. Zákonní zástupci žáků jsou
o výsledcích vzdělávání průběžně informováni především prostřednictvím zápisů
v elektronické žákovské knížce, na třídních schůzkách nebo formou individuálníc h
konzultací.
Standardní složení školního poradenského pracoviště doplňuje i působení školní
psycholožky. Činnosti jednotlivých pracovnic jsou zaměřeny na péči o žáky s potřebou
podpůrných opatření, vytipovávání žáků nadaných, kariérové poradenství i realizac i aktivit
v rámci primární prevence. Škola rozpoznává žáky se speciálními vzdělávacími potřebami
a všem nastavuje odpovídající podpůrná opatření pro jejich vzdělávání, přenos informac í
o těchto žácích je plně funkční. Žákům s rizikem školní neúspěšnosti je nabízena pomoc
zejména formou individuálních konzultací či doučování. Vyhledáváni jsou také žáci
talentovaní, jimž je nabízen rozvoj v rámci aktivit zájmových útvarů, účastí v soutěžích, ve
středoškolské odborné činnosti či získáváním mezinárodních jazykových certifikátů.
Patřičný význam přikládá škola prevenci rizikového chování žáků, problematika rizikovýc h
jevů prolíná celým vzdělávacím procesem, včetně pravidelně realizovaných třídnick ýc h
hodin. Přirozeným nástrojem je přehledně zpracovaný preventivní program školy včetně
jeho příloh zaměřený na prevenci rizikového chování, avšak podrobněji rozpracovaná
strategie k zajištění jednotného postupu a podpory žákům ohroženým školním neúspěchem
chybí. Vztahovými problémy uvnitř třídních kolektivů se zabývají třídní učitelé, v případě
potřeby spolupracují se členkami školního poradenského pracoviště na analýze a strategii
dalšího postupu. Účinným nástrojem k eliminaci výskytu rizikových jevů je rovněž včasná
intervence školy při prvotních projevech problémového chování žáků formou individuálníc h
pohovorů. Problémy žáků jsou projednávány většinou osobně, fyzická a elektronická
schránka důvěry jsou využívány méně často, žáci raději upřednostňují osobní kontakt. Důraz
v rámci organizovaných preventivních aktivit je kladen na budování pozitivního třídního
klimatu. Pravidelně jsou zařazována dotazníková šetření mezi žáky i šetření klima třídy,
jejichž výsledky jsou podkladem pro plánování preventivních aktivit.


                                         Závěry
Vývoj školy
- V době od poslední inspekční činnosti došlo ve škole zejména ke zlepšení materiálníc h
  podmínek pro vzdělávání.
Silné stránky
- Vytvoření vstřícného prostředí ve škole s pozitivním klimatem projevujícím se
  v žádoucích prosociálních vztazích mezi žáky a pedagogy.




                                            5/8
- Škola v systému řízení efektivně využívá podnětů všech účastníků vzdělávání a partnerů,
  zejména pak výsledků činnosti jednotlivých předmětových komisí a závěrů jednání
  pedagogické rady a školní studentské rady.
- Vzájemná spolupráce a podpora pedagogů se pozitivně projevují v odbornosti výuky.
- S využitím funkčních evaluačních nástrojů škola sleduje výsledky vzdělávání žáků
  a reaguje na ně vhodnými pedagogickými opatřeními.
Slabé stránky a/nebo příležitosti ke zlepšení
- Omezené využití diferenciace vzdělávacího obsahu se projevilo v nižší míře konkrétní
  podpory vzdělávání nadaných žáků. Ve výuce byla v malé míře využívána práce žáků
  s různými informačními zdroji.
Doporučení pro zlepšení činnosti školy
- Prostřednictvím hospitační činnosti, jednání pedagogické rady a práce předmětových
  komisí podporovat využití efektivního metodického vedení výuky, především ve smyslu
  intenzivnějšího uplatňování individuálního přístupu k žákům, důsledné diferenc iace
  vzdělávacího obsahu a výukových aktivit vzhledem k nadaným žákům. Podpořit rozvoj
  kritického myšlení žáků častějším zařazováním práce s různými informačními zdroji.
  Intenzivněji uplatňovat prvky formativního hodnocení žáků.
- Pro zajištění jednotného přístupu všech vyučujících vypracovat strategii zajišťujíc í
  postup a podporu žákům ohroženým školním neúspěchem.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Gymnázium,
      Šternberk, Horní náměstí 5, ze dne 18. 10. 2022
 2.   Inspekční zpráva, čj. ČŠIM-117/15-M, ze dne 30. 1. 2015
 3.   Školní řád, s platností od 1. 9. 2020 (včetně přílohy č. 1)
 4.   Školní vzdělávací program ECCE HOMO, Školní vzdělávací program ECCE
      HOMO II, verze platné k termínu inspekční činnosti
 5.   Vnitřní organizační řád, s platností od 1. 9. 2019
 6.   Třídní knihy, školní rok 2022/2023 k termínu inspekční činnosti
 7.   Školní matrika střední školy a školního klubu, aktuálně vedená v elektronické
      a písemné podobě k termínu inspekční činnosti
 8.   Elektronický školní informační systém, aktuální záznamy k termínu inspekční
      činnosti



                                           6/8
 9.   Rozvrh vyučovacích hodin, školní rok 2022/2023
10.   Zápisy z jednání pedagogické rady školy, školní roky 2021/2022 a 2022/2023
      k termínu inspekční činnosti
11.   Zápisy z provozních porad, školní roky 2021/2022 a 2022/2023 k termínu inspekční
      činnosti
12.   Koncepce rozvoje školy, ze dne 20. 12. 2020
13.   Roční plán práce školy, školní rok 2022/2023
14.   Školní program environmentálního vzdělávání, výchovy osvěty, školní rok
      2022/2023
15.   Plán ICT, ze dne 15. 9. 2022
16.   Plán dalšího vzdělávání pedagogických pracovníků, ze dne 25. 8. 2022
17.   Předmětové komise – plány práce a zápisy z jednání, školní roky 2021/2022
      a 2022/2023 k termínu inspekční činnosti
18.   Zájmové útvary, školní rok 2022/2023
19.   Konzultační hodiny, školní rok 2022/2023
20.   Plán kontrolní činnosti, školní rok 2022/2023
21.   Výroční zpráva o činnosti školy ve školním roce 2021/2022
22.   Zápisy z hospitační činnosti vedení školy, školní roky 2021/2022 a 2022/2023
      k termínu inspekční činnosti
23.   Zápisy z kontrolní činnosti, školní rok 2021/2022
24.   Přehled prospěchu, chování a absence žáků za 1. a 2. pololetí školního roku
      2021/2022, výsledky maturitních zkoušek v jarním a podzimním zkušebním období
      roku 2022
25.   Složka: Písemné práce z vybraných vyučovacích předmětů (namátkový výběr), školní
      rok 2021/2022
26.   Přehled žáků se speciálními vzdělávacími potřebami a žáků nadaných, školní rok
      2022/2023 k termínu inspekční činnosti
27.   Preventivní program školy, 2022/2023, ze dne 27. 8. 2022
28.   Program proti šikanování, Gymnázium Šternberk (nedatováno)
29.   Zápisy z porady školního poradenského pracoviště, školní rok 2022/2023 k termínu
      inspekční činnosti
30.   Plán výchovného poradce, ze dne 10. 9. 2022
31.   Složka: Klima třídy, školní rok 2021/2022
32.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiích
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
33.   Doklady vztahující se k finančním podmínkám školy, rok 2021
34.   Doklady související se zajištěním bezpečnosti a ochrany zdraví žáků, školní roky
      2021/2022 a 2022/2023 k termínu inspekční činnosti




                                         7/8
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. David Náhlík, školní inspektor, vedoucí
 inspekčního týmu

 Mgr. Markéta Kadaňková, školní inspektorka

 Mgr. Věra Krakovská, školní inspektorka

 Mgr. Iva Švecová, školní inspektorka

 Ing. Renata Skutková, kontrolní pracovnice


Datem vyhotovení inspekční zprávy se rozumí datum posledního podpisu člena inspekčního
týmu.




                                              8/8
