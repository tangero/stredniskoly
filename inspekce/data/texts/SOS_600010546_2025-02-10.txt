CSI0X00DBWWH




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-147/25-L
                                        Sp. zn. ČŠIL-S-30/25 L


Název                               Střední škola právní - Právní akademie, s.r.o.
Sídlo                               Dr. Milady Horákové 447/60, 460 07 Liberec 7
E-mail                              prak@prak.cz
IČO                                 25 025 970
Identifikátor                       600 010 546
Právní forma                        společnost s ručením omezeným
Zastupující                         Ing. Kateřina Honzejková
Zřizovatel                          Ing. Jiří Honzejk, Ing. Marcela Medková
Místo inspekční činnosti            Dr. Milady Horákové 447, Liberec
Inspekční činnost na místě          10.−12. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich soulad s právními předpisy, případně s rámcovým
vzdělávacím programem podle § 174 odst. 2 zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
 Střední škola právní - Právní akademie, s.r.o. (dále „škola“) poskytuje střední vzdělání
 s nejvyšším povoleným počtem 500 žáků a školní stravování pro nejvýše 600 strávník ů.
 K datu inspekční činnosti se ve škole vzdělávalo 353 žáků v denní formě vzdělává ní
 v oboru vzdělání 68-43-M/01Veřejnosprávní činnost, ve třech studijních programech
 se zaměřením sociálním, na mezinárodní vztahy a na hospodářskou kriminalitu.
 V aktuálním školním roce škola eviduje 15 žáků s odlišným mateřským jazykem a 11 žáků
 se speciálními vzdělávacími potřebami, kterým poskytuje podpůrná opatření převážně
 prvního a druhého stupně.


                         Hodnocení podmínek vzdělávání
Od září 2022 působí ve vedoucí funkci nová ředitelka školy. Její dlouhodobá koncepce řízení
průběžně reaguje na aktuální společenskou poptávku po vzdělávání příslušného oboru
Veřejnosprávní činnost i na požadavky pracovního trhu nabídkou jednotlivých zaměření.
Koncepce školy si klade za cíl vytvořit pro žáky místo aktivního poznávání, budovat u nich
pozitivní vztah ke vzdělávání, motivovat je k celoživotnímu učení a tím usnadnit jejich
orientaci v životní a profesní dráze. Zásadní oblasti koncepčního plánování se zaměřují
především na modernizaci podmínek ke vzdělávání a zkvalitňování výchovně vzdělávac ího
procesu.
Systém řízení vychází z úzké spolupráce se zřizovatelem. Vnitřní přenos informac í
a kontrolní mechanismy efektivně využívají školního informačního systému. Vedení školy
poskytuje pedagogům efektivní zpětnou vazbu o kvalitě jejich pedagogické práce na základě
pravidelné hospitační činnosti.
Ředitelka úspěšně stabilizovala odborně způsobilý pedagogický sbor a daří se jí udržovat
dobré interpersonální vztahy. Budování pozitivního klimatu školy je založeno především
na vyvážených a vzájemně respektovaných vztazích mezi učiteli, žáky a vedením školy
a na klidné a vyrovnané atmosféře pro vzájemnou spolupráci. Přetrvává pozitivní vliv
odborníků z praxe, kteří své praktické zkušenosti a dovednosti předávají žákům nejen
v teoretické výuce.
Ředitelka školy cíleně přizpůsobuje plán dalšího vzdělávání pedagogických pracovníků
potřebám školy a jejich individuálním požadavkům. V aktuálním školním roce je účelně
zaměřen na odborné vzdělávání (např. propojení teorie a praxe v trestním a správním právu),
rozvoj klíčových kompetencí (mediální gramotnost) a oblast práce se třídou, psychohygie ny
a první pomoci. Proškolení celé sborovny se ukazuje jako efektivní forma vzdělává ní
pedagogů, umožňuje následné sdílení zkušeností při implementaci obsahu školení do vlastní
práce se žáky. Menší důraz je kladen na vzdělávání v oblasti inovativních výukových metod
a forem, podporu badatelské výuky či samostatného získávání a kritického zpracování
informací.
Výuka probíhá především v odborných učebnách pro jednotlivé předměty, vhodně
vybavených pomůckami a prezentační technikou. Přednáškový sál poskytuje zázemí
pro setkávání většího počtu žáků. Na rozlehlých chodbách školy byly účelně vytvořeny
relaxační koutky se sedačkami, knihami, stolní kopanou a ping-pongovými stoly. Vhodné
zázemí pro přípravu na výuku a rozvoj čtenářské gramotnosti nabízí žákům školní knihovna
se studovnou, elektronická databáze knih zahrnuje i tituly městské knihovny uvolně né
pro veřejnost. Je tak zajištěna dostatečná nabídka pro přípravu k maturitní zkoušce
i pro samostatnou přípravu na výuku. Nově vybudovaná konzultační místnost vyhovuje
potřebám školního poradenského pracoviště pro realizaci individuálních intervencí i práci
s třídními kolektivy. Nadstandardní podmínky pro širokou škálu sportovních aktivit uvnitř
i venku poskytuje pronajaté sportoviště v blízkosti školy.




                                           2/8
Vícezdrojové financování umožňuje plynulý chod školy, v rámci zapojení do projektové
činnosti byly např. vybaveny dvě učebny technologiemi pro výuku informatiky, včetně
grafického tabletu a duálních projektorů.
Škola vytváří žákům bezpečné prostředí v budově i při akcích realizovaných mimo školu,
na začátku školního roku a průběžně je seznamuje s možnými riziky v oblasti bezpečnosti
a ochrany zdraví a požární ochrany. Instalací kamerového systému bylo zvýšeno
zabezpečení vstupních prostor i chodeb a školních šaten. Vstup do budovy je zajištěn
čipovým systémem, který zároveň eviduje docházku žáků do výuky.


                           Hodnocení průběhu vzdělávání
Ve všech sledovaných vyučovacích hodinách se projevovala vstřícná a nestresující pracovní
atmosféra a vzájemný respekt pedagogů a žáků. Žáci dodržovali nastavená pravidla, byla
u nich patrná vlastní motivace k učení. Míra účelného využití prostředků informač níc h
a komunikačních technologií pro podporu efektivního učení žáků byla u jednotlivých učitelů
a v závislosti na charakteru probíraného učiva rozdílná. Vyučující běžně využívali datovou
projekci pro zvýšení názornosti a zlepšení orientace žáků v tématu. Ojediněle bylo
zaznamenáno samostatné vyhledávání informací žáky v učebnici či s využitím interneto výc h
zdrojů. V části hodin byla zaznamenána cílená a účinná spolupráce žáků podporující rozvoj
kooperačních kompetencí. Účelné bylo zařazování rychlejší zpětné vazby prostřednictvím
mobilní aplikace. Zřídka bylo zaznamenáno zařazení řízené žákovské diskuse na dané téma,
která by podněcovala rozvíjení komunikačních dovedností a kritického myšlení. V průběhu
samostatné žákovské práce nechybělo motivační hodnocení. Vyučující vhodně vedli žáky
k práci s chybou. Někteří žáci se aktivně zapojovali do výuky a projevovali dobré znalosti,
zatímco jiní zůstávali pouze pasivními posluchači. Účelné střídání různých metod a forem
výuky bylo patrné v průběhu většiny vyučovacích hodin. Učitelé se zaměřovali na aktivní
procvičování a upevňování znalostí. V minimální míře byla zaznamenána diferenc iace
výuky s ohledem na možnosti a studijní předpoklady jednotlivých žáků či možnost
samostatně volit úlohy s různou kognitivní náročností a realisticky odhadovat své
schopnosti. Závěrečné zhodnocení hodiny zřídka zahrnovalo hodnocení individuálního
učebního pokroku jednotlivých žáků. Příležitostí pro pedagogy je přenesení větší části aktivit
ve vzdělávacím procesu na samotné žáky.
Výuka českého jazyka a literatury efektivně propojovala estetickou a gramatickou složku,
přičemž důraz byl kladen i na přípravu k didaktické části maturitní zkoušky. Výklad nového
učiva byl dobře strukturovaný, žáci se učili orientovat v literárně historických souvislostec h,
vyjadřovat svůj názor a argumentovat. Teoretické části hodin byly zpravidla vyvážené
praktickou prací se souvisejícími uměleckými texty. Metoda řízeného rozhovoru
poskytovala alespoň některým žákům dostatek prostoru pro souvislý mluvený projev
a rozvoj schopnosti argumentovat, žáci byli vedeni ke spisovnému vyjadřování.
Vedení výuky cizích jazyků téměř výhradně v cílovém jazyce a účelné využití digitálníc h
technologií podporovalo rozvoj percepce. Střídání vzdělávacích metod a forem, včetně
skupinové práce zvyšovalo aktivní zapojení žáků. Volené způsoby práce a probíraná témata
odpovídaly komplexní přípravě na maturitní zkoušku.
Ve výuce tělesné výchovy byli žáci vedeni ke kvalitnímu rozcvičení před samotnou
pohybovou aktivitou, důraz byl kladen na pozitivní motivaci k pohybu. Pohybové aktivity
v tělocvičně jsou za příznivého počasí vhodně doplňovány o venkovní sporty.




                                              3/8
Ve sledovaných hodinách odborných předmětů byly předávané informace účelně
propojovány se situacemi z praktického života, někdy i s kulturně historickým přesahem.
Výuka měla vysokou úroveň a směřovala k naplnění profilu absolventa. Převažující frontální
forma výuky často kombinovala výklad doplněný důkladně připravenou prezentací
a samostatnou práci žáků s využitím kvalitních pracovních listů, méně často byly
zařazovány skupinové aktivity. Učitelé průběžně udržovali se žáky kontakt prostřednictvím
dílčích otázek, odpověď byla většinou jednoslovná. Dominantní role pedagoga umožňova la
efektivní předávání vysokého objemu informací, méně rozvíjela komunikativní kompetence
a kreativitu žáků. Vyučující aplikovali teoretické poznatky na ilustračních příkladech
a modelech odrážejících odborné zaměření, účelně aplikovali mezipředmětové souvislos ti,
učivo vhodně aktualizovali. Výklad byl veden jasně a srozumitelně, nové pojmy byly
zařazovány do již známých souvislostí, obsah vzdělávání byl vhodně aktualizo vá n.
Informační a prezentační technika byla užívána vesměs pro základní textové prezentace
a podporovala naplňování stanoveného vzdělávacího cíle. Závěrečné shrnutí bylo
standardem, prvky žákovské sebereflexe a případně vzájemného hodnocení se objevily jen
výjimečně. Větší pozornost je třeba věnovat cílenému rozvoji komunikačních dovedností
žáků, od schopnosti vyjadřovat se plynule a s dodržením spisovné normy až po umění
souvisle komentovat vlastní postupy.


                         Hodnocení výsledků vzdělávání
Škola přijímá uchazeče o vzdělávání na základě jednotné přijímací zkoušky, minimá lní
hranice 25 bodů pro úspěšné vykonání zkoušky je prevencí přijímání uchazečů
s nedostatečnými studijními předpoklady. Pro uchazeče o vzdělávání realizuje škola
přípravné kurzy k přijímacím zkouškám z matematiky. Tato výuka efektivně předchází
neúspěchu po zahájení vzdělávání ve škole.
Průběžné výsledky vzdělávání žáků vycházejí z klasifikace získávané při ověřování znalostí
a dovedností. Vedení školy s výsledky vzdělávání průběžně pracuje, vyhodnoc uje
je a přijímá opatření k jejich zlepšení. Prospěch žáků je pravidelně monitoro vá n
na pedagogických radách a v předmětových komisích. K průběžným výsledkům vzdělává ní
mají snadný přístup pedagogové, žáci i jejich zákonní zástupci prostřednictvím
elektronického informačního systému. Zákonní zástupci také na rodičovských schůzkách či
při osobních konzultacích. Vzdělávací výsledky žáků za poslední tři roky jsou stabilní,
neprospívajících je v průběhu studia minimum, ve školním roce 2023/2024 přibližně 2 %,
naproti tomu 14 % prospělo s vyznamenáním. Opakování ročníku bylo povoleno jednomu
žákovi, předčasně ukončilo vzdělávání 2,8 % žáků, nejčastěji přestupem na jinou školu.
O rok dříve prospělo 10,5 % žáků s vyznamenáním, 3,5 % neprospělo, z nich jeden opakoval
ročník, 6 % žáků odešlo ze vzdělávání. Žákům, kteří nedosahují očekávaných výstupů,
poskytuje škola účinnou podporu (individuální konzultace, skupinové doučování). Počet
neomluvených hodin je nízký, snížený stupeň z chování byl ve školním roce 2023/2024
uplatněn u 1,5 % žáků. Škola využívá externí zjišťování úrovně dosahovaných výsledků
formou výběrového testování Českou školní inspekcí, na aktuální zjištění reaguje vhodnými
opatřeními. Ve školním roce 2023/2024 proběhlo zjišťování fyzické zdatnosti, pro zlepšení
v této oblasti škola motivuje žáky k účasti na sportovně pohybových aktivitách a nabízí
sportovně zaměřené kurzy.
Výsledky žáků u maturitních zkoušek dosahují nadprůměrných hodnot v celostátním
srovnání v dané skupině oborů. Od poslední inspekční činnosti je průměrná úspěšnost žáků
školy 94 %. Žáci, kteří neuspěli v prvním zkušebním období, převážně uspěli v opravných
termínech, škola s nimi aktivně spolupracuje a poskytuje jim individuální konzultace.


                                           4/8
Od školního roku 2020/2021 do školního roku 2022/2023 se podařilo zvládnout maturitní
zkoušku všem žákům. Ve školním roce 2023/2024 neuspělo 2,8 % žáků ve státní části
maturitní zkoušky.
Školní poradenské pracoviště ve složení výchovná poradkyně, metodička prevence a nově
také kariérová poradkyně zajišťuje dlouhodobě kvalitní podporu osobnostního rozvoje žáků.
Zřetelná je úzká osobní spolupráce a kooperace jak v rámci pracoviště, tak směrem k vedení
školy a všem vyučujícím. Speciální vzdělávací potřeby žáků jsou identifikovány bez
prodlení. Informování vyučujících, pravidelná spolupráce se zákonnými zástupci žáků
a školskými poradenskými zařízeními zajišťují potřebnou podporu žákům. Vyhodnocová ní
nastavené podpory a pravidelná zpětná vazba jsou účinnými nástroji k posouzení efektivity
zvolených postupů.
Prevence rizikového chování má oporu v kvalitně a konkrétně zpracovaném preventivním
plánu školy, který je průběžně vyhodnocován a pravidelně inovován (např. v oblasti
kyberšikany, nebezpečí dezinformací nebo postupů při mimoškolních aktivitác h).
Rozvíjející se kariérové poradenství účinně posiluje orientaci žáků ve struktuře
a požadavcích trhu práce ve studovaných oborech a v nabídce dalšího pomaturitního studia.
Systém prevence, výchovného a kariérového poradenství je funkčním způsobem provázán
se školními akcemi, exkurzemi, praxí žáků v různých institucích a spoluprací s neziskovými
organizacemi. Členové školního poradenského pracoviště spolu s třídními učiteli včas
a operativně vyhledávají rizika nežádoucího chování žáků a identifikují jejich případné
psychické a studijní problémy. Díky vhodně nastaveným pravidlům se daří minimalizo vat
prospěchová selhání a předčasné odchody žáků ze vzdělávání. V rámci prevence rizikové ho
chování škola realizuje pravidelné návštěvy Domova pro seniory, Azylového domu,
Střediska rané péče, Věznice Liberec, Domova Maxov a soudních jednání.
Podporu talentu a individuálních zájmů žáků představuje zapojení do soutěží, úspěchů
dosahují např. v soutěži ekonomické a finanční gramotnosti, atraktivní je celostátní soutěž
Studentská střela. Škola organizuje vlastní specificky zaměřenou soutěž v písemné
a elektronické komunikaci.
Propojení ekologické výchovy s ekonomickými aspekty představují virtuální exkurze
na témata distribuce elektřiny, obnovitelných zdrojů a jaderných elektráren ve spolupráci
se společností poskytující energie. K dobrým vzdělávacím výsledkům i rozvíjení čtenářské
gramotnosti přispívá školní knihovna, jejíž nabídka je průběžně rozšiřována jak o odbornou
literaturu, tak o beletrii, představuje motivační podporu čtenářské gramotnosti a efektivní
přípravu k maturitní zkoušce. Možnost využití meziročníkových vazeb ke sdílení informac í
ve studovně představuje atraktivní formu učení.
Významnou součástí kurikula školy je prožitkové učení. V době inspekční činnosti se žáci
třetích ročníků zúčastnili nácviku chování v krizových situacích, další se vydali sledovat
soudní jednání. Formou exkurzí probíhá zvýšené množství akcí pro všechny žáky školy,
nejen v odborných předmětech.
Vedení školy klade dlouhodobě velký důraz na spolupráci s širokou škálou sociálníc h
partnerů pro zajišťování maximálně přínosného praktického vyučování, které je zároveň
oživením a doplněním teoretické výuky. Daří se navazovat spolupráci se státními
institucemi, úřady, orgány státní správy a samosprávy, firmami, institucemi ze sociální sféry
i se vzdělávacími zařízeními. Velmi přínosná a žáky oceňovaná je spolupráce s Policií ČR,
jejíž příslušníci se tradičně podílejí jak na atraktivních aktivitách, soutěžích, projektových
dnech apod., ale přispívají také osvětou k významnému posílení právního vědomí žáků.
Mezi významné sociální partnery patří Armáda ČR, Hasičský záchranný sbor a Vězeňská


                                             5/8
služba, které se podílejí na organizaci pravidelných exkurzí, preventivních programů,
projektových dnů a besed. Motivaci ke vzdělávání představují i besedy s dalšími
zaměstnavateli, např. Letiště Praha, Česká národní banka, Česká televize, Český rozhlas.
Zejména výuka historie a umění je vhodně doplňována návštěvami památek a muzeí.
Spolupráce se sociálními partnery, aktivity v profesních organizacích a prezentační aktivity
školy jsou nadstandardní.


                                         Závěry
Vývoj školy
– Ve funkci ředitelky školy došlo ke změně od října 2021.
– Proběhla rozsáhlá rekonstrukce vnitřních prostor školy.
– Na chodbách školy byly vytvořeny odpočinkové koutky pro relaxaci žáků.
– Školní poradenské pracoviště bylo posíleno o kariérovou poradkyni.
Silné stránky
– Dlouhodobá koncepce školy průběžně reaguje na aktuální společenskou poptávku
  po vzdělávání i na požadavky pracovního trhu modifikacemi školních vzdělávac íc h
  programů. (1.1)
– Spolupráce es širokou škálou sociálních partnerů přináší žákům efektivní a maximá lně
  přínosné praktické vyučování i oživení a doplnění teoretické výuky. (1.5)
– Budování pozitivního klimatu školy je založeno především na vyváženém a zároveň
  všemi stranami respektovaném vztahu mezi učitelem, žákem a vedením školy a na klidné
  a vyrovnané atmosféře pro vzájemnou spolupráci. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Pro uchazeče o vzdělávání realizuje škola přípravné kurzy k přijímacím zkouškám
  z matematiky. Tato výuka je efektivní prevencí školního neúspěchu po zahájení
  vzdělávání ve škole.
Doporučení pro zlepšení činnosti školy
– Větší pozornost je třeba věnovat cílenému rozvoji komunikačních dovedností žáků,
  od schopnosti vyjadřovat se plynule a s dodržením spisovné normy až po umění souvisle
  komentovat vlastní postupy.
– Podporovat samostatné vyhledávání         informací   žáky v učebnici     či s využitím
  internetových zdrojů.
– Častěji dávat žákům prostor pro diskuzi na dané téma podporující rozvoj komunikač níc h
  dovedností a kritického myšlení.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.




                                            6/8
           Seznam dokladů, o které se inspekční zjištění opírají
 1.   Zřizovací listina Střední školy – právní akademie, s. r. o. ze dne 14. září 2021
 2.   Výpis z obchodního rejstříku, spisová značka, C 12822 ke dni 30. 1. 2025
 3.   Výpis ze správního řízení – zápis do školského rejstříku nové ředitelky, čj. MŠMT-
      20192/2022-2, ze dne 18. 7. 2022
 4.   Jmenování do funkce ředitelky školy, ze dne 1. 6. 2022, s účinností od 1. 9. 2022
 5.   Dlouhodobá koncepce školy 2023-2028, ze dne 1. září 2023
 6.   Rámcový plán práce 2024/2025
 7.   Školní vzdělávací programy, realizované ve školním roce 2024/2025
 8.   Rozvrh hodin, platný ve školním roce 2024/2025
 9.   Školní řád, včetně zásad hodnocení, platný ve školním roce 2024/2025
10.   Třídní knihy vedené elektronicky, ve školním roce 2024/2025, (vzorek)
11.   Školní matrika, vedená v elektronické podobě k datu inspekce
12.   Souhrnná dokumentace výchovného a kariérového poradenství, prevence rizikové ho
      chování žáků
13.   Výroční zpráva o činnosti školy za školní rok 2023/2024
14.   Zápisy z jednání pedagogické rady, ve školním roce 2024/2025
15.   Dokumentace přijímacího řízení do 1. ročníků, pro školní rok 2024/2025
16.   Dokumentace ukončování vzdělávání maturitní zkouškou
17.   Smlouvy o zajištění odborné praxe, pro školní roky 2023/2024 a 2024/2025
18.   Plán dalšího vzdělávání pedagogických pracovníků a nepedagogických pracovníků
      školy, na školní rok 2024/2025
19.   Personální dokumentace pedagogických pracovníků (vzorek)
20.   Dokumentace hodnocení bezpečnosti a ochrany zdraví žáků
21.   Výpis z rejstříku škol a školských zařízení, online dne 6. 2. 2025
22.   Výkazy MŠMT M8 o střední škole dle stavu k 31. 9. 2024
23.   Zápisy z jednání školské rady, ze dne 27. 9 2023, 16. 9. 2024
24.   Inspekční zpráva čj. ČŠIL-897/18-L, ze dne 6. 11. 2018
25.   Webové stránky školy na adrese http://www.prak.cz




                                          7/8
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Romana Jůnová, školní inspektorka,          Romana Jůnová v. r.
 vedoucí inspekčního týmu
 Mgr. Lenka Dlabolová, školní inspektorka         Lenka Dlabolová v. r.


 PhDr. Vladimír Píša, přizvaná osoba              Vladimír Píša v. r.


28. 2. 2025




                                            8/8
