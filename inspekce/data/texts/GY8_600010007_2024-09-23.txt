                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-945/24-L
                                       Sp. zn. ČŠIL-S-155/24-L


Název                               Gymnázium, Mimoň, Letná 263, příspěvková
                                    organizace
Sídlo                               Letná 263, 471 24 Mimoň
E-mail                              gm@gymi.cz
IČO                                 00 828 840
Identifikátor                       600 010 007
Právní forma                        příspěvková organizace
Zastupující                         Mgr. Iveta Pospíšilová
Zřizovatel                          Liberecký kraj
Místo inspekční činnosti            Letná 263, Mimoň
Inspekční činnost na místě          23. 9. 2024 − 25. 9. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školního
vzdělávacího programu a jeho souladu s právními předpisy, případně s rámcovým
vzdělávacím programem podle § 174 odst. 2 zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Gymnázium, Mimoň, Letná 263, příspěvková organizace (dále „škola“, „gymnázium“),
vykonává činnost střední školy a školní jídelny s nejvyššími povolenými počty 360 žáků
a 500 stravovaných. Poskytuje gymnaziální vzdělávání v denní formě osmiletého studia
podle příslušného školního vzdělávacího programu, které je rozvíjeno prostřednictvím
nabídky volitelných i nepovinných vyučovacích předmětů zaměřených na oblast
přírodovědnou, technickou, jazykovou či společenskovědní.
Naplněnost gymnázia se v posledních třech školních letech zvyšuje. K datu inspekční
činnosti se v osmi třídách vzdělávalo 212 žáků (120 na nižším stupni a 92 na vyšším stupni
gymnázia). Nejvyšší povolený počet žáků v oboru vzdělání 79-41-K/81 Gymnázium byl
naplněn z 88 %. Škola eviduje 21 žáků s odlišným mateřským jazykem a devět žáků
se speciálními vzdělávacími potřebami, z toho dva žáky nadané. Jednomu žákovi povolila
ředitelka školy vzdělávání podle individuálního vzdělávacího plánu.


                         Hodnocení podmínek vzdělávání
Ředitelka školy působí ve vedoucí funkci od 1. 8. 2023. S gymnáziem je dlouhodobě
profesně spjata a využívá znalosti prostředí školy. Již od svého jmenování postupně naplňuje
nastavenou koncepci a vizi dalšího rozvoje školy, svoje úkoly se snaží plnit svědomitě. Mezi
její priority patří obnova stability pedagogického sboru a vytvoření příznivého edukačního
prostředí pro všechny aktéry vzdělávání. Dosud se jí však nepodařilo vytvořit efektivně
spolupracující tým širšího vedení školy včetně delegování pravomocí a povinností na nižší
stupně řízení. Mechanismy zaměřené na monitorování úrovně vzdělávání ve škole jsou
systémově nastaveny (četná hospitační činnost vedení školy a vedoucích metodickýc h
orgánů, vzájemné hospitace pedagogů). Širší propojení obsahově příbuzných vyučovac íc h
předmětů v rámci jedenácti metodických orgánů umožňuje koordinaci mezipředměto výc h
vazeb a participaci pedagogů na chodu školy. Příležitostí pro zlepšení je efektivnějš í
využívání moderních výukových postupů a aktivizačních metod a forem práce nebo
uplatňování formativního hodnocení.
Za velice přínosnou je považována dlouhodobá spolupráce s partnerskými školami
v Německu a ve Švýcarsku, které škola využívá k výměnným recipročním pobytům žáků
se zaměřením na odlišnosti kulturních tradic, specifika regionů a zdokonalení komunikace
v cizích jazycích. Ve spolupráci s cestovními agenturami gymnázium organizuje pobytové
zájezdy do Velké Británie. Významná je rovněž účast na projektu Mezinárodní cena vévody
z Edinburghu. Gymnaziální vzdělávání je dále podporováno exkurzemi, stážemi a formou
spolupráce s vysokými školami, ústavy Akademie věd ČR a dalšími vzdělávacími, místními
a regionálními institucemi. Škola je dlouhodobě podporována městem Mimoní.
Pedagogický sbor prošel v uplynulém školním roce významnou obměnou. Ve škole působí
22 učitelů, z nichž většina splňuje předpoklady odborné kvalifikace. Začínajícím a nově
nastoupivším pedagogům poskytují potřebnou metodickou podporu vedení školy, vedoucí
metodických orgánů a zkušenější kolegové. Další vzdělávání pedagogických pracovníků
je zaměřeno na získání a prohlubování odborné kvalifikace, didaktiku vyučovac íc h
předmětů, digitální, čtenářskou a finanční gramotnost, využití AI ve výuce, práci s nadanými
žáky, psychohygienu, zvládání stresu atd.
Služby školního poradenského pracoviště zajišťují ředitelka školy, která působí zároveň
ve funkci výchovné poradkyně, a její zástupkyně, jež je souběžně metodičkou prevence.
Tato kumulace funkcí poskytuje omezenou možnost konzultovat vzniklé problémové situace
a operativně na ně reagovat. Žákům s potřebou podpůrných opatření je poskytována podpora
v rozsahu doporučení školských poradenských zařízení. Těm, kteří mají aktuálně vzdělávac í
problémy, je nabízena možnost individuálních konzultací. Informování zákonných zástupců
žáků probíhá prostřednictvím školního informačního systému i osobních setkání v rámci
třídních schůzek či společných akcí pro žáky a jejich rodiče. V případech vyžadujíc íc h


                                            2/7
zvláštní zřetel jsou realizována osobní setkání zákonných zástupců žáků s pedagogy
a vedením školy. Pro žáky primy a kvinty jsou na začátku školního roku zajišťovány třídenní
adaptační kurzy, na jejichž zajištění se aktivně spolupodílejí žáci septimy. Pro další práci
s třídními kolektivy a klimatem ve třídách jsou do rozvrhu vyučovacích hodin zařazovány
nepravidelně třídnické hodiny, jejich průběh a vedení je v kompetenci třídních učitelů,
bez podpory specializovaných pracovníků školního poradenského pracoviště. K obohacení
vzdělávací nabídky a k podpoře talentovaných žáků efektivně napomáhá např. projektová
činnost, iniciativu žáků a jejich sounáležitost se školou podporuje rovněž organizo vá ní
tradičních akcí (Vánoční akademie, sportovní kurzy) a prezentace gymnázia na veřejnosti.
Hospodaření školy, ve kterém se pozitivně odráží současný trend vícezdrojo vé ho
financování, umožňuje zajištění plynulého chodu organizace v oblasti provozu i výchovně
vzdělávacího procesu. Prostorové a materiální podmínky školy jsou na standardní úrovni,
na podnětném a esteticky působícím prostředí pro studium se z velké části podílejí svými
výtvory sami žáci. Od poslední inspekční činnosti došlo k modernizaci relaxačních zón
na chodbách.
Škola intuitivně vnímá jako jednu ze zásadních oblastí školního prostředí bezpečnost
a ochranu zdraví žáků (dále „BOZ“). Podmínky k zajištění bezpečnosti jsou stanoveny
ve školním řádu i v provozních řádech odborných učeben a žáci jsou s nimi na začátku
školního roku a průběžně seznamováni. Škola analyzuje rizika v oblasti BOZ, ke kterým
následně přijímá opatření k jejich odstranění či eliminaci. Úrazy žáků jsou evidovány
a záznamy o nich jsou zpracovávány. Vstupní prostory jsou zajištěny elektronick ým
systémem.


                          Hodnocení průběhu vzdělávání
Sledované vyučovací hodiny probíhaly v příjemné pracovní atmosféře. Žáci dodržovali
nastavená pravidla. Potřeba drobných korekcí chování se ojediněle vyskytovala pouze
ve třídách nižších ročníků a nenarušovala plynulost výuky. Učitelé respektovali osobnost
žáků, povzbuzovali je a oceňovali jejich dílčí úspěchy. I při frontální výuce s nimi udržovali
průběžný kontakt. U poměrně často zařazované párové nebo skupinové práce nebyl vždy
úspěšně využit potenciál kooperativní výuky. Prostor pro zlepšení nabízí využití
diferencované výuky zohledňující různé možnosti, zájmy a priority žáků. Využití
autonomního formativního hodnocení či společného závěrečného hodnocení ve vztahu
ke stanovenému cíli hodiny nebylo ve sledované výuce zaznamenáno.
Sledovaná výuka českého jazyka a literatury byla v maturitním ročníku vedena tak, že se
na získávání klíčových informací rozhodující měrou podíleli sami žáci. Odpovědi na otázky
hledali a úspěšně nacházeli ve dvojicích a ve skupinách, kde vzájemně kooperovali.
Výstupem z jedné z vyučovacích jednotek byl edukační plakát. V části výuky v nižšíc h
ročnících založené na činnostech učitele a předávání hotových poznatků se projevila nižší
interakce a nerovnoměrné zapojení žáků do vyučování. Pozitivní byly výrazné
mezipředmětové přesahy do dalších disciplín (historie) a práce s literárním textem.
Výuka cizích jazyků se vyznačovala dobrou úrovní a celkově jazykově podnětnou
atmosférou. Žáci ve všech sledovaných hodinách pracovali svědomitě a prokazovali
požadované vědomosti a jazykové kompetence odpovídající délce jejich studia. Vyučovací
jednotky byly vedeny v cílovém jazyce. V oblasti výukových metod převažovala práce
ve dvojicích, skupinová a samostatná práce, kde je žákům poskytnut dostatečný prostor pro
vyjádření se v cizím jazyce a pro vzájemnou interakci. V části sledované výuky pojaté
tradičním způsobem, vedené frontální formou a řízeným rozhovorem učitele se žáky nebyly


                                             3/7
dostatečně využity příležitosti pro samostatné získávání a zpracování informací a vzájemné
učení.
V matematice byl největší prostor věnován řešení vhodně volených úloh s různou mírou
samostatného přístupu žáků. Zejména ve sledované hodině v primě byli žáci efektivně
vedeni ke kritickému myšlení prostřednictvím problémových otázek a dílčích úkolů.
Ve zhlédnuté hodině fyziky nechyběl experiment. Žáci jeho prostřednictvím kriticky
interpretovali získaná data, jednotlivci sami navrhovali další postup, nechyběla efektivní
práce s chybou. Přínosná byla přítomnost druhého pedagoga.
Nápaditá aktivita využitá v hodině chemie usnadnila žákům pochopení náročného tématu.
Česká školní inspekce doporučuje zvážit diferenciaci učiva v tomto vyučovacím předmětu
s ohledem na zájmy, preferenci a budoucí studijní zaměření žáků. Využitá vzdělávac í
strategie osvojování nového software prostřednictvím řešení konkrétního dlouhodobého
úkolu je s ohledem na motivaci žáků efektivní. Aktivní zapojení žáků bylo zazname ná no
ve výuce zeměpisu, vedené převážně frontální metodou, s účelně zařazenými úkoly pro
samostatnou a párovou práci. Žáci se zaujetím pracovali s informacemi získanými z různých
zdrojů, diskuze o zjištěných poznatcích zařazena nebyla. Každý žák zažil úspěch při řešení
úloh, jejichž řešení nebylo triviální. Ve výuce biologie byla využita forma skupinové práce,
která však nedávala žákům potřebnou motivaci ke vzájemné komunikaci. Výsledky činnosti
jednotlivých skupin žáků nebyly ostatními žáky reflektovány, chyběla motivace pro
vzájemné naslouchání, kritéria pro vrstevnické hodnocení nastavena nebyla. Potenciál
kooperativní výuky byl nejzdařileji využit ve sledované výuce dějepisu. Didakticky
propracovanými hodinami, vysokým nasazením a osobním zaujetím pedagogů
se vyznačovala rovněž sledovaná výuka výchov (tělesná a hudební).


                           Hodnocení výsledků vzdělávání
Škola průběžně i na konci klasifikačních období sleduje vzdělávací výsledky žáků, a to
na úrovni jednotlivých vyučujících, metodických orgánů i vedení školy. Zákonní zástupci
nezletilých žáků i rodiče zletilých žáků jsou o průběhu a výsledcích vzdělávání informo vá ni
prostřednictvím školního informačního systému a na pravidelně organizovaných třídníc h
schůzkách.
Žáci jsou ke vzdělávání přijímáni na základě transparentních a nediskriminačních kritérií.
Pro přijetí do primy osmiletého studia jsou rozhodující výsledky jednotné přijímací zkoušky
(91 %) a předchozího vzdělávání v základní škole (9 %), přičemž výsledky jednotné
přijímací zkoušky škola využívá jako rozhodné kritérium pro přijetí i v dalších kolech
přijímacího řízení. V přijímacím řízení v roce 2024 byl patrný nárůst uchazečů přijatých
v prvním kole (cca 83 %).
Žáci školy dosahují dlouhodobě velmi dobrých studijních výsledků. V období od poslední
hodnotící inspekční činnosti jich na konci školního roku prospělo s vyznamená ním
v průměru 45 %, neprospělo necelé 1 %. Studijní výsledky žáků korespondují s relativně
bezproblémovou mírou jejich absence. Ve stejném období připadlo na jednoho žáka
v průměru 133 zameškaných vyučovacích hodin za rok, průměrná neomluvená absence
na žáka činila 0,7 vyučovacích hodin.
Počet žáků studujících v oktávě, kteří byli přijati ke studiu do primy, se i přes jejich pozitivní
studijní výsledky snižuje. U posledních čtyř ročníků oktávy činil tento úbytek v průměru
48 %. Největší měrou se na něm podílely přestupy na jiné typy škol po ukončení povinné
školní docházky mezi kvartou a kvintou (v průměru 44% pokles). Škola za účelem doplnění


                                               4/7
počtu žáků ve třídě vyhlašuje pravidelně přijímací řízení do kvinty osmiletého studia.
Kritériem pro přijetí jsou výsledky uchazečů v předchozím vzdělávání.
Podpora rozvoje nadání a specifických zájmů žáků je realizována prostřednictvím
volitelných předmětů, projektů, soutěží a středoškolské odborné činnosti. Škole se daří
do těchto aktivit zapojit významný podíl žáků. Jednotlivci pak dosahují úspěchů na okresní,
krajské, případně celostátní úrovni. Ve školním roce 2023/2024 se krajské přehlídky
středoškolské odborné činnosti se svou prací účastnilo sedm žáků, přičemž dva z nich
obsadili první místo a postoupili do celostátního kola. Prostorem pro další zlepšení
je výraznější podpora nadaných žáků prostřednictvím diferenciace v běžné výuce s ohledem
na jejich budoucí studijní zaměření.
Dlouhodobě nadprůměrná je úspěšnost žáků školy u maturitní zkoušky. V posledních třech
školních letech uspěli ve společné části všichni žáci. Jednotlivci, neúspěšní v jarním
zkušebním období v profilové části, uspěli v prvním opravném termínu v podzimním
zkušebním období. Dlouhodobá vysoká úspěšnost žáků u maturitní zkoušky je silnou
stránkou školy. Většina absolventů pokračuje ve studiu na vysokých školách různého
zaměření.


                                         Závěry
Vývoj školy
– K 1. srpnu 2023 došlo ke změně ve vedoucí funkci ředitelky školy.
– Od poslední inspekční činnosti došlo k významné obměně pedagogického sboru.
Silné stránky
– Škola úspěšně motivuje žáky k zapojování do soutěží a Středoškolské odborné činnosti.
  (5.1)
– Výsledky žáků ve společné části maturitní zkoušky jsou v rámci skupiny oborů v České
  republice dlouhodobě nadprůměrné. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Dosud se nepodařilo vytvořit stabilní tým širšího vedení školy včetně efektivního
  delegování kompetencí na nižší články řízení školy. (1.3)
– Nižší míra využití aktivizujících metod a forem práce vedla v části zhlédnuté výuky
  k pasivitě žáků. (4.2)
– Škola má rezervy ve využívání diferenciace výuky zaměřené na cílenou podporu žáků
  s ohledem na jejich nadání a zájem o probírané učivo. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit efektivní systém vedení školy včetně delegování úkolů a kompetencí na nižší
  články řízení.
– Funkcemi výchovného poradce a metodika prevence rizikového chování žáků pověřit
  pedagogické pracovníky, kteří nejsou ve vedení školy.

                                            5/7
– Stabilizovat pedagogický sbor a vytvořit příznivé edukační prostředí pro všechny aktéry
  vzdělávání.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina č.j.: ZL-13/17-Š, ze dne 30. 5. 2017, s účinností od 1. 9. 2017
 2.   Jmenování na vedoucí místo ředitelky školy, ze dne 20. 6. 2023, s účinností
      od 1. 8. 2023
 3.   Koncepce rozvoje a řízení školy na roky 2023/2029, ze dne 10. 5. 2023
 4.   Plán školy na školní rok 2024/2025, ze dne 2. 9. 2024
 5.   Provozní řád školy, ze dne 29. 8. 2024, s účinností od 2. 9. 2024
 6.   Školní řád, ze dne 2. 9. 2024
 7.   Plán dalšího vzdělávání pedagogických pracovníků, školní rok 2024/2025, ze dne
      16. 8. 2024
 8.   Školní vzdělávací program, platný ve školním roce 2024/2025
 9.   Rozvrh vyučovacích hodin tříd a pedagogů, platný ve školním roce 2024/2025
10.   Zápisy z jednání metodických orgánů, školní roky 2023/2024 a 2024/2025
11.   Zápisy z jednání pedagogické rady (klasifikační porady), vedené ve školních rocích
      2023/2024 a 2024/2025 dle stavu k datu inspekce
12.   Třídní knihy, vedené ve školním roce 2024/2025 (vzorek)
13.   Školní matrika, vedená v elektronické podobě ve školním roce 2024/2025
14.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2024/2025
15.   Souhrnná dokumentace k ukončování vzdělávání, vedená k datu inspekční činnosti
16.   Souhrnná dokumentace k přijímacímu řízení na školní rok 2024/2025
17.   Výroční zprávy o činnosti školy za školní roky 2021/2022 a 2022/2023
18.   Personální dokumentace pedagogických pracovníků (doklady o dosaženém vzdělání)
19.   Souhrnná dokumentace k hodnocení BOZ žáků
20.   Souhrnná dokumentace k hodnocení finančních podmínek školy, rok 2023
21.   Zahajovací výkazy obou součástí instituce[online: 12. 9. 2024, http://www.uiv.cz]
22.   Výpisy obou součástí instituce z rejstříku škol a školských zařízení [online :
      12. 9. 2024, http://rejskol.msmt.cz]
23.   Inspekční zpráva čj. ČŠIL-828/22-L
24.   Webové stránky školy http://www.gymi.com


                                           6/7
                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jitka Šafaříková, školní inspektorka, vedoucí inspekčního týmu
 Mgr. Romana Jůnová, školní inspektorka
 Mgr. Jiří Machačný, školní inspektor
 Ing. Andrea Trejtnarová, kontrolní pracovnice
21. 10. 2024




                                           7/7
