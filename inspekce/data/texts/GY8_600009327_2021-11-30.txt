                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-954/21-P


Název                               Gymnázium Jaroslava Vrchlického, Klatovy,
                                    Národních mučedníků 347
Sídlo                               Národních mučedníků 347, 339 01 Klatovy
E-mail                              gymkt.reditel@klatovynet.cz
IČ                                  61750972
Identifikátor                       600009327
Právní forma                        příspěvková organizace
Zastupující                         Mgr. Václav Vogeltanz
Zřizovatel                          Plzeňský kraj
Místo inspekční činnosti            Národních mučedníků 347, 339 01 Klatovy
Termín inspekční činnosti           30. 11. − 2. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Zjišťování a hodnocení naplňování školních vzdělávacích programů podle § 174 odst. 2
písm. c) školského zákona.




2021/2022
                                    Charakteristika
Gymnázium Jaroslava Vrchlického, Klatovy, Národních mučedníků 347 (dále „gymnázium“
nebo „škola“) poskytuje v denní formě střední vzdělávání s maturitní zkouškou a v nižš ím
stupni víceletého gymnázia základní vzdělávání. V termínu inspekce navštěvovalo školu
655 žáků zařazených do osmi tříd osmiletého, šesti tříd šestiletého a osmi tříd čtyřletého
oboru vzdělání. Škola evidovala devět žáků se speciálními vzdělávacími potřebami a sedm
s odlišným mateřským jazykem. Školní vzdělávací programy se zaměřují na všechny oblasti
všeobecného vzdělávání s volitelnou předmětovou profilací od druhého ročníku vyššího
gymnázia.


                         Hodnocení podmínek vzdělávání
Ředitel školy (dále „ředitel“) byl jmenován do funkce s účinností od 1. srpna 2019, pro tuto
pozici splňuje zákonné předpoklady. Ve své koncepci navazuje na práci předcházejíc ího
vedení a rozvíjí nastavené směřování školy v oblasti personálních, materiálních a finanč níc h
podmínek, což má příznivý dopad pro současné fungování i další rozvoj gymnázia. Jeho vize
přispívá k hodnotné realizaci všeobecného vzdělávání, možnosti profilace žáků ve vyšších
ročnících a zlepšování jejich jazykových kompetencí.
Způsob řízení spočívá v jasném vymezení úkolů a povinností, účelném delegování
pracovních kompetencí a spoluodpovědnosti všech zaměstnanců za chod školy. Ředitel
společně se svými dvěma zástupci tvoří spolupracující tým, jenž usiluje o prosazování
principu partnerské spolupráce a otevřené komunikace napříč všemi úseky školy. Efektivitu
řízení zvyšují pravidelné porady vedení školy, porady vedení s předsedy předmětových
komisí či třídními učiteli. Souběh ředitelova nástupu do funkce a začátku pandemické situace
ztížil pracovní podmínky vedení školy, ale úroveň poskytovaného vzdělávání a souvisejíc íc h
procesů v době inspekční činnosti svědčila o racionálně nastaveném systému pro žádoucí
fungování školy.
Uplatňované kontrolní a evaluační nástroje, tzn. hospitační činnost, dotazníková šetření pro
žáky i externí hodnocení, zprostředkovávají vedení školy vypovídající zpětnou vazbu
o kvalitě vzdělávacího procesu. Systém vyhodnocování efektivity vzdělávání a přijímá ní
účinných opatření je vzhledem k délce trvání funkčního období stávajícího vedení, velikosti
gymnázia, komplexnosti probíhajících procesů i nestandardnímu průběhu předcházejíc íc h
dvou školních roků ve fázi nastavování. Během četných hospitací se vedení školy zaměřuje
na pravidelné monitorování úrovně a přínosu pedagogického působení podle zvolenýc h
kritérií, mezi něž patří např. odborná a metodická úroveň vzdělávání, vztah učitel- žák
i aktivní zapojování žáků do vzdělávání během distanční výuky. Ze zjištění inspekčního
týmu vyplynulo, že převážná část vyučujících vnímá poskytovanou zpětnou vazbu ke své
práci jako dostatečnou a přínosnou.
Od minulé inspekční činnosti došlo k mírnému rozšíření a částečné přirozené obměně
pedagogického sboru. Téměř kvalifikovaný kolektiv umožňuje naplňovat cíle stanovené
ve školních vzdělávacích programech, pouze jedna vyučující si požadované vzdělání
doplňuje. Převaha zkušených a odborně způsobilých pedagogů garantuje kvalitu vzdělává ní.
Sdílení pedagogických zkušeností, metodická pomoc začínajícím nebo nově nastupujíc ím
učitelům patří mezi standardní činnosti předmětových komisí.
Další vzdělávání pedagogických pracovníků vycházelo v období od začátku školního roku
2019/2020 do data inspekční činnosti hlavně z podnětů učitelů a z aktuální nabídky
vzdělávacích akcí. Bylo realizováno ve výrazně menším rozsahu než v období před
pandemií, zaměřovalo se především na prohloubení odborné specializace. Z hospitační


2021/2022                                     2
činnosti České školní inspekce vyplynulo, že je také potřebné zaměřit další vzdělává ní
učitelů na diferenciaci zadávaných aktivit, na schopnost rozvíjet u žáků kritické myšle ní,
vést je k reflexi vlastního učení a ke spolupráci.
V souladu s koncepčními záměry i celospolečenským vývojem usiluje vedení školy
o modernizaci prostor a efektivní využívání digitálních technologií pro vzdělává ní.
Gymnázium disponuje odpovídajícím počtem odborných učeben. V nové půdní vestavbě
byly vybudované a velmi moderně vybavené učebny elektrotechniky a robotiky, digitálníc h
technologií a přírodovědná učebna. V září 2020 byla otevřena nová multifunkč ní
velkokapacitní učebna vybavená moderní technikou, která slouží nejen pro výuku, ale i pro
přednášky, porady a různá setkání. Všichni učitelé disponují tablety, více než polovina tříd
vyššího gymnázia realizuje projekt používání tabletů při výuce. Dobře vybavené tělocvič ny,
posilovna i cvičební sál, stejně jako venkovní sportovní areál představují velmi dobré
podmínky pro tělovýchovné i volnočasové aktivity. Žáci mají možnost využívat knihovnu-
studovnu s beletrií a odbornou literaturou i relaxační zázemí na chodbách. Prostory školy
jsou vyzdobené žákovskými výtvarnými pracemi, které vynikají originalitou, nápaditostí
a velmi dobrou úrovní zpracování.
Systém výchovného působení na žáky v oblasti bezpečnosti a ochrany zdraví spočívá
především v seznamování žáků s pravidly uvedenými ve školním řádu a dalších
dokumentech školy. O zásadách bezpečnosti jsou žáci informováni na počátku školního roku
i v jeho průběhu v souvislosti s realizovanými činnostmi, při kterých hrozí zvýšená rizika.
Budova školy je zabezpečena proti vniknutí cizích osob. Ředitel určil dohled nad žáky
o přestávkách mezi vyučovacími hodinami, nestanovil však dohled o polední přestávce mezi
dopoledním a odpoledním vyučováním ani při přechodu žáků z budovy gymná zia
do zařízení školního stravování, které je mimo areál školy.
K naplnění podmínek pro vzdělávání přispívají vedle obvyklých dotací ze státního rozpočtu
a příspěvku zřizovatele další prostředky z projektů spolufinancovaných z evropských
strukturálních fondů, které napomáhají zkvalitnit výuku mimo jiné ICT vybavením, dalším
vzděláváním pedagogů a podpůrnými programy pro žáky. Přínosem je též doplňková činnost
a získávání sponzorských darů.


                          Hodnocení průběhu vzdělávání
K realizaci a zvládnutí nároků gymnaziálního vzdělávání napomáhá účelné využití
disponibilní časové dotace, promyšlená organizace výuky, např. dělení tříd nejen v hodinách
cizích jazyků, i provázanost teoretické výuky s praktickým využitím poznatků např. během
výuky v laboratořích. Rozvoj potenciálu žáků je ve vyšších ročnících umožněn výběrem
z propracovaného systému povinně volitelných předmětů s různým časovým a obsahovým
vymezením. Volbou profilových předmětů se žáci rovněž učí zodpovědnosti za svá
rozhodnutí.
Naprostá většina hospitovaných hodin probíhala v příznivé pracovní atmosféře. Žáci
dodržovali pravidla slušné komunikace s učiteli i mezi sebou a respektovali stanovené
pracovní postupy. Převaha sledovaných hodin se vyznačovala promyšlenou strukturou
s jasně stanoveným cílem a tématem, výuka byla organizačně a metodicky dobře připravena
i realizována. Vzdělávací strategie zpravidla rozvíjely vědomosti a dovednosti žáků,
odpovídaly druhu probíraného učiva i věku žáků a ve vyšších ročnících směřovaly k přípravě
na maturitní zkoušku. Vyučující nejčastěji uplatňovali frontální formu výuky, strukturova ný
výklad a prezentace v kombinaci s metodicky dobře zvládnutým řízeným rozhovorem
a samostatnou prací žáků. Ti měli potřebné množství času k pochopení a procvičení


2021/2022                                    3
probírané látky. Samozřejmostí bylo využití didaktické techniky, která byla ve většině hodin
použita nejen pro prezentaci učiva, ale také pro motivaci či účelnou práci s chybou. Výuka
na nižším gymnáziu se vždy vyznačovala adekvátním pedagogickým přístupem
zohledňujícím věk žáků. Na obou stupních gymnázia žáci prokazovali velmi dobrou úroveň
vědomostí a dovedností, což odpovídá jejich dosahovaným výsledkům.
Ke slabším stránkám hospitované výuky patří skutečnost, že u žáků nebyla dostatečně
rozvíjena schopnost spolupracovat, vést dialog, který by podpořil učení. Kooperativní formy
práce, párová a skupinová, byly zařazovány minimálně, jen ve výuce cizích jazyků. Žáci též
nebyli dostatečně vedeni k rozvoji kritického myšlení. Měli málo příležitostí porovnávat
nebo hodnotit různé návrhy řešení problému, vést rozsáhlejší diskusi k zadanému problému,
analyzovat data a vyvozovat závěry, při řešení úloh využívat různé informační zdroje či
interpretovat informace z různých pramenů, využívat zkušenosti z reálného života.
Diferenciace cílů činnosti, obsahu, rozsahu či náročnosti byla u zadávaných aktivit
zaznamenána ojediněle. Formativní hodnocení práce žáků učitelé rovněž uplatňovali v malé
míře a jen výjimečně vedli žáky k sebereflexi nebo vzájemnému hodnocení podle
stanovených kritérií. V převážné části sledované výuky učitelé nerealizovali žádoucí
didaktický postup v závěru vyučovacích hodin, tzn. shrnutí probraného učiva a vyhodnoce ní
stanoveného vzdělávacího cíle s ohledem na dosažený pokrok žáků.
V navštívených hodinách českého jazyka a literatury, dějepisu a dějepisných seminář ů
vyučující žáky motivovali k aktivnímu zapojení do připravených činností, v několika
případech je podněcovali k práci nápaditým zadáním úkolů, byli ve svých požadavcích
nároční, správná řešení dokázali také průběžně kladně ohodnotit. Žáci byli vedeni k diskusi,
obhajování svého názoru, kultivované argumentaci, nebáli se zeptat a většinou se živě
zajímali o probírané téma. Součástí několika hodin byla i podpora komunikativníc h
dovedností žáků formou prezentací jejich prací před kolektivem třídy, v nichž byla
vyžadována precizní příprava, schopnost logické návaznosti představovaného tématu,
spisovné vyjadřování a v neposlední řadě i správná citace zdrojů.
Výuka anglického jazyka vedla k rovnoměrnému rozvoji produktivních a receptivníc h
řečových dovedností i k obohacení slovní zásoby. Důraz byl kladen na nácvik mluve né ho
projevu prostřednictvím rozhovorů, diskuse ve skupině i připravených prezentací zvolené ho
tématu. Účelně byla uplatněna párová i skupinová forma práce. Hodiny francouzské ho
a španělského jazyka se vyznačovaly nižší efektivitou zvolených pracovních postupů, byly
založeny na dominující roli učitele, vedly k pasivitě některých žáků a zaměřova ly
se na upevnění jazykových prostředků.
Základy společenských věd probíhaly metodou výkladu a vysvětlování, což bylo sice
efektivní vzhledem k objemu prezentace učební látky, méně pak k jejímu aktivnímu
vnímání. Zpětná vazba žákům byla při jejich případných výstupech průběžně poskytována,
byli vedeni k vyjádření vlastního názoru, eventuálně k zaujmutí patřičného postoje.
Výuka matematiky se vyznačovala jasnou strukturou. Učitelé využívali vyučovací metody
a formy práce, které umožňovaly realizovat stanovené cíle ve školních vzdělávac íc h
programech, a vedli žáky k rozvoji logických myšlenkových postupů a abstraktního myšle ní.
Velká pozornost byla věnována pochopení, osvojování a procvičování učiva. Nejčastěji
volenou metodou byl řízený rozhovor. Podíl aktivních žáků ve výuce se lišil podle stylu
výuky jednotlivých vyučujících. Ve většině sledovaných hodin byl zaznamenán důraz
na kladení problémových otázek a vedení žáků k samostatnému aktivnímu učení. Škola
ve všech ročnících vyššího stupně gymnázia dělí jednu z hodin matematiky. V těchto
hodinách je širší prostor k samostatné práci a uplatnění individualizo vané výuky. Účinnou
uplatněnou metodou byla vzájemná pomoc spolužáků v hledání postupů při řešení úloh


2021/2022                                    4
a práci s chybou. Začlenění mezipředmětových vztahů bylo ve výuce účinné. Byla
zaznamenána vnitřní diferenciace, nevznikaly prostoje rychlejších žáků.
V biologii a zeměpisu byly příkladně využity digitální prostředky k větší názornosti výuky
a v části sledované výuky i k efektivní samostatné práci žáků aktivizující je k přemýšle ní
a vyvozování souvislostí. Převažující frontální forma výuky s metodou dobře
strukturovaného a většinou zajímavě podávaného výkladu kladla nároky na pozornost žáků
a preferovala především paměťové učení, méně již aktivní využití schopnosti analýzy
a syntézy poznávacích procesů. K poskytování zpětné vazby žákům byly využity především
úvodní části sledovaných hodin při ústním, či písemném zkoušení, přičemž prvky
formativního hodnocení byly spíše méně časté.
K rozvoji přírodovědné gramotnosti přispívá důraz na reálnou zkušenost žáků,
mezipředmětové vazby a vytváření podmínek pro věcnou diskusi. Názornost ve výuce
fyziky, biologie a chemie je podporována užitím obrazů, modelů a laboratorních pomůcek.
Pedagogům se daří vést žáky k poznávání přírodních zákonitostí. Ti měli dostatek příležitos tí
k prezentaci názorů, zdůvodňování svých postupů a objevování logických vztahů
a souvislostí. Ve výuce matematiky bylo zaznamenáno i vlastní objevování a pojmenování
nových poznatků samotnými žáky.
V tělesné výchově učitelé racionálně využívali speciální rozcvičení před hlavní částí, žáci
pracovali se zaujetím a prokazovali dobrou úroveň pohybových dovedností. Byly voleny
takové formy práce, které odpovídaly účelnému organizování činností vedoucímu
k efektivnímu motorickému učení. Žákům byla poskytována zpětná vazba o procesu jejich
učení v průběhu i v závěru výuky.


                          Hodnocení výsledků vzdělávání
Výsledky vzdělávání pozitivně ovlivňuje řada faktorů, jako je např. výběr uchazečů
na základě jednotné přijímací zkoušky i předchozí úspěšnosti v základním vzdělává ní,
soustavná výchovně-vzdělávací práce pedagogů, účinnost vzdělávacích strategií, možnost
volby žáka při profilaci vzdělávání v závěrečných ročnících i funkční adaptační program pro
první ročníky všech oborů vzdělávání.
Pedagogové a vedení školy průběžně získávají informace o výsledcích vzdělávání žáků.
Individuální výsledky žáků jsou zjišťovány obvyklými způsoby, především písemným
a ústním zkoušením, podkladem pro hodnocení jsou také seminární práce zadávané
v některých povinně volitelných předmětech. Četnost stejně jako kritéria hodnocení jsou
rámcově vymezena školním řádem. Nastavení jednotných pravidel hodnocení je
v kompetenci předmětových komisí. Individuální i skupinové výsledky vzdělávání žáků jsou
vyhodnocovány jednotlivými učiteli, v předmětových komisích a na pedagogických radách.
Stabilním dlouhodobým trendem v hodnocení je zhruba třicetiprocentní podíl žáků, kteří
prospívají ve druhém pololetí školního roku s vyznamenáním. Ve školních rocích 2019/2020
a 2020/2021 se tento podíl zvýšil na úroveň padesáti procent z důvodu zohlednění podmínek
distanční výuky. Trvale je nízký počet neprospívajících žáků, dlouhodobě se pohybuje
v úrovni jednoho procenta z celkového počtu žáků školy. Docházka žáků do školy je
soustavná. Neomluvená absence se vyskytuje v malé míře a je důsledně řešena, stejně jako
případné kázeňské problémy.
Rozhodujícím ukazatelem osobnostního rozvoje žáků je jejich velmi dobrá úspěšnost
u maturitních zkoušek. V maturitních obdobích 2019 – 2021 prospělo s vyznamená ním
přibližně 45 % žáků, neprospěli jen jednotlivci. Účinnost nastavené profilace v závěru
vzdělávání se projevuje ve výborné připravenosti a úspěšnosti žáků ve zvolené zkoušce.


2021/2022                                     5
Vysoké míře osvojených znalostí a dovedností žáků odpovídá rovněž úspěšnost absolventů
gymnázia v terciárním vzdělávání.
Na poskytování poradenských služeb v rámci školního poradenského pracoviště se podílejí
výchovná poradkyně a školní metodik prevence. Cílem jejich práce je zajistit včasné
odhalení vzdělávacích obtíží žáků nebo problémů v chování a bezodkladně je řešit. Učitelé
jsou s aktuálními vzdělávacími potřebami žáků většinou seznámeni, při vzdělávání usilují
o správné poskytování podpůrných opatření, postrádají však sjednocující pravidla pro jejich
efektivnější vyhodnocování. Výchovná poradkyně zabezpečuje rovněž kariérové
poradenství. Ve spolupráci s třídními učiteli poskytuje žákům posledních ročníků
dostatečnou podporu při volbě jejich budoucí profesní orientace nebo dalšího studia.
K prevenci obtíží ve vztahových záležitostech přispívají nejen školou organizo va né
adaptační aktivity na začátku školního roku, ale i besedy a patřičná témata v občanské
výchově a základech společenských věd. Náznaky, případně výskyt negativních jevů jsou
řešeny v rámci prevence po linii metodik prevence, třídní učitel, výchovný poradce, vedení
školy. Složitější případy jsou řešeny ve spolupráci s poradenskými zařízeními či orgánem
sociálně právní ochrany dětí. Vzájemná spolupráce členů školního poradenského pracoviště
se od minulé inspekční činnosti zlepšila, ale v některých případech ještě chybí navazujíc í
užší spolupráce s ostatními učiteli. V tomto smyslu je třeba činnost školního poradenského
pracoviště také zaměřit na průkazné informování učitelů o speciálních vzdělávac íc h
potřebách žáků, promyšlené a jednotné vyhodnocování přínosu poskytovaných podpůrných
opatření i důsledné uplatňování zásad popsaných ve strategii předcházení školní
neúspěšnosti.
Systematicky vytvářené motivační prostředí, tj. individuální přístup pedagogů k nadaným
žákům mimo výuku, vysoký počet udělovaných pochval i odměňování žáků z prostředků
Sdružení rodičů při Gymnáziu v Klatovech a Hlávkovy nadace, přispívá k úspěšné účasti
žáků v mnoha soutěžích různého zaměření včetně sportovních. Žáci opakovaně reprezentují
školu na krajské i celostátní úrovni. Do soutěží se ve školním roce 2020/2021 zapojilo
přibližně 15 % žáků a dosáhli významných úspěchů v matematice, fyzice, v českém i cizích
jazycích.
V zájmu poskytování kvalitního vzdělávání škola cíleně spolupracuje kromě zřizovate le
s řadou partnerů. Příkladně je podporováno jazykové vzdělávání spoluprací s jazykovými
instituty při přípravě a realizaci mezinárodně uznávaných jazykových zkoušek. Část aktivit
uskutečňovaných s partnerským gymnáziem v Bavorsku proběhla i během období
distančního vzdělávání. Cenná je spolupráce s vysokými školami, především technickými
fakultami Západočeské univerzity v Plzni. Přispívá k propojení středoškolské výuky
s novými vědeckými poznatky, umožňuje žákům vyšších ročníků získat konkrétní infor mace
o možnostech studia a podporuje technické vzdělávání v regionu spolupořádáním Dětské
technické univerzity pro žáky základních škol.




2021/2022                                   6
                                         Závěry
Vývoj školy
- došlo k obměně širšího vedení školy, ředitel školy byl jmenován do funkce s účinnos tí
  od 1. srpna 2019, jeden ze zástupců ředitele působí ve funkci od začátku školního roku
  2019/2020
- od poslední inspekční činnosti v roce 2014 se zvýšil počet žáků z 621 na 655, byl navýšen
  nejvyšší povolený počet žáků ve škole na 675, mírně vzrostl počet pedagogů, dlouhodobá
  naplněnost gymnázia odráží stabilní zájem o vzdělávací nabídku
- změnilo se personální zajištění poradenských služeb v oblasti prevence, zlepšila se její
  organizace
- byly vybudovány další odborné učebny a velkokapacitní multimediální učebna,
  zkvalitnily se podmínky pro výuku tělesné výchovy


Silné stránky
- promyšlená organizace výuky a motivační prostředí umožňují rozvoj nejen studijního
  potenciálu a profilace žáků, ale i jejich specifických zájmů a nadání; žáci dlouhodobě
  dosahují výborných výsledků při vzdělávání i v soutěžích a olympiádách
- vedení školy v souladu s koncepčními záměry rozvíjí potřebné materiální zázemí
  pro výuku


Slabé stránky a/nebo příležitosti ke zlepšení
- systém dohledu nad žáky v době polední přestávky nezajišťuje dostatečně bezpečné
  prostředí ve škole
- v hospitované výuce byla minimálně uplatněna diferenciace a zařazovány kooperativní
  formy práce, které podporují aktivní zapojování žáků; ti nebyli též dostatečně
  podněcováni k rozvoji kritického myšlení a schopnosti sebereflexe vlastního učení


Doporučení pro zlepšení činnosti školy / školského zařízení
- zajistit bezpečnost žáků v době polední přestávky

- plán dalšího vzdělávání pedagogických pracovníků zaměřit na aktuální potřeby školy,
   ověřovat jeho přínos v rámci hospitační činnosti
- ve výuce více využívat aktivizující metody a kooperativní formy práce, vést žáky
  k vyhodnocování dosaženého pokroku, ke komplexnímu přemýšlení a vyjadřování,
  ve vhodných situacích uplatňovat diferenciaci při zadávání aktivit
- nastavit přehledná pravidla spolupráce školního poradenského pracoviště s pedagogy
  a sledovat jejich dodržování, sjednotit pravidla pro vyhodnocování podpůrných opatření




2021/2022                                    7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci, jak
byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Plzeňský inspektorát, Koperníkova
26, 301 00 Plzeň, případně prostřednictvím datové schránky (g7zais9), nebo na e-
podatelnu csi.p@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Gymnázia Jaroslava Vrchlického, Klatovy, Národních mučedník ů
       347 vydaná Plzeňským krajem dne 30. listopadu 2001, včetně Dodatků č. 1 – 7
 2.    Jmenování na vedoucí pracovní místo ředitele Gymnázia Jaroslava Vrchlické ho,
       Klatovy, Národních mučedníků 347 s účinností od 1. srpna 2019
 3.    Studium pro ředitele škol a školských zařízení vydaný KCVJŠ 24. 5. 2019
 4.    Rozhodnutí ve věci zápisu změny v údajích vedených v rejstříku škol a školských
       zařízení vydané MŠMT č.j. MSMT-21744/2018-2 s účinností od 1. 9. 2018 (nejvyšší
       povolený počet žáků ve škole: 675)
 5.    Školní řád platný od 1. 9. 2021
 6.    Školní vzdělávací program pro nižší stupeň víceletého gymnázia platný od 9. 10. 2020
 7.    Školní vzdělávací program pro čtyřleté gymnázium a vyšší stupeň víceletého
       gymnázia platný od 9. 10. 2020
 8.    Třídní knihy vedené ve školních rocích 2020/2021, 2021/2022
 9.    Rozvrh hodin pro školní rok 2021/2022
10.    Školní matrika vedená k termínu inspekce
11.    Záznamy z pedagogické rady, školní roky 2020/2021, 2021/2022
12.    Hospitační záznamy, školní roky 2020/2021, 2021/2022
13.    Přehled celkové klasifikace tříd za druhé pololetí školního roku 2020/2021
14.    Povolení výjimky z nejvyššího počtu dětí, žáků a studentů ze dne 30. 6. 2019
15.    Dlouhodobý plán personálního rozvoje pedagogických pracovníků školy ze dne
       1. 8. 2019
16.    Preventivní program ze dne 1. 9. 2019
17.    Dokumentace výchovného poradenství a prevence vedená ve školním roce 2021/2022
18.    Výroční zprávy školy od školního roku 2018/2019
19.    Dokumentace k BOZ
20.    Účetní podklady za rok 2020
21.    Podklady ke kvalifikaci pedagogů – náhodný vzorek




2021/2022                                    8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 9
Složení inspekčního týmu a datum vyhotovení inspekční zprávy



 Mgr. Alena Tomcová, školní inspektorka,           Mgr. Alena Tomcová v. r.
 vedoucí inspekčního týmu
 Mgr. Jana Bervidová, školní inspektorka           Mgr. Jana Bervidová v. r.


 PaedDr. Ondřej Kožíšek, školní inspektor         PaedDr. Ondřej Kožíšek v. r.


 Mgr. Jitka Křížková, MBA, školní                 Mgr. Jitka Křížková, MBA v. r.
 inspektorka
 Mgr. Petra Holopírková, kontrolní                Mgr. Petra Holopírková v. r.
 pracovnice



V Plzni 3. 1. 2022




Datum a podpis ředitele školy potvrzující projednání a převzetí inspekční zprávy


 Mgr. Václav Vogeltanz,                           Mgr. Václav Vogeltanz v. r.
 ředitel školy



V Klatovech 6. 1. 2022




2021/2022                                   10
