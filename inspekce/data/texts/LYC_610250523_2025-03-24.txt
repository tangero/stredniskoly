                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-513/25-J
                                       Sp. zn. ČŠIJ-S-124/25-J


Název                               Střední odborná škola Nové Město na Moravě
Sídlo                               Bělisko 295, 592 31 Nové Město na Moravě
E-mail                              info@sos-nmor.cz
IČO                                 67 009 425
Identifikátor                       610 250 523
Právní forma                        příspěvková organizace
Zastupující                         Mgr. Jan Petr
Zřizovatel                          Kraj Vysočina
Místo inspekční činnosti            Bělisko 295 a Petrovice 26, Nové Město na Moravě
Inspekční činnost na místě          24.−27. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovanýc h
podle příslušných vzdělávacích programů a zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, také se zaměřením na neúspěšnost ve společné části maturitní zkoušky.
                                   Charakteristika
Právnická osoba Střední odborná škola Nové Město na Moravě (dále „škola“) vykonává
činnost střední školy, domova mládeže, školní jídelny a školní jídelny-výdejny.
Ke dni inspekční činnosti bylo v oborech vzdělání 63-41-M/01 Ekonomika a podnikání,
37-41-M/01 Provoz a ekonomika dopravy, 78-42-M/03 Pedagogické lyceum, 64-41-L/51
Podnikání (nástavbové dvouleté denní a tříleté dálkové studium) ukončovaných maturitní
zkouškou zapsáno 226 žáků, v oborech vzdělání 36-52-H/01 Instalatér, 36-64-H/01 Tesař,
33-56-H/01 Truhlář, 36-67-H/01 Zedník, 41-56-H/01 Lesní mechanizátor, 41-56-H/02
Opravář lesnických strojů, 37-52-H/01 Železničář a 53-41-H/01 Ošetřovatel ukončovanýc h
závěrečnou zkouškou 282 žáků. Počet žáků průběžně roste. Aktuálně škola evidovala
78 žáků s potřebou podpůrných opatření 2. a 3. stupně a pět žáků s odlišným mateřským
jazykem.
Domov mládeže poskytoval ubytování 108 žákům školy. Stravování je zajištěno ve vlastní
školní jídelně a školní jídelně-výdejně.


                         Hodnocení podmínek vzdělávání
Ředitel školy (dále „ředitel“), jmenovaný do vedoucí funkce v roce 2023, vychází při vedení
organizace z pedagogické koncepce, kterou předložil ke konkurznímu řízení. Aktuální
plánované kroky ani cíle reagující na neuspokojivé výsledky maturitní zkoušky koncepce
neobsahuje. Podařilo se realizovat některé záměry, např. zefektivnit trávení volného času
žáků ubytovaných v domově mládeže zkvalitněním nabídky volnočasových aktivit.
Pokračuje dobrá praxe teambuildingových setkání pedagogického sboru v úvodu školního
roku a zařazování projektových aktivit do výuky. Zatím se nepodařilo např. obnovit
zahraniční praxe pro žáky a zintenzivnit využívání aktivizačních metod výuky.
Škola postupně rozšiřuje nabídku vzdělávacích oborů. Od školního roku 2024/2025 nabízí
nově vzdělávací obor 78-42-M/03 Pedagogické lyceum. V přijímacím řízení do oborů
středního vzdělání s maturitní zkouškou je využívána pouze jednotná přijímací zkouška ,
avšak bez nastavení minimální bodové hranice pro přijetí.
V období od poslední inspekční činnosti v roce 2021 došlo k výrazné obměně
pedagogického sboru a vedoucích pedagogických i nepedagogických pracovníků. Ředitel
účelně delegoval dílčí řídící kompetence a specializované funkce na další pracovníky.
Nedostatky vykazuje kontrolní systém. Ve školním řádu chyběla např. pravidla hodnocení
žáků v nástavbovém studiu a dálkové formě vzdělávání, smlouvy o zajištění praktického
vyučovaní neobsahovaly všechny požadované náležitosti, není důsledně sledováno
naplňování školního vzdělávacího programu, u žáků dálkového studia není evidována
absence. Hospitační činnost prováděná zástupci ředitele a předsedy metodických komisí
přináší vyučujícím dobrou zpětnou vazbu ke kvalitě jejich výuky.
Další vzdělávání je organizováno pro všechny pedagogy nebo probíhá na základě odborného
zájmu jednotlivých vyučujících, a to i v oblasti předmětů společné části maturitní zkoušky.
Plánování, vyhodnocování a sdílení tohoto vzdělávání se uskutečňuje na úrovni
metodických komisí, nikoli systematicky na úrovni školy. Novým a začínajícím učitelům je
poskytována odpovídající podpora ze strany uvádějících učitelů, efektivita uvádění však
není zaznamenávána a vyhodnocována. Přínosná pro průběžné vzdělávání pedagogickýc h
pracovníků je účast školy v projektech, např. Moderní pedagogický sbor a Učíme
se ze života pro život.


                                           2/8
Metodické komise spolupracovaly na revizích využívaných školních vzdělávac íc h
programů. Došlo k potřebným změnám s cílem zajistit kvalitní přípravu žáků ke zkouškám
v závěru studia (např. posílení výuky matematiky, zavedení nových předmětů). Ve většině
vzdělávacích oborů zakončovaných maturitní zkouškou jsou vytvářeny podmínky
pro zpracování komplexnějších úloh, seminárních prací či projektů. Žáci tak mají možnost
řešit aktuální odbornou problematiku, uplatnit kritické myšlení a rozvíjet klíčové
kompetence. Členové předmětových komisí se v průběhu roku věnovali např. organizač ním
záležitostem, vyhodnocení praxe, výsledků soutěží a mimoškolních akcí i sdílení dalšího
vzdělávání. Ze zápisů jednotlivých komisí je zřejmé, že vyučující vyhodnocovali úspěšnost
žáků u maturitní a závěrečné zkoušky, ale nevyplývá z nich, že by se cíleně věnovali
průběžným výsledkům vzdělávání, zejména ve vztahu ke školní neúspěšnosti.
Prostory školy jsou promyšleně přizpůsobovány pro potřeby vyučovaných oborů,
např. úpravou odborných dílen vznikly prostory pro výuku vzdělávacího oboru 78-42-M/03
Pedagogické lyceum. Odborné učebny byly vybaveny novými učebními pomůckami
(např. 3D tiskárna, CNC obráběcí stroj), byla pořízena nová vozidla, modely lokomotiv
a posíleno Wi-fi připojení na pracovišti odborného výcviku v Petrovicích. Nově pořízené
3D brýle zatím nejsou účelně využívány.


                          Hodnocení průběhu vzdělávání
V hospitované teoretické výuce byla patrná rozdílná efektivita v závislosti na uplatněnýc h
edukačních strategiích.
V řadě hodin bylo zřejmé efektivní plánování výuky, které zahrnovalo jasné formulo vá ní
cílů a promyšlenou organizaci činností žáků. V těchto hodinách byla podporována
samostatnost žáků, práce vlastním tempem a jejich aktivní zapojení do vzdělávacího procesu
včetně využití kooperace se spolužáky. V důsledku toho měli vyučující prostor
pro individuální přístup a poskytování zpětné vazby. Výraznou roli hrály dobře zvolené
motivační prvky, které zvyšovaly zájem o probírané učivo. V těchto hodinách byli
pedagogové žákům vzorem i svým kultivovaným vyjadřováním včetně správného užívá ní
terminologie. Časté využívání digitálních technologií (učiteli i žáky) a interaktivníc h
učebnic rovněž přispívalo ke zpřístupnění učiva a rozvoji názornosti.
V části sledovaných hodin převažoval frontální přístup bez ujasněného cíle výuky, což vedlo
k pasivnímu přijímání učiva. Chyběly aktivizační metody, podpora tvořivého myšle ní
při hledání řešení úkolu a problémových otázek, příležitosti k náročnější komunikac i
a diskusi či prezentaci vlastního názoru. Výuka byla někdy stereotypní, bez důsledného
vyhodnocení dosažených cílů a bez dostatečné názornosti. Výjimečně byla využita
diferenciace úkolů s ohledem na individuální studijní potenciál žáků. Kontrola správnosti
řešení byla pouze společná a bez využívání předem připravených předloh.
V oblasti Jazyk a jazyková komunikace a ve společenskovědním vzdělávání bylo sledováno
také sebehodnocení žáků. Pracovní listy a další doplňující materiály umožňovaly účinné
procvičování a osvojování získaných znalostí. V hodinách cizích jazyků probíhala efektivní
komunikace po celou dobu v cílovém jazyce. Ve většině těchto hodin byl kladen důraz
na rovnoměrný rozvoj produktivních a receptivních řečových dovedností žáků,
k upevňování gramatických struktur i obohacení slovní zásoby včetně profesní. Vhodně byla
využita práce s chybou a uplatněna důslednost při kontrole porozumění zadaným úkolům.
V odborných předmětech se efektivní didaktické postupy zaměřovaly na rozvoj odborných
i klíčových kompetencí a aplikaci poznatků v praxi. Cílená práce žáků s informace mi
z různých informačních zdrojů však byla zaznamenána jen v minimu vyučovacích hodin.


                                           3/8
Pozitivním prvkem je využívání sdíleného digitálního prostředí pro vzájemnou komunikac i
a podporu žáků zpřístupněním učebních materiálů (prezentací, zápisů, pracovních listů
apod.). Při výuce ekologických témat v rámci přírodovědných předmětů byli žáci vhodně
vedeni k souvislému mluvenému projevu a vzájemnému dialogu. Současně dokázali využít
zkušeností z účasti v projektech a dalších aktivitách s tímto zaměřením.
Praktická výuka měla vždy jasně stanovený a pro žáky srozumitelný cíl, k jehož naplňová ní
dostávali žáci průběžnou zpětnou vazbu. Praktické činnosti navazovaly na teoretickou
přípravu. Žáci prokazovali vysokou míru samostatnosti a dokázali efektivně spolupracovat.
Vyučující je vedli k přemýšlení o případných problémech a hledání optimálních řešení.


                          Hodnocení výsledků vzdělávání
Systém ověřování a hodnocení úrovně kompetencí žáků je založen na uplatňová ní
standardních evaluačních nástrojů s využitím různých forem písemného a ústního zkoušení.
V oblasti praktického vyučování jsou výsledky monitorovány a vyhodnocová ny
ve spolupráci učitelů a instruktorů. Záznamy o průběhu odborné praxe na smluvníc h
pracovištích jsou spíše formální, neposkytují prostor pro podrobnější monitorování vývoje
žáka ani pro jeho sebehodnocení. Interní ani externí způsoby testování úrovně výsledků
vzdělávání žáků škola nevyužívá. S výsledky výběrového zjišťování výsledků žáků škola
dále nepracuje.
Na jednáních pedagogické rady jsou řešeny především sumární výsledky výchovně
vzdělávacího procesu. Chybí důslednější a systematický přístup k analýze výsledků,
stanovování a vyhodnocování opatření k jejich zlepšení. Žákům s rizikem školní
neúspěšnosti je nabízena vhodná podpora (např. konzultace, doučování, využívání různých
aplikací s možností doplňování či procvičování učiva, sdílení učebních materiálů, cílená
práce s didaktickými testy), jejich účinnost však není důsledně vyhodnocována. Podnětná je
také vzájemná spolupráce mezi žáky, což bylo sledováno i v navštívených hodinách,
a využití projektu zaměřujícího se na rozvoj dovedností žáků. Motivační pobídkou pro žáky
jsou nabízená stipendia. Nastavená opatření nejsou ale vždy účinná, což se projevuje
zejména v oboru vzdělání 64-41-L/51 Podnikání.
Analýzou prospěchu žáků za poslední tři uzavřené školní roky, kterou Česká školní inspekce
provedla, bylo zjištěno, že v tomto období byl podíl neprospívajících žáků nízký, meziroč ně
téměř srovnatelný. Průměrně neprospěla zhruba 2 % žáků. V případě čtyřletých oborů byl
neprospěch ojedinělý, naopak u nástavbového oboru mírně vyšší (zhruba 5 % u obou forem
vzdělávání). Výraznější podíl neprospívajících žáků škola vždy vykazovala při celkovém
hodnocení za první pololetí školního roku. Průměrná absence žáků se v tomto období
postupně mírně snižovala, ve školním roce 2023/2024 činila 101 hodin na žáka (pro srovnání
ve školním roce 2021/2022 to bylo 133 hodin). Vyšší míru absence vykazovali žáci tříletýc h
oborů vzdělání a také nástavbového oboru. Pozitivním zjištěním je, že rozdíl v absenci mezi
jednotlivými obory vzdělání se v loňském i letošním školním roce podařilo zmírnit, zejména
u nástavbového oboru bylo zaznamenáno výraznější snížení počtu zameškaných hodin.
Přesto byla absence u některých jedinců nadprůměrná a byla častou příčinou jejich
neprospěchu nebo nehodnocení v řádném termínu. Zejména v prvním pololetí aktuálního
školního roku 2024/2025 byl zaznamenán zvýšený počet nehodnocených žáků na konci
klasifikačního období (pětina všech žáků). Tento nárůst byl způsoben důslednějš ím
uplatňováním opatření ke zlepšení školní docházky, kterým je stanovení maximální hranice
absence pro hodnocení žáka v řádném termínu.



                                            4/8
Při porovnání vzdělávacích výsledků žáků oborů vzdělání s maturitní zkouškou byl zjištěn
výraznější nesoulad mezi úrovní jejich hodnocení v průběhu vzdělávání a při jeho
ukončování maturitní zkouškou. Zatímco v průběhu vzdělávání škola vykazovala velmi
dobré výsledky vzdělávání žáků, u maturitní zkoušky byly výsledky u většiny realizova nýc h
oborů opakovaně horší, než je celorepublikový průměr. V průběhu inspekční činnosti byla
provedena podrobná analýza výsledků žáků dosažených u maturitní zkoušky, a to
ve zkušebním období posledních čtyř roků, tzn. 2021, 2022, 2023 a 2024 (dále „hodnocené
období“). Sledována byla tzv. hrubá neúspěšnost žáků, která vypovídá o tom, jak velká část
žáků z celkového počtu žáků přihlášených k maturitní zkoušce ji nekonala nebo u ní
neuspěla. Nejlepší úroveň výsledků maturitní zkoušky dosáhla škola u oboru vzdělání
63-41-M/01 Ekonomika a podnikání, hrubá neúspěšnost činila v hodnoceném období
průměrně 21,1 %. U oboru vzdělání 37-41-M/01 Provoz a ekonomika dopravy měly
výsledky maturitní zkoušky v hodnoceném období kolísavou úroveň, průměrná hrubá
neúspěšnost byla 26,8 %. V obou čtyřletých oborech vzdělání došlo v posledním školním
roce 2023/2024 při ukončování vzdělávání maturitní zkouškou ke snížení neúspěšnosti žáků
(hrubá neúspěšnost klesla u obou oborů na 14,3 %). Dlouhodobě nejhorší výsledky maturitní
zkoušky vykazuje nástavbový obor vzdělání 64-41-L/51 Podnikání, a to především v denní
formě vzdělávání. Hrubá neúspěšnost v hodnoceném období činila v případě denní formy
39,7 % a v případě dálkové formy 26,7 %. Ve společné části maturitní zkoušky měla škola
podprůměrné výsledky ve srovnání s celorepublikovým průměrem opakovaně, a to střídavě
ve všech zkušebních předmětech, častěji však ve zkoušce z cizího jazyka.
Dlouhodobě je pro dálkovou formu nástavbového oboru vzdělání charakteristická vysoká
míra předčasného ukončování vzdělávání. V průběhu prvního ročníku se to týká až poloviny
žáků. Část žáků ukončuje nebo přerušuje vzdělávání na základě vlastního rozhodnutí, část
nezvládne nároky studia. Z celkového počtu 31 žáků, kteří začali studovat (k 30. 9. 2021)
jen osm úspěšně ukončilo v roce 2024 vzdělávání maturitní zkouškou, což představuje 26%
celkovou úspěšnost. Výrazná fluktuace žáků spolu s vysokou hrubou neúspěšností
u maturitní zkoušky tak ukazuje na velmi nízkou efektivitu vzdělávání oboru vzdělání
64-41-L/51 Podnikání v dálkové formě.
Výsledky žáků při ukončování vzdělávání závěrečnou zkouškou mají naopak trvale dobrou
úroveň. V posledních třech letech téměř všichni žáci, kteří ukončili poslední ročník
vzdělávání, závěrečnou zkoušku úspěšně vykonali a získali výuční list. V roce 2022 pouze
nízké jednotky žáků závěrečnou zkoušku nevykonaly úspěšně, v následujících letech 2023
a 2024 byli úspěšní všichni žáci.
K naplňování vzdělávacího programu domova mládeže přistupují pedagogové plánovitě .
Vedle pravidelných činností operativně zařazují i příležitostné aktivity včetně těch,
které organizují na základě aktuálních návrhů ubytovaných. Výhoda umístění domova
mládeže přímo v budově školy usnadňuje využívání jejích prostor. Je pozitivní,
že při přípravě na výuku vychovatelé dokáží zprostředkovat vzájemnou pomoc žáků
různých ročníků.
Obě členky školního poradenského pracoviště (výchovná poradkyně a metodička prevence)
mají přesně vymezené kompetence a současně úzce navzájem spolupracují. Systém podpory
žáků se speciálními vzdělávacími opatřeními využívá školní informační systém, kde mají
všichni pedagogové k dispozici účelně sdílené základní poznatky o těchto žácích. Pro přenos
podrobnějších informací slouží vedle osobních konzultací zejména pravidelné čtrnáctidenní
pedagogické porady. Dílčím nedostatkem je nedůsledné uplatňování opatření ve výuce
a absence vyhodnocování účinnosti přijatých opatření nad rámec zpráv pro poradenská




                                            5/8
zařízení. Prostřednictvím účelně zvolených aktivit kariérového poradenství získávají žáci
dobrou orientaci v možnostech dalšího profesního směřování.
Školní preventivní strategie je zaměřena na podporu zdravého životního stylu a předcházení
vztahových problémů. Pro nově vznikající třídní kolektivy jsou organizovány adaptační
programy. Škola doložila, že je schopna zachytit a řešit řadu začínajících projevů rizikové ho
chování.
Různorodé školní a mimoškolní aktivity, spolupráce s řadou organizací a škol včetně
zahraničních vytvářejí předpoklady pro obohacování a posilování klíčových žákovských
kompetencí. Škola vytváří podmínky pro rozvoj nadání a dovedností zapojováním žáků
do různých druhů soutěží, odborných aktivit a kroužků. Ve školním roce 2024/2025 pracují
žáci v kroužcích zaměřených např. na tvořivý wellbeing, badatelství, nové technolo gie
ve svařování a software v projektování. Dlouhodobou tradici mají činnosti v oblasti
ekologické výchovy. Žáci školy se aktivně zapojují do řady akcí (např. Ukliďme Česko)
a dosahují významných úspěchů v projektech i na celonárodní úrovni (např. CO2 liga).
Vzdělávání je vhodně doplňováno exkurzemi, besedami, kurzy, školeními a kultur ními
akcemi, na jejichž realizaci se podílejí i žáci.
Spolupráce se zaměstnavateli a sociálními partnery je promyšlená a funkční. Podporuje
naplňování školních vzdělávacích programů a je nově navazována či ukončována
podle aktuální poptávky na trhu práce. Partnerské vztahy s firmami a neziskovými
organizacemi pozitivně ovlivňují profesní růst žáků i jejich seberealizaci a osobnostní
rozvoj.


                                          Závěry
Vývoj školy
– Výrazná obměna pedagogického sboru a vedoucích pedagogických i nepedagogick ýc h
  pracovníků.
– Od školního roku 2024/2025 škola realizuje obor vzdělání 78-42-M/03 Pedagogické
  lyceum.
– Došlo ke zvýšení počtu žáků.
Silné stránky
– Dlouhodobé zapojení žáků do ekologických aktivit s pozitivním dopadem na osobnostní
  vývoj žáků. (5.3)
– Efektivní spolupráce s vnějšími partnery s pozitivním dopadem na profesní přípravu
  žáků. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nesystémová řídící, kontrolní a autoevaluační činnost v oblasti práce s výsledky žáků,
  uvádění začínajících učitelů, efektivity dalšího vzdělávání a vedení dokumentace. (2.1
  a 5.4)
– Rozdílné přístupy ve využívání účinných vzdělávacích a výchovných strategií měly
  negativní dopad na průběh části teoretické výuky. (4.2)




                                             6/8
– Pouze sporadické uplatňování diferencovaného přístupu k žákům v teoretické výuce.
  (4.3)
– Opakovaná vysoká neúspěšnost žáků oborů vzdělání 37-41-M/01 Provoz a ekonomika
  dopravy a 64-41-L/51 Podnikání ve společné části maturitní zkoušky. (5.2)
– Nízký podíl žáků dálkové formy studia oboru vzdělání 64-41-L/51 Podnikání,
  kteří zahájili vzdělávání a úspěšně ho také ukončili maturitní zkouškou, dokládá
  nedostatečnou efektivitu tohoto vzdělávání. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit systémové řízení organizace se zaměřením do kontrolní a autoevaluační činnost i.
– Vést všechny pedagogy k využívání širšího spektra účinných vzdělávacích a výchovnýc h
  strategií a uplatňování diferencovaného přístupu k žákům s ohledem na jejich vzdělávac í
  potenciál.
– Zohlednit v kritériích přijímacího řízení úroveň studijních předpokladů přijíma nýc h
  uchazečů vzhledem k náročnosti oborů středního vzdělání s maturitní zkouškou.
– Analyzovat a vyhodnocovat účinnost přijatých a realizovaných opatření k eliminac i
  vysoké neúspěšnosti žáků v průběhu studia a při jeho ukončování maturitní zkouškou.
  Důsledně sledovat jejich dopad na výsledky vzdělávání konkrétních žáků.
– Hledat a realizovat další možnosti podpory úspěšnosti žáků při ukončování jejich
  vzdělávání maturitní zkouškou, např. posílením hodinové dotace předmětů společné části
  maturitní zkoušky, zařazením nepovinných předmětů či kroužků apod.
– Využívat různých evaluačních nástrojů včetně standardizovaných pro zjišťování úrovně
  dosažení očekávaných výstupů, zejména ve vztahu ke společné části maturitní zkoušky.
– Vzhledem k nízké úspěšnosti žáků během vzdělávání a při jeho ukončování zvážit
  ukončení realizace oboru vzdělání 64-41-L/51 Podnikání.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Pedagogická koncepce ke konkurznímu řízení, ze dne 6. 3. 2023
 2. Hospitační záznamy, školní roky 2023/2024 a 2024/2025
 3. Přehledy výsledků vzdělávání žáků ve školních letech 2021/2022 až 2023/2024
    a 1. pololetí 2024/2025
 4. Kritéria přijímání žáků ke vzdělávání pro školní rok 2025/2026
 5. Celkové výsledky závěrečných zkoušek za školní roky 2021/2022 až 2023/2024


                                            7/8
 6. Školní matrika v elektronické podobě
 7. Rozvrhy hodin, školní rok 2024/2025
 8. Zápisy z jednání pedagogické rady, školní roky 2023/2024 a 2024/2025
 9. Výroční zpráva za školní rok 2023/2024
10. Dokumentace školního poradenského pracoviště
11. Dokumentace domova mládeže
12. Školní informační systém vedený ve školním roce 2024/2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Ludmila Dobalová, školní inspektorka, vedoucí inspekčního týmu
Mgr. Miroslav Pospíšil, školní inspektor
PhDr. Ludmila Slánská, školní inspektorka
Ing. Alena Svobodová, školní inspektorka
Ing. Hana Vejvodová, kontrolní pracovnice

11. 4. 2025




                                         8/8
