                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-634/25-C
                                      Sp. zn. ČŠIC-S-132/25-C


Název                               EDUCAnet - střední škola a základní škola České
                                    Budějovice, s.r.o.
Sídlo                               Lannova1595/29A, 370 01 České Budějovice
E-mail                              zs.cb@educanet.cz
IČO                                 25 158 392
Identifikátor                       600 008 266
Právní forma                        společnost s r.o.
Zastupující                         Mgr. František Šoltés
Zřizovatel                          EDUCAnet, a.s.
Místo inspekční činnosti            Lannova tř. 12/5 a 13/7, České Budějovice
                                    Lannova tř. 1595/29a, České Budějovice
Inspekční činnost na místě          13. 5. 2025 − 15. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, pro účely přiznání dotací podle zvláštního právního předpisu
na základě žádosti právnické osoby, která vykonává činnost školy.


                                         Charakteristika
EDUCAnet - střední škola a základní škola České Budějovice, s.r.o. (dále škola) je součástí
sítě soukromých škol zřizovaných akciovou společností EDUCAnet, a. s. Vykonává činnost
střední školy, základní školy a školní družiny. Poskytuje střední vzdělávání zakončené
maturitní zkouškou ve čtyřletých oborech vzdělání 79-41-K/41 Gymnázium, 18-20-M/01
Informační technologie a od školního roku 2023/2024 obor vzdělání 82-41-M/17
Multimediální tvorba. Ke dni inspekční činnosti se zde vzdělávalo 143 žáků střední školy
v 10 třídách a 54 žáků základní školy v šesti třídách. V jednom oddělení školní družiny bylo
k zájmovému vzdělávání přihlášeno 23 účastníků.


                         Hodnocení podmínek vzdělávání
Společná vize sítě škol EDUCAnet se zaměřuje nejen na všestrannou přípravu žáků, ale také
na rozvoj jejich osobnosti a podporu individuálního talentu. Vedení školy směřuje k naplnění
této vize a s ohledem na regionální specifika a aktuální potřeby trhu práce ji dále rozvíjí.
Důkazem této adaptability je otevření nového studijního oboru Multimediá lní
tvorba. Dlouhodobý důraz na rozvoj jazykových a digitálních kompetencí zároveň poskytuje
žákům základ pro široké uplatnění v osobním studijním i profesním životě. Vyučující jsou
s vizí školy ztotožněni a k jejímu naplňování se zavazují prostřednictvím kodexu učitele,
který je nedílnou součástí školních řádů škol EDUCAnet, a každoročně aktualizova ným
školním organizačním dokumentem.
Ředitel školy, který je ve funkci od roku 2018, úzce spolupracuje se svými dvěma zástupci,
jedním pro střední vzdělávání a zástupkyní pro základní vzdělávání. Jejich kompetence jsou
jednoznačně vymezené. Spolupráce je založená na každodenním kontaktu s podporou
možnosti elektronického sdílení všech materiálů. Využívaný elektronický informač ní
systém je přístupný všem účastníkům vzdělávacího procesu a slouží k vedení školní
dokumentace, komunikaci a rychlému předávání informací. Nastavené kontrolní
mechanismy nejsou – mimo jiné i v důsledku komunikace převážně na elektronické bázi –
dostatečně efektivní. Nižší míra osobního dohledu při předávání a přijímání informac í
částečně oslabuje spolehlivost vnitřní komunikace školy, což se negativně promítá do kvality
a úplnosti vedení povinné školní dokumentace. Nedostatky vykazuje též péče o žáky se
speciálními vzdělávacími potřebami. Některé identifikované problémy byly v průběhu
inspekční činnosti odstraněny.
Vzdělávání žáků zajišťují kmenoví učitelé, z nichž část působí současně na střední i základní
škole. Odborné předměty na střední škole učí externí odborníci z praxe. Vyučující se schází
na pravidelných provozních poradách a komunikují spolu během každodenního setkávání,
případně sdílením informací na společném elektronickém úložišti. S rostoucím počtem
učitelů a jejich častou obměnou se zvyšují nároky na efektivní předávání informací a potřeb u
pravidelného dialogu, který podporuje sdílení nápadů a inspirací obohacujících výuku. Tuto
potřebu dále umocňuje absence předmětových komisí, které by jinak mohly systematick y
zajišťovat odbornou spolupráci, metodické vedení a jednotný přístup k výuce v rámci
jednotlivých vzdělávacích oblastí. Adaptace začínajících pedagogů je také realizo vá na
formou každodenního osobního kontaktu, konkrétního mentora však určeného nemají.
Vedení školy podporuje profesní rozvoj nejen začínajících pedagogů. Z hospitací v průběhu
inspekční činnosti však vyplynula potřeba při plánování dalšího vzdělávání klást důraz na
rozvoj pedagogických a didaktických dovedností, zejména v oblasti aktivizačních metod
výuky a podpory kooperativního učení. Hospitace průběžně prováděné vedením školy
u všech pedagogů a realizované následné další vzdělávání pedagogických pracovníků
nemají potřebný dopad na kvalitu výuky.
Zázemí pro vzdělávání je v pronajatých prostorách v centru města, budovy střední a základní
školy jsou od sebe vzdáleny asi 250 metrů. Úpravami sousední budovy a jejich stavebním
propojením do jednoho celku vzniklo další místo poskytovaného vzdělávání pro střední


                                            2/8
školu. Tato rekonstrukce umožnila vybudování nové multimediální učebny vybavené
profesionální kamerou. Negativem je absence tělocvičny, kterou škola řeší pronájmem
sportovišť nebo využitím veřejných parků v jejím širším okolí. Skutečnost, že vzdělává ní
probíhá v pronajatých prostorech, omezuje možnosti větších investic do stavebních úprav,
ale interiér školy je funkční a podnětný, účelně vyzdobený pracemi žáků, s četnými
odpočinkovými a herními prvky. Je pro žáky příjemným místem k setkávání, relaxaci,
případně zde mohou realizovat své umělecké nadání. Knihovničky umístěné přímo ve
třídách přispívají k rozvoji čtenářské gramotnosti a podporují přirozený vztah žáků ke
čtenářství.
Škola hospodaří s finančními prostředky ze státního rozpočtu, z příjmů za školné a dále se jí
daří aktivně získávat další finanční zdroje z různých pobídek na podporu vzdělávání, které
využívá především k inovaci a obměně vybavení školy. Pravidelné třídnické hodiny a eseje
žáků umožňují poznat jejich názory, pocity a potřeby a přispívají k lepšímu porozumění
školnímu klimatu. Tyto informace slouží jako důležitý podklad pro další pedagogickou práci
a vedení školy s nimi aktivně pracuje při plánování opatření směřujících ke zlepšení celkové
atmosféry ve škole. Žáci mají navíc možnost anonymně vyjádřit své podněty
prostřednictvím elektronické schránky důvěry. Na prvním stupni se mohou rodiče vyjádřit
prostřednictvím sdíleného dokumentu a tím také poskytují zpětnou vazbu. Tento
víceúrovňový přístup posiluje spolupráci mezi školou, žáky a rodiči a přispívá
k systematickému sledování a zlepšování klimatu školy. Při pravidelných individuálníc h
pohovorech učitelé s ředitelem školy společně rozebírají svou pedagogickou činnost, silné
stránky i oblasti, které je možné dále rozvíjet.
Škola dlouhodobě spolupracuje s řadou významných institucí. Má status Fakultní škola
Přírodovědecké fakulty Jihočeské univerzity v Českých Budějovicích pro obor Informač ní
technologie. Je partnerskou školou Evropského centra jazykových zkoušek Cambridge
English a Österreichisches Sprachdiplom Deutsch, jejichž prostřednictvím žákům umožňuje
získat mezinárodně uznávané jazykové certifikáty v anglickém a německém jazyce a zvýšit
tak jejich konkurenceschopnost při dalším studiu i na trhu práce. Je rovněž akreditovaným
testovacím střediskem mezinárodního konceptu ECDL – European Certification of Digita l
Literacy, přičemž možnost složení zkoušek je otevřena i veřejnosti. Členství v Jihočeské
hospodářské komoře škole umožňuje využívat výhod odborných seminářů, tematickýc h
setkání a dalších služeb. Spolupracuje také s jazykovou školou s právem státní jazykové
zkoušky.


                          Hodnocení průběhu vzdělávání
Výuka je koncipována tak, aby podporovala rozvoj digitálních kompetencí žáků. Online
platformy slouží jako prostředek pro sdílení materiálů, zadávání úkolů i sledování pokroku
jednotlivých žáků. I z důvodu nácviku elementárních dovedností, zejména na základní škole,
jsou ale v některých předmětech používány sešity. Malé třídní kolektivy poskytují
dostatečný prostor pro individualizaci výuky. Ne vždy jsou tyto možnosti efektivně využity.
Na nižším, ale i vyšším stupni základní školy dochází z organizačních důvodů ke spojování
ročníků, přičemž výuka je přizpůsobena věkovému složení žáků. U vybraných vyučovac íc h
předmětů (český jazyk, matematika, anglický jazyk) je výuka některých hodin v týdnu
realizována samostatně v jednotlivých ročnících. Tato organizace sice klade zvýšené nároky
na pedagogické plánování a diferenciaci výuky, ale umožňuje hlubší procvičení a pochopení
učiva.




                                            3/8
Vzdělávání probíhalo na základní i střední škole v klidné atmosféře, mezi jednotlivými
aktéry byla patrná důvěra a respekt. Výuka systematicky navazovala na dosavadní znalosti
žáků, propojovala jejich zkušenosti a směřovala k naplnění vzdělávacích cílů. Menší důraz
byl však kladen na rozvoj postojové složky, která zůstala částečně opomíjena. Převažujíc í
frontální formou výuky, výrazně doplněnou samostatnou prací, nebyl vytvářen odpovídajíc í
prostor pro týmovou práci žáků a související rozvoj komunikačních a argumentač níc h
dovedností a kritického myšlení. V minimální míře se rovněž vyskytla během sledované
výuky práce s různými zdroji informací. Nižší úroveň diferenciace a gradace zadávaných
úkolů neumožňovala plně zohlednit rozdílnou úroveň schopností a nadání jednotlivých žáků.
Vyučující pozitivně hodnotili okamžité výkony žáků a povzbuzovali je k práci, ale méně se
věnovali vytýčení vzdělávacího cíle, a tím ztráceli možnost poskytnout žákům příležito st
k motivačnímu hodnocení vlastního pokroku. Názornost výuky byla většinou podpořena
prezentacemi, případně pracovními listy, méně již didaktickými pomůckami nebo
prováděním pokusů. V části sledovaných hodin byly patrné snahy o zařazení badatelských
prvků. Hodiny cizích jazyků byly většinou vedeny v cílovém jazyce. Méně často bylo
vytvořeno stimulující prostředí pro rozvoj aktivní slovní zásoby žáků se snahou o pokrok
v jejich jazykových dovednostech tak, aby výuka směřovala k účinnému rozvoji
vyjadřovacích schopností žáků a k účelnému procvičení slovní zásoby. V hodině českého
jazyka byla účelně rozvíjena čtenářská gramotnost. Ačkoliv škola deklaruje individuá lní
využívání počítačů ve výuce, jejich potenciál nebyl ze strany žáků v některých hodinách
dostatečně efektivně uplatněn.
Nejefektivnější výuka z hlediska použitých didaktických metod byla navzdory spojení
některých ročníků zaznamenána na prvním stupni. Pestré střídání činností a využívá ní
aktivizačních prvků spolu se zařazováním formativního hodnocení efektivně přispíva ly
k formování postojů žáků a upevňování žádoucích návyků v oblasti respektování pravidel.
Zájmové vzdělávání navazuje na základní a je realizováno v kmenové třídě. Nabízené
aktivity přispívají k relaxaci účastníků a k vytváření vzájemných pozitivních vztahů. Pro
rozvoj pohybových dovedností účastníci využívají v případě příznivého počasí park nebo
hřiště u plaveckého stadionu. Během sledovaných činností byli účastníci účelně motivo vá ni
k zapojování do nabízených aktivit a průběžně pozitivně slovně hodnoceni. Vzájemná
komunikace mezi účastníky a vychovatelkou byla přátelská včetně dodržování základníc h
pravidel komunikace.
Možnosti smysluplného trávení volného času rozšiřují zájmové útvary vedené pedagogy
školy, včetně těch, které jsou určeny k přípravě na jednotné příjímací zkoušky. K pozitivní
motivaci k učení a obohacení výuky i dalšímu rozvoji žáků přispívají i jiné speciálně
tematické akce, jako jsou projektové a zážitkové dny, návštěvy kulturních zařízení, ale
i zahraniční zájezdy. Tyto aktivity podporují aktivní učení, rozvoj spolupráce, samostatnosti
a tvořivosti. Spolupráce s externími partnery umožňuje žákům nejen uplatnění získanýc h
dovedností v praxi, ale i možnost zapůjčení profesionálního vybavení. Propojení teorie
a praxe na střední škole významně posiluje také fiktivní firma Studio EDUCAnet+, kde žáci
získávají potřebné mediální i marketingové zkušenosti při přípravě školního časopisu,
vysílání rádia a dalších aktivitách spojených s činností školních sociálních sítí. Zapojením
žáků do společné tvorby audiovizuálních spotů a propagačních materiálů, které rozvíjejí
spolupráci a týmovou soudržnost, škola systematicky usiluje o vytváření pozitivního klimatu
a utváření kvalitních vztahů v kolektivu. Komunikační dovednosti a pocit sounáležitosti se
školou jsou u žáků rozvíjeny prostřednictvím jejich aktivní účasti na charitativních akcích,
na veřejné prezentaci školy a dalších společenských aktivitách.




                                            4/8
                          Hodnocení výsledků vzdělávání
Pedagogové aktivně využívají digitální technologie nejen při výuce, ale i při hodnocení
a komunikaci s žáky. Tento přístup, včetně jednoznačně nastavených a zveřejňova nýc h
klasifikačních pravidel, podporuje transparentnost vzdělávacího procesu a umožňuje
efektivní spolupráci mezi učiteli, žáky i zákonnými zástupci.
Škola zjišťuje úroveň výsledků vzdělávání standardními nástroji jako jsou písemné práce,
testy, projekty a ústní zkoušení. Součástí vzdělávacího procesu na prvním stupni je slovní
hodnocení žáků, které je vedeno v souladu s principy formativního hodnocení. Důraz je
kladen na poskytování pravidelné a konstruktivní zpětné vazby, která žákům pomáhá
porozumět vlastnímu pokroku a stanovovat si další vzdělávací cíle. Hodnocení je
doplňováno o prvky sebehodnocení, které rozvíjejí schopnost žáků reflektovat vlastní práci,
posilují jejich motivaci a vedou k větší míře autonomie ve vzdělávání. Při hodnocení na
druhém stupni základní školy vyučující klasifikují známkami. Škola vykazuje velmi nízký
počet neprospívajících žáků; neprospěch je zpravidla důsledek vysoké absence. Neomluve ná
absence je registrována minimálně. Zákonní zástupci mají možnost dálkového přístupu
k výsledkům vzdělávání a každé čtvrtletí probíhají třídní schůzky formou tripartity.
Výsledky vzdělávání žáků jsou částečně projednávány na jednáních pedagogické rady, díky
nižším počtům žáků ve třídách a skupinách jsou výsledky vzdělávání konzultovány průběžně
i neformálně.
Z výsledků jednotné přijímací zkoušky z českého jazyka i z matematiky v posledních letech
vyplývá, že škola se pohybuje v rámci lehkého nadprůměru v obou sledovaných předmětech.
Výsledky žáků střední školy odpovídají vstupním předpokladům, žáci gymnázia vykazují
celkově lepší prospěch ve srovnání s oborem Informační technologie. V uzavřeném školním
roce na jeho konci prospěli všichni žáci, více než třetina z nich s vyznamenáním. S těmito
výsledky také koreluje úspěšnost při zakončování vzdělávání maturitní zkouškou.
V tomto školním roce požádali čtyři žáci o nahrazení části maturitní zkoušky z cizího jazyka
certifikátem Společného evropského referenčního rámce pro jazyky. Analýza výsledků
společné části maturitních a jednotných příjímacích zkoušek k identifikaci oblastí, které je
třeba ve výuce dále rozvíjet, není vždy dostatečně systematicky aplikována a její potenciál
pro zlepšování výuky zůstává nevyužitý.
Školní poradenské pracoviště tvoří výchovná poradkyně, metodik prevence, kariérový
poradce pro základní školu a kariérový poradce pro střední školu. Externě začala zejména
na prvním stupni základní školy poskytovat své služby školní psycholožka. Výchovná
poradkyně a metodik prevence vykonávají tuto funkci od letošního roku. Vzhledem k jejich
malým zkušenostem jim poskytuje metodickou a praktickou pomoc zástupkyně ředitele pro
základní školu. Do efektivity poskytovaných služeb se negativně promítá nedostatečně
konkrétní vymezení kompetencí jednotlivých pracovníků školního poradenského pracoviště.
Základní škola vykazuje 12 žáků se speciálními vzdělávacími potřebami, z toho u dvou
působí asistent pedagoga, na střední škole jsou to čtyři žáci. Informovanost pedagogického
sboru o poskytovaných podpůrných opatřeních probíhá elektronickou cestou, ale není vždy
funkční. Škole se nedaří poskytovat dostatečně efektivní a cílenou podporu všem žákům se
speciálními vzdělávacími potřebami a žákům s odlišným mateřským jazykem, která by vedla
k posílení jejich zájmu o vlastní vzdělávací pokrok a následnému zlepšení výsledků.
Nedostatečný důraz je zároveň kladen na diferenciaci výuky nejen pro tyto žáky, ale i pro
žáky nadané, což omezuje možnosti individualizace a rozvoje potenciálu napříč celým
spektrem vzdělávacích potřeb. Nadaným žákům je podle vyjádření pedagogů věnována
individuální podpora v rámci běžné výuky, ale v průběhu inspekční činnosti byly tyto



                                            5/8
přístupy zaznamenány zřídka. Žáci ohrožení školním neúspěchem mohou využívat
individuální konzultace poskytované jednotlivými vyučujícími.
Škola má zpracovaný preventivní program, realizuje preventivní aktivity v rámci výuky
jednotlivých předmětů, efektivní je spolupráce s osvědčenými externími partnery.
Zájemcům o vzdělávání ve škole je nabízena možnost účasti ve výuce, která vede k
informovanému rozhodování a napomáhá hladké adaptaci na školní prostředí. Pro první
ročníky střední školy je pořádán třídenní adaptační a seznamovací program.
Kariérový poradce pro střední vzdělávání poskytuje žákům standardní konzultač ní
a poradenské činnosti k volbě povolání s ohledem na jejich prospěch a zájmy. Škola
pravidelně získává informace o úspěšnosti žáků v navazujícím vzdělávání, především při
cíleném osobním styku s absolventy. Takto získané údaje většinou slouží jako motivace pro
ostatní žáky (besedy, setkání s absolventy), méně již jako podklad pro analýzu stavu
a případnou úpravu používaných postupů. Škola vytváří podmínky pro zapojování žáků do
rozmanitých soutěží a olympiád. K prezentaci úspěchů žáků a k informování o aktuálním
dění ve škole jsou účelně využívány webové stránky školy.


                                          Závěry
Vývoj školy
– Od školního 2023–2024 je vyučován nový vzdělávací obor Multimediální tvorba.
– Rekonstrukcí prostor a jejich propojení do jednoho celku vzniklo              další místo
  poskytovaného vzdělávání pro střední školu.
– V nových prostorách střední školy byla vybudována multimediální učebna vybavená
  profesionální kamerou.
– Od minulé inspekční činnosti se téměř zdvojnásobil počet žáků školy.
– Je realizována průběžná       obnova,   modernizace     a rozšiřování    fondu   učebních
  a didaktických pomůcek.
– Došlo k rozšíření pedagogického sboru a personální výměně na pozici zástupce pro
  střední školu a pracovníků školního poradenského pracoviště, nově ve škole externě
  působí školní psycholog.
Silné stránky
Střední škola
– Rozvoj digitálních kompetencí napříč obory umožňuje široké uplatnění žáků v další
  studijní i profesní dráze. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká míra diferenciace a gradace zadávaných úloh nemotivuje žáky k uplatnění všech
  schopností a nadání, což omezuje možnosti individualizace a rozvoje potenciálu napříč
  celým spektrem vzdělávacích potřeb, větší péči věnovat vyhledávání a práci s nadanými
  žáky. (4.3)
Základní škola



                                            6/8
– Rezervy v činnosti poradenského pracoviště a neefektivní nastavení kompetencí se
  promítá do poskytované péče o žáky se speciálními vzdělávacími potřebami. (6.2)
Střední škola
– Malá pestrost výběru metod a forem práce a méně prostoru pro práci s různými
  informačními zdroji dostatečně nemotivuje žáky k uplatnění kritického myšlení a hledání
  souvislostí. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit kompetence pracovníků        poradenského pracoviště a důsledně realizo vat
  doporučení pro žáky s SVP.
– Důsledněji kontrolovat dokumentaci školy a její soulad s legislativou.
– Více diferencovat zadávané úlohy a využívat individuální schopnosti a nadání žáků.
– Využít potenciálu osobního kontaktu učitelů, zvážit zřízení předmětových komisí.
– Lépe nastavit podmínky podpory začínajícím učitelům.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších předpisů


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací - zakládací listina, výpis z rejstříku škol
      a školských zařízení, jmenování do funkce ředitele) - stav k termínu inspekční
      činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné



                                            7/8
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 Ing. Dana Drlíková, kontrolní pracovnice
 Mgr. Marie Adamová, školní inspektorka
 Mgr. Vlasta Křičková, školní inspektorka
 Mgr. Pavlína Růžičková, školní inspektorka
6. 6. 2025




                                          8/8
