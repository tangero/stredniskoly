                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1246/25-Z
                                       Sp. zn. ČŠIZ-S-259/25-Z


Název                               Gymnázium Ladislava Jaroše Holešov
Sídlo                               Palackého 524/37, 769 01 Holešov
E-mail                              gym.hol@gymhol.cz
IČO                                 47 935 774
Identifikátor                       600 015 050
Právní forma                        příspěvková organizace
Zastupující                         Mgr. Miriam Kuczmanová, MBA
Zřizovatel                          Zlínský kraj
Místo inspekční činnosti            Palackého 524, Holešov
Inspekční činnost na místě          12. – 14. 11. a 18. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Gymnázium Ladislava Jaroše Holešov (dále „škola“) vykonává činnost
střední školy a školní jídelny – výdejny.
V době inspekce se ve škole vzdělávalo 232 žáků v osmiletém oboru vzdělání 79-41-K/81
Gymnázium a 236 žáků ve čtyřletém oboru vzdělání 79-41-K/41 Gymnázium. Z celkového
počtu žáků bylo identifikováno 10 žáků se speciálními vzdělávacími potřebami.
Škola zajišťuje stravování prostřednictvím školní jídelny – výdejny, do které je strava
dovážena z Ústřední školní jídelny Holešov.
V souladu s celonárodní i krajskou strategií vzdělávací politiky škola k 1. 9. 2025 splnila
podmínky pro standardní provoz digitální školy v oblasti digitálních kompetencí a
bezpečného klimatu.


                         Hodnocení podmínek vzdělávání
Od srpna 2024 došlo ke změně ve vedení školy. Při vypracování koncepčních záměrů nová
ředitelka školy vycházela z předchozího stavu a z požadavků nových trendů středoškolského
vzdělávání. Vypracovaný strategický plán rozvoje školy s reálně nastavenými cíli
odpovídajícími jejím aktuálním podmínkám a potřebám je přehledný a srozumite lný.
Strategické cíle jsou zaměřeny zejména na zkvalitnění oblasti řízení školy, podmínek,
průběhu a výsledků vzdělávání žáků, podnětné školní klima a prohlubování spolupráce
s partnery. Důraz kladený na užívání digitálních technologií a rozvoj digitální gramotnosti
žáků i vyučujících se ve výuce projevil pozitivním způsobem.
Organizační struktura školy odpovídá jejímu zaměření a velikosti. Pravidla a mechanis my
vlastní činnosti školy byly nastaveny účinně. Kontrola výchovně vzdělávacího procesu byla
realizována v dostatečné míře. Hospitační činnost ředitelky školy i jejich zástupců
vycházející z plánů se stanovenými zaměřeními byla v souladu s koncepčními záměry školy.
Z hospitační činnosti vyučující dostávali velmi dobrou zpětnou vazbu podporující rozvoj
jejich pedagogických dovedností.
Vzdělávání probíhalo podle školních vzdělávacích programů (dále „ŠVP“), se kterým
vyučující aktivně pracovali. V souladu s revizí rámcového vzdělávacího programu pro
základní vzdělávání i pro gymnázia v oblasti informatiky i s koncepčními záměry školy byly
provedeny účelné změny ŠVP u obou stupňů osmiletého gymnaziálního vzdělání i u ŠVP
pro čtyřleté studium. Na základě interní evaluace provedené ve školním roce 2024/2025 byly
v letošním školním roce ve vzdělávací oblasti Člověk a společnost u vyššího stupně
osmiletého gymnázia a u čtyřletého studia vytvořeny nové povinné předměty a volite lné
semináře s důrazem na práci s prameny, občanské a mediální kompetence. U nižšího stupně
osmiletého gymnaziálního vzdělávání byly provedeny úpravy ve vzdělávací oblasti Jazyk a
jazyková komunikace. Od primy došlo k zavedení jednotného druhého cizího jazyka, nově
vytvořeného konceptu předmětu český jazyk a literatura a současně byl vytvořen nový
integrovaný přírodovědný předmět v provázání s fyzikou obsahující badatelské a projektové
postupy. Provedené úpravy odpovídaly aktualizovaným kompetencím absolventa a cíleně
reagovaly na nové výukové trendy.
Vzdělávání ve škole bylo zabezpečováno účelně složeným, odborně kvalifikova ným
pedagogickým sborem. Vedení školy účinně podporuje další vzdělávání pedagogickýc h
pracovníků, které je plánováno s ohledem na potřeby školy a využívá příležitosti pro vlastní
profesní rozvoj. Nastavené priority dalšího vzdělávání pedagogů byly vhodně zaměřeny na
oblast podpory cizích jazyků, digitálních kompetencí, kybernetickou bezpečnost a využívá ní
inovativních metod a forem ve výuce. U nově nastupujících učitelů je v průběhu jejich
adaptačního období zajištěna cílená metodická podpora.
Prostorové a materiální podmínky školy jsou na velmi dobré úrovni. Prostředí školy a
vybavení interiéru je podnětné a esteticky vyvážené, společné prostory byly vhodně využity
k vytvoření odpočinkových zón. Škola realizovala rozsáhlé investiční akce, stavební úpravy,
opravy a revitalizace zeleně. Pro zlepšení podmínek ke studiu byla zřízena studovna


                                            2/7
s odpočinkovými místy, provedena instalace klimatizace v podkrovních učebnách, úprava
venkovního posezení a také byly modernizovány prostory školní jídelny. Realizo va né
investice vedly ke zlepšení technického stavu budovy a k modernizaci materiálně -
technického zázemí školy. Výrazné finanční prostředky získané z projektové činnosti byly
cíleně a efektivně využívány k zabezpečení jednotného digitálního prostředí podporujícího
rozvoj digitálního vzdělávání všech žáků a učitelů s cílem zvýšit úroveň jejich kompetencí
v oblastech užívání digitálních technologií, informatického myšlení a digitální gramotnosti.
Škola současně získala z různých dotačních a grantových titulů prostředky, které účinně
přispěly ke zvýšení bezpečnosti školního prostředí a rozvoji školní participace.
Systém preventivních opatření v oblasti bezpečnosti a ochrany zdraví žáků je funkční,
pravidelně vyhodnocovaný, efektivně naplňuje svůj účel. Přijatá opatření přispívají
k reálnému zajištění fyzické i psychické bezpečnosti žáků při vzdělávacích i mimoškolníc h
činnostech. Škola důsledně dbá na dodržování bezpečnostních standardů a podporuje rozvoj
kultury bezpečného chování.
Škola systematicky rozvíjí sounáležitost žáků a pedagogů s městem a regionem, účinně
spolupracuje se zřizovatelem na strategickém rozvoji a koncepčních změnách a aktivně
buduje partnerství s univerzitami, sportovními kluby, městskými institucemi, střední školou
i základními školami v Holešově. V rámci programu Erasmus+ realizuje výměnné programy
a projekty s českými i zahraničními školami a využívá jejich výstupy ke zkvalitňování výuky
i klimatu školy. Podpora zapojení žáků a pedagogů do národních i mezinárodních projektů
přispívá k rozvoji jejich odborných, jazykových a sociálních kompetencí a posiluje charakter
školy jako otevřené a spolupracující organizace.


                          Hodnocení průběhu vzdělávání
Výuka jazyka českého a literatury se vyznačovala velmi dobře promyšlenou i realizova no u
didaktickou strukturou směřující k rozvoji kritického myšlení žáků a čtenářských schopností
v porozumění prózy i poezie. Žáci byli systematicky vedeni k objevování nových informac í,
které samostatně získávali při práci s různorodými literárními texty, od vyučujících dostávali
kvalitní průběžnou zpětnou vazbu. Při práci ve skupinách či dvojicích byly často rozvíjeny
jejich komunikační a sociální dovednosti. Výuka obsahovala četné aktivizační metody a
formy, které zvyšovaly zájem žáků o předmět. Vhodně byly využity souvislosti se
současným světovým děním a mezipředmětové vztahy, které žákům umožňovaly snadnější
pochopení dané tématiky.
Cizojazyčné vzdělávání (v jazyce anglickém a německém) bylo zpravidla vedeno v cílovýc h
jazycích, což přispívalo k rozvoji jazykové gramotnosti žáků. Dostatečná pozornost byla
věnována rozšiřování lexikální zásoby a nácviku dialogů, popřípadě nácviku korektní
výslovnosti. Žáci během výuky často pracovali ve dvojicích a skupinách, což podporovalo
jejich aktivní zapojení a spolupráci. Ve všech sledovaných hodinách byly zařazeny
poslechové aktivity, které napomáhaly k rozvoji mluvenému projevu. K lepšímu pochopení
učiva byly vhodně využity také mezipředmětové vazby a příklady z reálného života. Během
výuky byly účelně zapojovány činnosti žáků s mobilními elektronickými zařízeními
podporující schopnost pracovat s moderními informačními zdroji a technologiemi.
Výuka dějepisu a moderních dějin byla velmi dobře promyšlena a realizována, převažovala
badatelská výuková forma. Velký důraz byl při práci s literárními a autentickými texty
kladen na rozvoj kritického myšlení i čtenářské gramotnosti žáků. Při práci ve dvojicích či
skupinách byli žáci systematicky vedeni k samostatnému uvažování, k argumentaci a
obhajování svých názorů. Velmi dobře bylo využito nápaditých vstupních i průběžnýc h


                                             3/7
motivačních prvků a kreativních úkolů, které žáci aktivně a se zájmem plnili. Jak ve výuce
jazyka českého a literatury, tak v dějepisu a moderních dějinách byly rozvíjeny nejen jejich
digitální kompetence, ale i osobnostní a sociální a komunikační kompetence a kompetence
k řešení problémů.
Výuka matematiky, chemie, fyziky byla dobře strukturovaná a vedena způsobem, který
podporoval dosažení stanovených vzdělávacích cílů. V matematice byli žáci cíleně vedeni
k formulování odpovědí, logickému myšlení, volbě správného postupu při řešení plněnýc h
úkolů a k dodržování správné terminologie. Výuka fyziky byla vedená frontální formou,
v níž převládal řízený dialog mezi učitelem a žákem s důrazem na rozvoj komunikativníc h
a sociálních kompetencí žáků. Promyšlené výukové metody a úkoly v chemii umožnily
žákům aktivní zapojení, což pozitivně ovlivnilo jejich motivaci i porozumění učivu.
V průběhu výuky byli žáci účinně vedeni k objevování nových poznatků, včetně využití
různých informačních zdrojů a interpretaci jejich zjištění a také ke spolupráci a vzájemné
diskusi k zadaným úkolům, což výrazně prohloubilo jejich pochopení. Při praktické práci
v laboratoři byli žáci systematicky učeni tak, aby správně realizovali chemické postupy a
dodržovali veškerá laboratorní pravidla.
Ve vyučovacích hodinách geografie, biologie a biologického semináře byli žáci po většinu
doby aktivně zapojeni do výuky, plnili úlohy podporující dosažení vzdělávacích cílů. Úlohy
je motivovaly k samostatnému myšlení, tvořivému řešení problémů a spolupráci v týmech,
přičemž žáci mezi sebou cíleně diskutovali k zadaným úkolům a vhodně využívali chyby
k vlastnímu učení. Žáci hodnotili svou práci a v některých případech i práci spolužáků,
reflektovali svůj postup a do výuky aktivně promítali zkušenosti z reálného života.
V některých hodinách si mohli vybírat z úloh s odlišnou kognitivní náročností, což
podporovalo rozvoj jejich postojů, klíčových kompetencí a schopnosti učit se samostatně
i v kolektivu. V geografie byla při výuce velmi zdařile využita metoda CLIL, při které byl
předmět vyučován pomocí cizího jazyka.
Výuka tělesné výchovy byla přizpůsobena různorodým schopnostem žáků a zajišťova la
rovné příležitosti k jejich rozvoji. Účelné využívání práce s chybou podporovalo motorické
učení a promyšlený výběr metod a úloh vedl k aktivnímu zapojení většiny žáků, rozvoji
jejich dovedností i motivace. Zařazované prvky spolupráce posilovaly týmovou práci a
schopnost hodnotit výkony podle předem známých kritérií. Průběžná zpětná vazba byla
přínosná a pomáhala žákům reflektovat pokroky i potřeby dalšího zlepšení. Výuka tak
podporovala nejen fyzické dovednosti, ale i postoje žáků.
Práce žáků s digitálními technologiemi a podpora rozvoje digitální gramotnosti byla ve
většině výuky zařazována cíleně systematicky a účelně. Závěrečné hodnocení výuky
proběhlo se zaměřením na shrnutí a upevnění probraného učiva za aktivního zapojení žáků.
Důraz byl zároveň kladen i na posouzení individuálního pokroku žáka. Pouze v malé míře
měli žáci možnost výběru úkolů různé kognitivní náročnosti.


                          Hodnocení výsledků vzdělávání
Škola pravidelně zjišťovala úspěšnost žáků a zabývala se jejich vzdělávacími výsledky.
V rámci externího ověřování znalostí proběhlo testování zaměřené na matematiku, český
jazyk, moderní dějiny, výchovu ke zdraví, německý jazyk, francouzský jazyk a
na čtenářskou gramotnost, v němž škola dosáhla nadstandardních výsledků ve srovnání
s výsledky krajskými i celorepublikovými. Účinná pozornost byla věnována úspěšnosti žáků
v průběhu jejich studia. Vyučující průběžně sledovali a zaznamenávali výsledky vzdělává ní
jednotlivých žáků. Tyto výsledky společně s výsledky tříd vedení školy projednávalo a


                                            4/7
analyzovalo, na základě vyhodnocování byla přijímána účelná opatření k jejich
zkvalitňování. Ve školním roce 2024/2025 škola sledovala při externím zjišťováním klima
tříd, současně realizovala formou dotazníkového šetření vlastní zjišťování zaměřené na
celkovou atmosféru školy, oblast komunikace a spolupráce, digitálních technologií,
bezpečného prostředí a podpory žáků.
V průběhu vzdělávání žáci využívali možnost navštěvovat konzultační hodiny jednotlivýc h
pedagogů, což pozitivně přispívalo ke snižování jejich školní neúspěšnosti. Žákům se
speciálními vzdělávacími potřebami byla v součinnosti se školskými poradenskými
zařízeními poskytována účinná individuální pomoc formou podpůrných opatření, jejichž
účinnost byla pravidelně sledována a vyhodnocována. Škola se náležitě zabývala projevy
rizikového chování žáků i kariérovým poradenstvím. Průběžně byly ve spolupráci
s externími organizacemi realizovány cílené aktivity na prevenci a odstranění společensky
nežádoucích jevů ve škole. K vytváření příznivého školního prostředí přispívaly jak
adaptační pobyty a výjezdové akce, tak i promyšlené třídnické hodiny, k jejichž organizac i
byla vyučujícím poskytována systematická metodická podpora od členů školního
poradenského týmu.
Významnou pozornost škola věnovala také monitorování úspěšnosti žáků u maturitní
zkoušky. Výsledky společné i profilové části maturitní zkoušky v posledních třech letech
byly na velmi dobré úrovni. Ve srovnání s výsledky středních škol obdobného typu byla
úspěšnost žáků při zkoušce lepší ve srovnání s celorepublikovými výsledky. V profilo vé
části maturitní zkoušky dosahují žáci kvalitních vzdělávacích výsledků zejména u zkoušek
z biologie a dějepisu. Vedení školy se zabývalo výsledky maturitních zkoušek, analyzo va lo
je, vyhodnocovalo a přijímalo opatření k jejich dalšímu zlepšování.
Škola zajišťuje širokou nabídku příležitostí umožňujících zapojení velkého počtu žáků a
systematicky podporuje účast žáků v jazykových, přírodovědných, informatick ýc h
i sportovních soutěžích. Žáci pravidelně dosahují velmi dobrých výsledků v okresních,
krajských i celostátních kolech tradičních i inovativních soutěží. Výrazná je rovněž
sportovní reprezentace školy s úspěchy v atletice, přespolním běhu a volejbale dívek.
Soutěžní aktivity jsou propojeny s výukou i dlouhodobými projekty a podporují rozvoj
klíčových kompetencí, tvořivosti, týmové spolupráce a motivace žáků. Škola má
dlouhodobě zavedený systém sledování uplatnění svých absolventů v rámci dalšího
terciárního vzdělávání. Spolupráce s absolventy školy byla pravidelně využívána při
organizaci besed se žáky.


                                          Závěry
Vývoj školy
– Nová ředitelka školy a její zástupci.
– Obměna pedagogického sboru a od října 2025 možnost využití poradenských služeb
  školního psychologa.
– Rozsáhlá realizace investic zaměřených na modernizaci budovy, zlepšení zázemí pro
  výuku i odpočinek žáků.
– Výrazné doplnění vybavení digitálními technologiemi a učebními pomůckami.
Silné stránky
– Promyšlená práce se školními vzdělávacími programy reagujícími na aktuální požadavky
  středoškolského vzdělávání. (1.2)


                                           5/7
– Výborná a přínosná partnerská spolupráce vedoucí ke zkvalitňování vzdělávání. (1.5)
– Efektivní podpora a rozvoj využívání moderních digitálních technologií pro zkvalitně ní
  výuky, posílení informatického myšlení a digitální gramotnosti žáků. (2.4)
– Systematické a účinné vedení žáků k rozvoji a podpoře využívání digitálních technologií
  potřebných pro uplatnění v moderní společnosti. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Zefektivnit možnost výběru úkolů různé kognitivní náročnosti. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při hospitační činnosti se zaměřit na účelné zařazování nabídky úkolů různé kognitivní
  náročnosti ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret na pracovní místo ředitelky Gymnázia Ladislava Jaroše Holešov ze
      dne 15. 5. 2024 s účinností od 1. 8. 2024
 2.   Koncepční dokumenty školy ve školním roce 2024/2025 a 2025/2026 k datu inspekce
 3.   Kontrolní a hospitační činnost vedení školy ve školním roce 2024/2025 a 2025/2026
      k datu inspekce
 4.   Dokumentace školy podle § 28 odst. 1 školského zákona ve školním roce 2024/2025
      a 2025/2026 k datu inspekce
 5.   Dokumentace k zajištění podmínek bezpečnosti a zdraví žáků a školnímu stravování
      ve školním roce 2025/2026 k datu inspekce
 6.   Dokumentace k činnosti školního poradenského pracoviště ve školním roce
      2024/2025 a 2025/2026 k datu inspekce


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.


                                            6/7
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Bc. Jana Mazáková, kontrolní pracovnice
1. 12. 2025




                                         7/7
