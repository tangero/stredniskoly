                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-198/22-P


Název                               Střední průmyslová škola strojnická a Střední odborná
                                    škola profesora Švejcara, Plzeň, Klatovská 109
Sídlo                               Klatovská 109, 301 00 Plzeň
E-mail                              reditel@spstrplz.cz
IČ                                  69457425
Identifikátor                       610100645
Právní forma                        příspěvková organizace
Zastupující                         Ing. Jarmila Konopová
Zřizovatel                          Plzeňský kraj
Místo inspekční činnosti            Klatovská 109, Tylova 67, 301 00 Plzeň
Termín inspekční činnosti           14. 3. 2022 − 17. 3. 2022



Inspekční činnost byla zahájena předložením pověření k inspekční činnosti.




                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle § 174 odst. 2 písm.
b) zákona č. 561/2004 Sb., o předškolním, základním, středním, vyšším odborném a jiném
vzdělávání (dále „školský zákon“), ve znění pozdějších předpisů, zjišťování a hodnocení
naplnění školních vzdělávacích programů podle § 174 odst. 2 písm. c) školského zákona.




2021/2022
                                    Charakteristika
Jedna z největších středních odborných škol Plzeňského kraje (dále „SŠ“ nebo „škola“)
poskytuje střední vzdělávání v šesti oborech vzdělání technického zaměření, z nichž čtyři
jsou ukončovány maturitní a dva závěrečnou zkouškou a ve čtyřech oborech vzdělání
humanitního zaměření ukončovaných maturitní zkouškou. Všechny obory jsou vyučovány
v souladu se zápisem do školského rejstříku. Ke dni inspekce se v 39 třídách vzdělávalo 930
žáků, z toho 48 žáků se speciálními vzdělávacími potřebami (dále „SVP“) a osm žáků
s odlišným mateřským jazykem (dále „OMJ“). Vzdělávání je uskutečňováno podle průběžně
aktualizovaných školních vzdělávacích programů (dále „ŠVP“).



                         Hodnocení podmínek vzdělávání
Koncepce rozvoje školy odráží reálné potřeby vzdělávání a je v rámci finančníc h,
personálních a prostorových podmínek postupně uskutečňována. Ředitelka povinnosti dané
školským zákonem řádně vykonává, vzdělávání je účelně organizováno s pomocí potřebné
dokumentace a vhodně delegovaných pravomocí na pověřené pracovníky. Kontrolní činnost
je uskutečňována podle plánu, monitoring průběhu vzdělávání a jeho výsledků však
neprobíhá podle jednotně stanovených cílů s jejich následným přehledným
vyhodnocováním. Kladem je zapojení předsedů předmětových komisí do hospitační
činnosti.
Vedení školy a početný pedagogický sbor splňují požadovanou kvalifikaci, vzděláva jí
se v souladu se zaměřením a potřebami školy. Pro výběr vzdělávacích akcí jsou stanovena
jasná a respektovaná pravidla, ale vzhledem k budoucnosti personálního zajištění odborného
vzdělávání je potenciální svízelí vyšší věkový průměr učitelů odborných předmětů
a odborného výcviku.
Materiální a technické vybavení školy a pracoviště pro praktickou výuku umožňuje plnit
školní vzdělávací programy a je cíleně obnovováno. Prostředí školy odráží její zaměření.
Kromě finančních prostředků ze státního rozpočtu a z rozpočtu zřizovatele jsou smyslup lně
využívány prostředky z rozvojových programů. Z projektů byly financovány i aktivity
na podporu odborných kompetencí pedagogů. Rozsáhlá rekonstrukce budovy zajistila
příznivější hygienické podmínky vzdělávání žáků. Uskutečnění plánů modernizace
technického vybavení praktické výuky i názorných pomůcek zatím zaostává.
Pravidla bezpečného chování v prostorách školních budov jsou uvedena ve školním řádu
a dalších dokumentech školy. O zásadách bezpečnosti jsou žáci informo váni na počátku
školního roku i v jeho průběhu v souvislosti s realizovanými činnostmi, při kterých hrozí
zvýšená rizika. Budova školy je zabezpečena proti neoprávněnému vniknutí cizích osob.
Dohledy nad žáky jsou stanoveny a v průběhu inspekce byly dodržovány. Řádně jsou vedeny
i záznamy proškolení žáků o zásadách dodržování bezpečnosti práce na jednotlivýc h
pracovištích, jsou vedeny záznamy o proškolení žáků na jednotlivých strojích a zařízeních.
Stravování žáků i pracovníků školy je zajištěno ve školní jídelně - výdejně.




2021/2022                                    2
                          Hodnocení průběhu vzdělávání
Sledované hodiny humanitních předmětů (českého, anglického a francouzského jazyka,
dějepisu, občanské nauky) probíhaly převážně v pozitivním vzdělávacím prostředí. Žáci při
stanovených úkolech dobře spolupracovali, byli aktivní, projevovali zájem o probíraná
témata. Ve většině hodin byly realizovány účelné vzdělávací formy, vedle efektivní frontální
výuky probíhala též výuka skupinová podporující spolupráci při řešení úkolu, samostatná
práce a především v cizích jazycích práce ve dvojicích. Zvolené výukové postupy
umožňovaly žákům osvojit si cílové učivo a rozvíjet komunikativní dovednosti. Vyučujíc í
správně pracovali se vzdělávacím obsahem, přínosně střídali činnosti ve vztahu
ke stanovenému cíli, vedli žáky k samostatnému vyjadřování. Během výuky anglické ho
jazyka soustavně využívali digitální verzi učebnice, což mělo pozitivní dopad na názornost
vzdělávání. Efektivně byla zařazována práce s didaktickou technikou a texty. Žáci byli
vedeni k přemýšlení a kritickému myšlení, k aplikaci znalostí z gramatiky či literární teorie
v praxi, k zaujímání postojů i k argumentaci. Dobře byl využit čas pro ověřování znalostí,
pochopení souvislostí, ke shrnutí probírané látky a hodnocení, méně často i k sebehodnocení.
Důraz byl kladen na vztah k četbě a pozitivní vztah k literatuře, na souvislé vyjadřování žáků
při užívání spisovného jazyka. Všichni žáci byli učiteli průběžně podporováni a adekvátně
hodnoceni. V dějepise byly vhodně uplatněny metody aktivního učení s využíváním znalostí
i z jiných předmětů. Výjimečně (jedna hodina občanské nauky) převažovala aktivní role
pedagoga. Žákům byly předkládány již hotové poznatky a soudy, které je nevedly
k přemýšlení a vlastnímu vytváření postojů. Aktivita žáka, který zde prezentoval vlastní
téma, pak byla nepatřičnou argumentací pedagoga potlačena, což omezilo potřebnou třídní
diskusi. V cizích jazycích byla v jednom případě hodina věnována ne příliš účinné mu
procvičování slovní zásoby. Malá pozornost byla věnována individualizovanému přístupu
k žákům se speciálními vzdělávacími potřebami, ev. žákům s OMJ. Také diferenc iace
přístupu k nadanějším žákům byla minimální, stejně jako míra využívání sebehodnocení
či prvků formativního hodnocení. Pozitivem byl důraz na přesah historických souvislostí do
dneška v dějepisu a formování schopnosti kritického myšlení žáků.
Ve výuce přírodovědných předmětů (matematika, fyzika, chemie, biologie, biologie
a ekologie, zeměpis) převažovalo dobré pracovní klima a vhodně stanovené vzdělávací cíle
s důrazem na jejich praktické využití v reálném životě. Didaktická technika a informač ní
technologie byly využity především k prezentacím informací nebo jako zdroj poznámek.
Ačkoliv byla výuka vedena většinou frontálně, byli žáci poměrně aktivní a snažili se s učiteli
v rámci vzájemné komunikace spolupracovat, projevovali dobré znalosti. Průběžné
hodnocení jejich práce v hodinách poskytovalo učitelům zpětnou vazbu o úspěšnosti výuky,
avšak vzájemné hodnocení žáků, případně vlastní hodnocení, které by žáky vedlo
k sebereflexi, bylo zařazováno ojediněle, stejně jako závěrečné zhodnocení a shrnutí výuky
učitelem. Diferenciace metod a forem práce podle individuálního nadání žáků bylo méně
četné, individualizace činností zohledňující speciální vzdělávací potřeby jednotlivých žáků
nebyla zaznamenána.
V tělesné výchově byli žáci motivováni k zájmu o pohybovou činnost prostřednictvím
pestrých forem práce, jejichž účelnost však snižovala absence jasného vzdělávacího cíle,
případně nedostatečně poskytovaná průběžná zpětná vazba o úspěšnosti jejich vlastního
motorického učení. Žáci byli ukáznění, při dobře organizovaných činnostech aktivní.
Ve výuce odborných předmětů oborů vzdělání s technickým zaměřením (mechanika,
strojírenské technologie, stavba a provoz strojů, odborný výcvik), byli žáci motivo vá ni
vhodným propojováním teoretických poznatků s možností jejich praktického využití.
Ke zvýšení efektivity učení přispívala názornost výuky, využívání vhodných trojrozměr nýc h


2021/2022                                     3
pomůcek i digitální zobrazovací techniky a průběžně podávaná zpětná vazba. Praktická
výuka plnila stanovené vzdělávací cíle, učitelé vedli žáky k bezpečnému chování
a kompetencím odpovídajícím profilu absolventa, snažili se jim předat maximum
odborných dovedností. Přínosné je vedení odborného výcviku a praktického vyučová ní
na smluvním pracovišti, kde dochází k propojení výuky s výrobní praxí a promyšle no u
přípravou budoucích odborníků.
Vyučující odborných předmětů humanitních oborů vzdělání (pedagogika, právo) využíva li
účelně aktivizující metody výuky – skupinové i individuální, rozhovor i prezentaci formou
referátu a následné diskuse. V příznivém pracovním klimatu byli žáci aktivní,
komunikativní, poskytovali vyučujícím dostatečnou zpětnou vazbu o vlastníc h
dovednostech a odborných kompetencích. Žáci byli k práci pozitivně motivováni, a to jak
vhodně volenými pracovními postupy a aktivizujícími metodami, tak průběžným
hodnocením. Se zájmem plnili zadané úkoly a prokazovali dobré znalosti a dovednosti.



                         Hodnocení výsledků vzdělávání
Výsledky vzdělávání jsou analyzovány a vyhodnocovány při jednáních pedagogické rady
a v předmětových komisích. Informace zákonným zástupcům o průběhu a výsledcíc h
vzdělávání jsou umožněny dálkovým přístupem, prostřednictvím třídních schůzek,
a v případě potřeby při individuálních jednáních. Pedagogové se zodpovědně věnují žákům
ohroženým školním neúspěchem, škola stabilně organizuje různé skupiny doučování dle
momentálních potřeb konkrétních žáků.
V uplynulém školním roce byl podíl žáků s vyznamenáním v maturitních oborech cca 22%,
neprospívajících 3,2 %, v nematuritních oborech cca 10% resp. 4,1 %. Žáci, kteří
neprospívají, vykazují obvykle také vyšší počet zameškaných hodin. Škole se podařilo snížit
neomluvenou absenci. Na té se podíleli především jednotlivci a činila cca 0,24 %
z celkového počtu zameškaných hodin. Významně se snížil také počet udělených sníženýc h
známek z chování, a to z cca 6 % ve školním roce 2014/2015 na 0,1 % ve školním roce
2020/2021. Ve školním roce 2020/2021 byli žáci školy také poměrně úspěšní u maturitní
a závěrečné zkoušky, kde neprospěl u maturity jeden žák ze 191 maturujících. U závěrečné
zkoušky prospělo všech 71 žáků.
Vzhledem k epidemiologické situaci v posledních dvou letech se žáci účastnili soutěží,
ve kterých by mohli prezentovat své znalosti a dovednosti, sporadicky. Přesto se jeden žák
umístil v soutěži „Technika má zlaté dno“ na třetím místě a v „Technické olympiádě
Plzeňského kraje“ se umístila skupina žáků na druhém místě. V online krajské olympiádě
v konverzaci z německého jazyka se žák školy umístil na třetím místě.
Při získávání odborných kompetencí je přínosná a důležitá spolupráce s řadou firem
technického i humanitního zaměření, které pomáhají při zajištění odborného výcviku
a praktického vyučování. Pro motivaci ke studiu ve škole s technickým zaměřením jsou
důležité aktivity v organizaci zájmové činnosti pro žáky základních škol v rámci projektu
„Podpora odborného vzdělávání v Plzeňském kraji“.
Výsledky vzdělávání pozitivně ovlivňují také aktivity školního poradenského pracoviště,
jehož činnost zabezpečují dva výchovní poradci a dvě metodičky prevence. Ti společně
koordinují potřebné aktivity převážně podle oborového (technické a humanitní) zaměření.
Racionálně vymezené kompetence i průběžná spolupráce s dalšími pedagogy přispívají ke
kvalitnímu zabezpečení poradenských služeb. Všichni čtyři pedagogové vystudova li


2021/2022                                   4
specializační studium pro tyto pozice, s prací mají dlouholeté zkušenosti a v této oblasti
se i nadále vzdělávají. Cílem jejich práce je zajistit včasné odhalení vzdělávacích obtíží nebo
problémů v chování žáků a bezodkladně je řešit. Učitelé jsou s aktuálními vzdělávac ími
potřebami žáků seznámeni, při vzdělávání usilují o správné poskytování podpůrných
opatření, jejichž účinnost je v pravidelných intervalech vyhodnocována. Výchovní poradci
zabezpečují rovněž kariérové poradenství. Žákům posledních ročníků zajišťují dostatečnou
podporu při volbě jejich budoucí profesní orientace nebo dalšího studia. Zároveň prezentují
vzdělávací programy střední školy i v základních školách.
K prevenci obtíží ve vztahových záležitostech a adaptaci na nové prostředí přispívají
adaptační aktivity organizované na začátku školního roku pro všechny žáky prvních ročníků,
besedy na aktuální témata i patřičné náměty během výuky. Náznaky, případně výskyt
negativních jevů, jsou důsledně řešeny. V návaznosti na období distanční výuky školní
poradenské pracoviště řeší ve školním roce 2021/2022 vyšší výskyt vztahových problémů
v prvních ročnících učňovských oborů. Klima v těchto kolektivech je průběžně
vyhodnocováno, následně jsou uplatňovány adekvátní intervenční programy. Dále
se v důsledku distanční výuky škola potýká s vyšší mírou absence v některých třídách
humanitního zaměření. I v těchto případech je „nedocházka“ pečlivě vyhodnocována, její
příčiny analyzovány.



                                          Závěry
Vývoj školy


- došlo ke změně ve vedení školy, přirozené obměně pedagogického sboru, snížil se počet
  učitelů, tříd a žáků, zvýšil se naopak počet žáků se SPV
- snížil se počet aktuálně vyučovaných oborů (nebyly naplněny obory Truhlář, Modelář),
  zintenzivnila se práce předmětových komisí
- snížil se počet neomluvených hodin školní docházky, počet neprospívajících žáků
  u maturitní a závěrečné zkoušky, počet snížených známek z chování
- byla provedena celková rekonstrukce pláště budovy včetně výměny oken a střešní
  krytiny, čímž se snížil hluk pronikající do učeben z ulice


Silné stránky


- racionální a účelné rozdělení kompetencí jednotlivým článkům řízení
- odborná kvalifikovanost vyučujících projevující se v příznivých výsledcích vzdělávání
- promyšlená a účelná organizace vyučovacích hodin a praktické výuky projevující se
  v převažujícím příznivém klimatu tříd a ve vedení žáků k potřebným odborným
  kompetencím




2021/2022                                     5
Slabé stránky a/nebo příležitosti ke zlepšení


- stanovené cíle kontrolní činnosti v oblasti výuky nejsou vždy vyhodnocovány. Průběh
  pedagogického procesu je monitorován, ale nastavené priority jeho kontroly nejsou vždy
  důsledně vyhodnocovány, zobecněny a na základě zjištění nejsou přijímána případná
  opatření ke zvýšení jeho efektivity
- za potřebami budoucí praxe zaostává nutné strojní vybavení pro technické obory. Nedaří
  se zajistit zlepšení podmínek praktické výuky, obnovovat potřebná provozní
  a technologická zařízení i pomůcky pro přírodovědné předměty
- vyhodnocování cílů vzdělávání v závěrech vyučovacích hodin je ojedinělé, malá
  pozornost je věnována individualizaci a diferenciaci výuky


Doporučení pro zlepšení činnosti školy


- pro kontrolní činnost stanovit konkrétní cíle vycházející z požadavků teorie i praxe výuky
  předmětů a z podnětů inspekčního hodnocení, sledované cíle vyhodnocovat
- při hospitacích využívat nadále předsedy předmětových komisí, výuku ale posuzovat
  a vyhodnocovat také společně s vedením školy na základě stanovených cílů
- sjednotit formu hospitačních záznamů vedení školy a předsedů předmětových komisí
- pro posílení zodpovědného přístupu žáků ke vzdělávání je nutné zaměřit se na důsledné
  plnění všech zadaných povinností a zvážit znovuzavedení opatření o minimální docházce
  nezbytné pro uzavření klasifikace, a to v návaznosti na zkušenosti z distanční výuky
- zvýšené úsilí je třeba zaměřit na dosažení požadované jazykové úrovně u některých
  skupin žáků třetích ročníků s ohledem na úroveň obtížnosti maturitní zkoušky
- věnovat zvýšenou pozornost různým formám hodnocení, způsobu a četnosti formativního
  hodnocení
- pokračovat v úsilí, které povede k obnově materiálního zázemí pro technické obory




2021/2022                                    6
            Seznam dokladů, o které se inspekční zjištění opírají



 1.    Zřizovací listina vydaná na základě usnesení Zastupitelstva Plzeňského kraje dne
       29. 5. 2001, č. j.: 192, včetně dodatků 1 - 15 ke zřizovací listině
 2.    Jmenování na vedoucí pracovní místo ředitele vydané Radou Plzeňského kraje č.j.:
       ŠMSpers./3/20 s účinností od 1. 8. 2020
 3.    Kvalifikační studium pro ředitele škol a školských zařízení vydané NIDV ze dne 15.
       4. 2011
 4.    Školní řád č.j. STR/892/2020 účinný od 1. 10. 2020
 5.    Školní vzdělávací programy (10) platné ve školním roce 2021/2022
 6.    Školní matrika a třídní knihy vedené ve školním roce 2021/2022
 7.    Zápisy z pedagogické rady a provozních porad od školního roku 2020/2021
 8.    Výroční zpráva o činnosti školy za školní rok 2020/2021
 9.    Preventivní program školy pro školní rok 2021/2022
10.    Dokumentace výchovného poradenství vedená ve školním roce 2021/2022
11.    Plán dalšího vzdělávání pedagogických pracovníků pro školní rok 2020/2021 a
       Dlouhodobý plán dalšího vzdělávání pedagogických pracovníků ze dne 29. 9. 2020
12.    Podklady ke kvalifikaci pedagogů - výběr
13.    Smlouva o zajištění stravovacích služeb a dodávek obědů pro žáky a zaměstnance
       SPŠS a SOŠ profesora Švejcara, Plzeň uzavřena s B2B Plzeň – zařízení školního
       stravování, s.r.o ze dne 16. 8. 2017, včetně dodatků 1 - 3




2021/2022                                   7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy



 PaedDr. Ondřej Kožíšek, školní inspektor,           PaedDr. Ondřej Kožíšek v. r.
 vedoucí inspekčního týmu
 Mgr. Ivana Bartošová, školní inspektorka           Mgr. Ivana Bartošová v. r.
 Mgr. Martin Milota, školní inspektor               Mgr. Martin Milota v. r.
 Mgr. Alena Tomcová, školní inspektorka             Mgr. Alena Tomcová v. r.
 Ing. Josef Kutílek, odborník na výuku              Ing. Josef Kutílek v. r.
 technických předmětů
 Mgr. Petra Holopírková, kontrolní                 Mgr. Petra Holopírková v. r.
 pracovnice



V Plzni 15. 4. 2022




Datum a podpis ředitelky školy potvrzující projednání a převzetí inspekční zprávy


 Ing. Jarmila Konopová                             Ing. Jarmila Konopová v. r.
 ředitelka školy

V Plzni 26. 4. 2022




2021/2022                                    8
