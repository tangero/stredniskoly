                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1894/22-T


Název                                Střední škola, Havířov-Prostřední Suchá,
                                     příspěvková organizace
Sídlo                                Kapitána Jasioka 635/50,
                                     735 64 Havířov-Prostřední Suchá
E-mail                               reditel@stredniskola-sucha.cz
IČO                                  13644271
Identifikátor                        600171230
Právní forma                         příspěvková organizace
Zastupující                          Mgr. Petr Szymeczek
Zřizovatel                           Moravskoslezský kraj
Místo inspekční činnosti             Kapitána Jasioka 635/50,
                                     735 64 Havířov-Prostřední Suchá
                                     Elišky Krásnohorské 1306/29, 736 01 Havířov-Podlesí
Inspekční činnost na místě           1. 11. 2022 − 4. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola, Havířov-Prostřední Suchá, příspěvková organizace (dále „škola“) poskytuje
ve školním roce 2022/2023 střední vzdělávání s maturitní zkouškou v oborech vzdělání
Pedagogické lyceum, Sociální činnost a Kosmetické služby. Dále vzdělává žáky v oboru
vzdělání s výučním listem Kadeřník. Teoretické vyučování probíhá v budově školy na ulici
Kapitána Jasioka 635/50 v Havířově-Prostřední Suché. Praktické vyučování se uskutečňuje
na odloučeném pracovišti na ul. Elišky Krásnohorské 1306/29 v Havířově-Podle s í
a u smluvních partnerů.
K termínu inspekční činnosti střední školu navštěvovalo 514 žáků. Speciální vzdělávac í
potřeby byly identifikovány u 20 žáků, z toho čtyři se vzdělávali podle individuálního
vzdělávacího plánu. V rámci aktivit celoživotního vzdělávání škola nabízí a realizuje
profesní kvalifikace a rekvalifikace v oblasti služeb. O své činnosti informuje na
internetových stránkách www.stredniskola-sucha.cz. Škola má bezbariérový přístup.


                         Hodnocení podmínek vzdělávání
Ředitel školy (dále „ředitel“) zastává svou funkci od roku 2007. Jeho koncepce rozvoje školy
je založena na reálných základech, je jasně formulovaná a srozumitelná všem účastník ům
vzdělávání. Jednotlivé body strategie průběžně vyhodnocuje společně s širším vedením
školy a také s členy pedagogického sboru v rámci pedagogických rad. Na řízení školy se
podílí dva zástupci ředitele pro teoretické vyučování a jedna zástupkyně ředitele pro
praktické vyučování. Rozdělení jejich kompetencí je funkční a odpovídá podmínkám
a potřebám školy. Školní vzdělávací programy jsou průběžně aktualizovány, aby odpovídaly
požadavkům kvalitního vzdělání v jednotlivých oborech vzdělání. Prioritou ředitele ve
školním roce 2022/2023 je dosažení akreditované certifikace školy v evropském programu
Erasmus +, která rozšíří možnosti žáků školy získávat odborné znalosti a dovednosti
v zahraničí na několikatýdenních odborných stážích a také zajišťovat výjezdy pedagogů na
tematické konference a setkávání v oblastech odborného vzdělávání.
Významným pozitivem školy je aktivní a přínosná spolupráce s vnějšími partnery jak
s Magistrátem města Havířov, tak s mnohými společnostmi a zahraničními školami. Díky
této spolupráci vzniká celá řada akcí formálního i neformálního charakteru, které žákům
nabízejí rozvoj odborných zkušeností, organizačních schopností, pocit sounáležitos ti
s místní komunitou a zároveň podporují jejich komunikační dovednosti a navazová ní
přátelských vztahů.
Škola funguje podle jasných pravidel, která umožňují konstruktivní komunikaci mezi
pedagogy, žáky a zákonnými zástupci nezletilých žáků. K tomu využívá školní informač ní
systém a webové stránky školy.
Složení pedagogického sboru umožňuje plnit záměry a cíle realizovaných školních
vzdělávacích programů. Úroveň vzdělávacího procesu monitoruje ředitel a širší vedení
školy. Přínosem pro zkvalitnění výuky by bylo zaměření se na efektivitu používaných forem
a metod práce s žáky ve výuce.
Žákům i zákonným zástupcům jsou poskytovány poradenské a konzultační služby v rámci
školního poradenského pracoviště. Ve škole působí školní metodička prevence, která se
zabývá rizikovým chováním žáků a jeho prevencí, a výchovná poradkyně, která věnuje
pozornost žákům se speciálními vzdělávacími potřebami.




                                            2/9
Ve volných hodinách a o přestávkách mají žáci k dispozici informační centrum disponujíc í
žákovskou knihovnou a výtisky odborných periodik. Mohou se zde také účastnit celoroční
soutěže „O nejlepšího čtenáře“.
Finanční a materiální podmínky odpovídají potřebám školy. Od poslední inspekční činnosti
ve školním roce 2015/2016 došlo k celkové rekonstrukci budovy školy, odborných učeben,
zázemí pro pedagogické pracovníky a odpočinkových zón pro žáky. Rozsáhlou modernizac í
prošlo místo poskytovaného vzdělávání na ulici Elišky Krásnohorské, včetně pořízení
moderního vybavení, které žákům umožňuje vysoce kvalitní přípravu pro jejich budoucí
povolání. Tímto se škola stává přivětivým a motivačním místem pro vzdělávání.
V oblasti bezpečnosti a ochrany zdraví spočívá systém výchovného působení především
v seznamování žáků s pravidly uvedenými ve školním řádu a dalších dokumentech školy
a přijímání opatření k předcházení úrazů žáků, ke kterým dochází převážně v souvislos ti
s výukou tělesné výchovy.
Školní stravování je v požadovaném rozsahu zajištěno smluvně. Žáci mají možnost výběru
ze dvou hlavních jídel.


                          Hodnocení průběhu vzdělávání
Průběh vzdělávání v teoretickém vyučování byl sledován napříč realizovanými obory
vzdělání a všeobecně vzdělávacími i odbornými předměty. Společným znakem výuky byla
přátelská pracovní atmosféra založená na vzájemném respektu. Učitelé ve výuce
respektovali doporučení určená žákům se speciálními vzdělávacími potřebami, v případě
potřeby svou práci konzultují s výchovnou poradkyní. V menší míře měli žáci možnost
vybrat si úkoly s různou mírou obtížnosti, dané přístupy tak neumožňovaly diferenciac i
a individualizaci výuky s přihlédnutím k rozdílným vzdělávacím potřebám jednotlivýc h
žáků. Chybějícím prvkem byla většinou práce žáků s různými informačními zdroji.
Zhodnocení vyučovací hodiny v jejím závěru mělo často jen formální charakter. Ve většině
hospitovaných hodin nebyly zařazeny inovativní metody výuky, které by motivovaly žáky
k aktivnímu přijímání probírané látky a k rozvoji kritického myšlení.
Výuka českého jazyka směřovala k dosažení reálně stanovených cílů, které vycháze ly
z požadovaných výstupů a zároveň respektovaly úroveň osvojených znalostí žáků. Zvolené
téma tvořilo ucelený rámec hodiny, do kterého byly zařazeny činnosti, které na sebe plynule
navazovaly a většinou vedly k účelnému zaměstnání žáků po celou dobu výuky. Práce
s učebnicí byla často doplněna pracovními listy. U maturitních oborů ve vyšších ročnících
byl obsah hodiny přizpůsoben zařazováním aktivit zaměřených na přípravu k maturitní
zkoušce.
Hodiny anglického jazyka byly vedeny převážně v cílovém jazyce, český jazyk byl použit
v minimální míře a jen jako podpůrný prostředek. Vysoká pozornost byla věnována
komunikaci a interakci žáků, upevňování správné výslovnosti a prohlubování slovní zásoby.
Žáci byli schopni pracovat samostatně a řídili se předem stanovenými pravidly, neustále byli
podněcováni ke komunikaci, ať už formou řízeného rozhovoru navozujícího reálnou situaci,
či k samostatnému vyjádření ve formě diskuse. Ve škole probíhá tandemová výuka s rodilým
mluvčím. Jeho činnost je konzultována s vyučujícími a přizpůsobená potřebám žáků, takže
plynule navazuje na probírané učivo jednotlivých tříd. Méně často se ve výuce vyskytova la
diferenciace vzhledem k žákům s vyšším zájmem o jazyk. Ve výuce druhého cizího jazyka
(německého a ruského) bylo žákům poskytnuto méně příležitostí ke komunikaci a ke
spontánnímu vyjadřování. V hodinách převládala méně efektivní frontální forma výuky
a řízený rozhovor. Vyučující se především prostřednictvím mechanického procvičování


                                            3/9
zaměřovali především na rozvíjení slovní zásoby a procvičování gramatických jevů. Účelně
využívali didaktickou techniku k poslechům a k ukázkám správné výslovnosti.
Vzdělávání v matematice vedlo k rozvoji matematické gramotnosti, ve většině sledované
výuky byl vyváženě zastoupen výklad nového učiva a procvičování již osvojených znalostí,
volené úlohy charakterizovala přiměřená náročnost. Hodiny měly vhodnou strukturu,
správně byla používána odborná terminologie a symbolika, učitelé kladli důraz na přesné
vyjadřování a dodržování stanovených postupů řešení. Vyučující převážně uplatňova li
frontální formu výuky, v menší míře dávali prostor sebehodnocení a vzájemnému hodno cení
žáků.
Volené výukové formy a metody v přírodovědných předmětech byly většinou efektivní,
učivo bylo vhodně aplikováno na příkladech z běžného života a propojeno s vlastními
zkušenostmi žáků. Názornost učiva i motivaci žáků podpořily demonstrační pokusy, plnění
praktických úkolů, využití didaktické techniky a názorných učebních pomůcek. Menší
prostor byl však věnován kooperačním činnostem ve dvojicích a skupinách, podporující
spolupráci žáků, jen v malé míře měli žáci možnost pracovat s různými informačními zdroji.
Při výuce tělesné výchovy byly dodržovány zásady bezpečnosti a ochrany zdraví. Žákům
byly vytvořeny vhodné podmínky k efektivnímu motorickému učení a kompenzová ní
negativních vlivů způsobu života. Ve výuce byla podporována dle potřeby samostatnost
i spolupráce žáků.
Pro hospitované hodiny odborných předmětů byla příznačná vysoká erudovanost
vyučujících a jejich široký přehled týkající se moderních poznatků a postupů v dané oblasti.
Pedagogové pro ilustraci probírané látky zařazovali vhodné příklady z praxe nebo pro
podporu názornosti využívali didaktickou techniku. Uplatňovaná škála metod a forem výuky
však byla méně pestrá, ve většině hodin chyběly činnosti podporující kooperaci žáků, rozvoj
kritického myšlení a postojů k dané problematice. Vyučující žákům poskytovali většinou
okamžitou slovní zpětnou vazbu, jen výjimečně vedli žáky k sebehodnocení nebo
vzájemnému žákovskému hodnocení. Závěr hodin s vyhodnocením cíle byl většinou veden
formálně shrnutím probírané látky učitelem.
Učební praxe 4. ročníku oboru vzdělání Sociální činnost je realizována jeden den v týdnu na
smluvních pracovištích. Hospitace probíhala na smluvním pracovišti, kde žáci vykonáva li
pod vedením pověřené osoby práce související s oborem vzdělání (denní stacionář pro
seniory), zapojovali se do pohybových aktivit se seniory ve spolupráci se zaměstnance m
stacionáře. Důraz byl kladen na aplikaci teoretických znalostí v praxi při činnosti s klienty
organizace. Během učební praxe bývá žákům nabídnuta i možnost zaměstnání, v případě
pokračování v dalším studii žáci spolupracují formou dobrovolnické činnosti nebo formou
brigády. Žáci oboru Pedagogické lyceum vykonávají souvislou dvoutýdenní stáž
v mateřských, základních školách a střediscích volného času a jiných zájmovýc h
organizacích. Žáci si vedou evidenci vykonávaných činností a po uskutečnění praxe je
žákům předáno hodnocení. Rovněž žáci oboru Kosmetické služby kromě odborného
výcviku absolvují dvoutýdenní stáž u smluvních partnerů.
V rámci hospitační činnosti byl sledován odborný výcvik žáků v oborech vzdělání Kadeřník
a Kosmetické služby. V kadeřnickém a kosmetickém salónu probíhá odborný výcvik
žáků oboru kadeřnictví a kosmetických služeb v místě poskytovaného vzdělává ní
na ulici Elišky Krásnohorské. Školní pracoviště jsou vybavena moderními technologie mi
a materiály. Oba salóny, kadeřnický i kosmetický, disponují moderním přístrojovým
vybavením a žáci pracují se značkovou pleťovou a vlasovou kosmetikou. Firmy
dodávající kosmetické produkty poskytují žákům a učitelům odborné semináře, jak
správně pracovat s jejich přípravky a novinkami na trhu.


                                            4/9
Učitelé odborného výcviku si průběžně doplňují nejnovější poznatky a informace ve svém
oboru, aby průběh a obsah praktického vyučování reagoval na současné trendy v oborech
poskytovaných služeb. Motivačně na žáky působilo zaujetí vyučujících pro vyučovaný obor.
Ve všech hospitovaných hodinách byla příjemná pracovní atmosféra, neformální, ale
respektující vztahy, individuální přístup k žákům, převládala samostatná práce žáků pod
vedením učitelů odborného výcviku. Žáci byli příkladně vedeni k využití teoretických
znalostí při praktickém rozvoji dovedností, účelné práci s učebními pomůckami a důsledně
vedeni k používání odborné terminologie. Ve sledovaných skupinách byly rozvíjeny
kompetence žáků za účelem získání potřebných dovedností a návyků. Vhodně zvolené
organizační formy a metody se smysluplně střídaly. Vyučující během krátké instruktá že
ověřovali znalosti a dovednosti žáků, stanovili cíl a úkoly pro výuku daného dne, zdůraznil i
nutnost dodržovat zásady bezpečnosti a ochrany zdraví. Výuka byla kvalitně připravená
a dobře organizačně zvládnutá. Hodnocení práce žáků probíhalo v průběhu i na konci
vyučovacího dne dle předem známých kritérií. Žákům byl dán dostatečný prostor pro
zhodnocení vykonané práce a učitelé jim poskytovali zpětnou vazbu směřujíc í
k vyhodnocení posunu v praktických dovednostech. Žáci druhých a třetích ročníků oboru
Kadeřník pracovali pod vedením učitelů na zákaznících v pánském i dámském oddělení
salonu. Žáci oboru Kosmetické služby pracovali v samostatném kosmetickém salonu.


                          Hodnocení výsledků vzdělávání
Učitelé zjišťují výsledky vzdělávání žáků průběžnou klasifikací s využitím různých forem
písemného a ústního zkoušení. Zákonní zástupci jsou průběžně informování o prospěchu
a chování žáků prostřednictvím třídních schůzek, elektronického informačního systému,
případně při osobních konzultacích s vyučujícími.
Při ukončování vzdělávání ve školním roce 2021/2022 evidovala škola v oborech vzdělání
ukončených závěrečnou zkouškou jednoho neprospívajícího žáka z dvaceti sedmi,
v oborech vzdělání ukončených maturitní zkouškou neprospěli u jednotné části
z matematiky tři žáci z osmi a patnáct žáků ze sedmdesáti čtyř z českého jazyka. Vzhlede m
ke zvýšené neúspěšnosti žáků škola navýšila počet vyučovacích hodin českého jazyka ve
třetím a čtvrtém ročníku a v zájmu zkvalitnění výuky stanovila dvouhodinové bloky
s polovičním počtem žáků tříd, ve kterých se mají žáci možnost soustředit na rozvíje ní
patřičných dovedností. V průběhu školního roku škola pořádá testování simulující průběh
písemné části maturitní zkoušky, které přispívá k odbourávání stresu a k připravenosti žáků
na tuto zkoušku. Škola se dlouhodobě potýká s vysokou absencí, metodička prevence
průběžně provádí analýzu rizikových žáků, hovoří s nimi, ale zatím není nastavena funkční
strategie řešení tohoto problému. K předcházení školní neúspěšnosti škola zajišťuje jednak
doučování v klíčových předmětech, a také nabízí kroužky zaměřené na rozvoj čtenářské a
matematické gramotnosti.
Školní poradenské pracoviště společně s externími partnery pro žáky organizuje programy
zaměřené na prevenci patologických jevů a zlepšování klimatu v třídních kolektivech. Ve
školním roce 2021/2022 byly zaznamenány projevy šikany mezi žáky, které byly bez
odkladu řešeny společně se zákonnými zástupci žáků a Policií České republiky, škola
postupovala podle nastaveného systému a neprodleně zajistila ve spolupráci s Centrem
prevence v Havířově intervenční program. Třídní učitelé a ostatní pedagogové školy nadále
sledují vývoj v ohrožených kolektivech. Žáci mají k řešení vztahových problému k dispozic i
konzultační hodiny členů školního poradenského pracoviště, ale zároveň je jim v případě
potřeby nabízena pomoc ze strany pedagogů školy, metodičky prevence a výchovné



                                            5/9
poradkyně kdykoliv v průběhu vyučování. Vzhledem k množícím se psychickým
problémům žáků by bylo vhodné zvážit působení školního psychologa ve škole.
Ke kvalitní odborné přípravě žáků pro výkon jejich profesí významnou měrou přispívá
zapojení do mezinárodních projektů a regionální a celostátní soutěže odborných dovedností,
kde se žáci umísťují na předních místech. Žáci se také zapojují do organizace a realizace
akcí určených široké veřejnosti, mezi nejpopulárnější patří soutěž krásy „Miss Reneta“
a umělecká přehlídka „K-Mode“. Žáci věnují svůj čas seniorům v rámci „Dne pro ženu“,
účastní se humanitárních sbírek, veletrhu sociálních služeb, akcí pořádaných zahranič ními
partnerskými školami na Slovensku a v Polsku. Svou uměleckou tvorbu a přednes prezentují
na „Pedagogické poemě Praha“. Kulturní a historický přehled škola žákům rozšiřuje
prostřednictvím zahraničních literárně historických a historických exkurzí, přednášek
v místní knihovně a divadelních představení. Žáci se dlouhodobě účastní Středoškolské
odborné činnosti s výraznými úspěchy. V mnoha z těchto akcí škola nachází podporu Klubu
přátel školy, který jí nabízí pomoc jak finanční, tak organizační. Žáci školy vydávají školní
časopis s názvem „Hemenex“, kde prezentují své drobné literární kusy, publikují interview
s učiteli školy a prezentují své dojmy ze školního i soukromého života. U příležitosti výročí
konce 2. světové války škola vydala vzpomínkovou sbírku vzpomínek „Útržky paměti
války“, kde žáci školy literárně zpracovali vyprávění svých prarodičů a dalších příbuznýc h
o této těžké době.


                                         Závěry
Vývoj školy
   -   Od poslední inspekční činnosti ve školním roce 2015/2016 došlo ve vedení školy ke
       změně jednoho ze zástupců ředitele.
   -   Od školního roku 2018/2019 škola neposkytuje vzdělávání v oboru Podnikání
       (64- 41- L/51) a od školního roku 2021/2022 v oboru Prodavač (66-51-H/01).
   -   Ředitel školy dle doporučení z poslední inspekční činnosti provedl účinná opatření
       týkající se úpravy a sjednocení pravidel pro hodnocení vzdělávacích výsledků
       v jednotlivých předmětech.
   -   Od školního roku 2022/2023 škola realizuje koncept školního parlamentu.
Silné stránky
   -   Systematicky rozvíjené a oboustranně přínosné vztahy s partnerskými instituce mi,
       jejichž činnost souvisí se zaměřením školy se pozitivně promítají do kvality
       odborného vzdělávání.
   -   Škola se aktivně a pro žáky přínosně zapojuje do mezinárodních projektů
       ERASMUS+.
   -   Materiálně technické vybavení školy jak v místech teoretického vzdělávání tak
       v místech odborného výcviku je na nadstandartní úrovni a je neustále doplňováno
       o moderní technologie a vybavení.
Slabé stránky a/nebo příležitosti ke zlepšení
   -   V některých předmětech se zatím nedaří ve větší míře účelně aplikovat inovativní
       vzdělávací metody a postupy, v nižší míře byla uplatňována individualizace
       pedagogického přístupu a diferenciace učiva vzhledem k individuálním schopnostem
       a možnostem žáků.


                                            6/9
      -   Ojediněle byly ve výuce zařazovány aktivity vedoucí k rozvoji kritického myšle ní,
          komunikačních dovedností a cílenému formování postojů žáků a činnosti zahrnujíc í
          vyhledávání informací z různých informačních zdrojů.
      -   V menší míře bylo ve výuce využíváno sebehodnocení a formativní hodnocení žáků,
          nedostatečně byl využit prostor v závěru vyučovacích hodin ke shrnutí a utřídění
          učiva za účelem získání zpětné vazby o jeho zvládnutí a pochopení.
      -   Škola dlouhodobě vykazuje vysokou absenci žáků ve výuce.
Doporučení pro zlepšení činnosti školy
      -   Uplatňovat ve větší míře diferenciaci učiva vzhledem k žákům se zájmem o předmět
          a častěji vést žáky k možnostem samostatného využívání informačních zdrojů.
      -   Směřovat další vzdělávání pedagogických pracovníků na témata inovativních metod
          a forem výuky, diferencované práce se třídou, kritické myšlení i další možné
          aktivizační metody ve výuce a ověřovat jejich zavádění do vzdělávacího procesu.
      -   Posilovat motivaci žáků k řádné docházce do školy. Zjišťovat a analyzovat důvody
          absence žáků, přijímat adekvátní individualizovaná opatření v rámci řešení vysoké
          absence a průběžně vyhodnocovat jejich účinnost.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Platné školní vzdělávací programy oboru vzdělání: 78-42-M/03 Pedagogické lyceum
 2.       Platné školní vzdělávací programy oboru vzdělání: 75-41-M/01 Sociální činnost
 3.       Platné školní vzdělávací programy oboru vzdělání 69-41-L/01 Kosmetické služby
 4.       Platné školní vzdělávací programy oboru vzdělání: 69-51-H/01 Kadeřník
 5.       Smlouva o odborné praxi žáků 4. ročníku oboru vzdělání 78-42-M/03 (vzorek)
 6.       Hodnocení žáka na pedagogické praxi (vzorek)
 7.       Plán práce na školní rok 2022/2023
 8.       Plán dalšího vzdělávání pedagogických pracovníků ze dne 30. 8. 2022
 9.       Školní matrika vedená ve školním roce 2022/2023 (vzorek)
10.       Třídní knihy vedené ve školním roce 2022/2023 (vzorek)
11.       Docházkový list žáka na odbornou praxi (vzorek)
12.       Záznamy z pedagogických rad a provozních porad ve školním roce 2022/2023
13.       Výroční zpráva o činnosti školy školní rok 2021/2022
14.       Plán činnosti a vnitřní kontroly ředitele školy 2021/2022 ze dne 1. 9. 2022



                                             7/9
15.   Plány práce předmětových komisí ve školním roce 2022/2023, zápisy z porad
      předmětových komisí ve školním roce 2022/2023 (vzorek)
16.   Doklady o vzdělání pedagogických pracovníků vzhledem k jejich odborné kvalifik ac i
      (vybraný vzorek)
17.   Dokumentace školního poradenského pracoviště včetně dokumentace žáků se
      speciálními vzdělávacími potřebami ve školním roce 2022/2023 (vzorek)
18.   Smlouvy o zajištění praktického vyučování na pracovištích fyzických nebo
      právnických osob (vzorek)
19.   Směrnice k odměňování žáků za produktivní práci s účinností od 1. 1. 2021
20.   Vybraná dokumentace k finančním podmínkám školy a k zajištění bezpečnosti
      a ochrany zdraví žáků pro školní rok 2022/2023 (vzorek)
21.   Dokumentace k zajištění školního stravování vedená ve školním roce 2022/2023
      (vzorek)




                                          8/9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Adéla Kulová, školní inspektorka, vedoucí
 inspekčního týmu


 Ing. Magda Dirgasová, školní inspektorka


 Mgr. Jan Szotkowski, školní inspektor


 Ing. Hana Maľarová, školní inspektorka


 Ing. Mgr. Hana Červenková, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                            9/9
