                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3288/23-A
                                      Sp. zn. ČŠIA-S-480/23-A


Název                               Gymnázium, Praha 9, Českolipská 373
Sídlo                               Českolipská 373, 190 00 Praha 9
E-mail                              info@ceskolipska.cz
IČO                                 60 445 475
Identifikátor                       600 006 115
Právní forma                        příspěvková organizace
Zastupující                         PaedDr. Věra Ježková
Zřizovatel                          Hlavní město Praha
Místo inspekční činnosti            Českolipská 373, Praha 9
Inspekční činnost na místě          15. 11. 2023 − 16. 11. 2023 a 20. 11. 2023 − 21. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium, Praha 9, Českolipská 373 (dále „škola“ nebo „gymnázium“)
vykonává činnost střední školy, školní jídelny a školní knihovny. Poskytuje všeobecné
vzdělávání v denní formě osmiletého a čtyřletého gymnázia. K profilaci absolventů účinně
napomáhá rozmanité spektrum volitelných seminářů a rozšiřujících vzdělávacích aktivit.
Od posledního inspekčního hodnocení v roce 2016 došlo k mírnému poklesu žáků
v osmiletém gymnáziu a k výraznému nárůstu počtu žáků ve čtyřletém oboru vzdělání.
K 30. 9. 2023 se ve 21 třídách vzdělávalo 606 žáků, z toho 455 v osmiletém a 151 ve
čtyřletém gymnáziu. Nejvyšší povolený počet žáků ve škole (720) byl využit na 84 %. Škola
pavilonového typu s bezbariérovým přístupem je umístěna v sídlištní zástavbě. Dobrá
dopravní dostupnost umožňuje studium i žákům z jiných oblastí, zejména Středočeského
kraje (téměř pětina žáků).
Gymnázium je fakultní školou Pedagogické fakulty a Přírodovědecké fakulty Univerzity
Karlovy.


                        Hodnocení podmínek vzdělávání
Ředitelka školy (dále „ředitelka“) dlouhodobě naplňuje reálně nastavený a pedagogy sdílený
záměr rozvoje školy, který prolíná výukou i mimoškolními činnostmi. Aktualizo va ná
koncepční vize se opírá o analýzu stavu školy a zohledňuje společenskou poptávku
a požadavky zřizovatele, např. od školního roku 2023/2024 bylo zahájeno postupné
navyšování počtu tříd u čtyřletého oboru gymnázia. Prioritou vedení školy je v souladu
s principy stanovenými v inovovaném školním vzdělávacím programu (dále „ŠVP“)
vytvářet podnětné vzdělávací prostředí pro všechny žáky, poskytovat kvalitní všeobecné
gymnaziální vzdělávání, podporovat dobré prosociální vztahy mezi jednotlivými aktéry
vzdělávání a prostřednictvím rozšiřujících školních i mimoškolních aktivit přispívat
k rozvoji klíčových kompetencí žáků i formování jejich hodnotového rámce.
K úspěšnému uskutečnění koncepčních záměrů školy přispívá nastavený vícestupňo vý
systém řízení. Ředitelka jasně vymezila působnost v zajištění výchovně vzdělávac ího
procesu dvěma zástupcům, předsedům předmětových komisí i členům školního
poradenského pracoviště. Nastavený systém pravidelných porad na různých úrovních řízení
včetně jednání pedagogické rady umožňuje časté předávání podnětů a informací, což
přispívá ke zkvalitnění vzdělávání i operativnímu řešení problémů.
K naplňování koncepce rozvoje školy napomáhají i četné partnerské vztahy. Vedení
gymnázia aktivně vytváří prostor pro otevřenou komunikaci se zákonnými zástupci žáků
a jejich zapojení do chodu školy, např. spoluúčast při pořádání Českolipské sportovní
olympiády, výtvarných dílen. Ke zkvalitnění podmínek i průběhu vzdělávání přispívají také
podněty studentské rady. K realizaci výuky a k podpoře nadaných žáků účinně napomáhá
spolupráce s vysokými školami a kulturně vzdělávacími institucemi. Účast školy
v mezinárodních projektech umožňuje sdílení zkušeností, přispívá k mobilitě žáků i učitelů
a k rozvoji jejich jazykových kompetencí.
Oblast pedagogického řízení se opírá o komplexní zpětnou vazbu hodnocení úrovně
výchovně vzdělávacího procesu a pedagogické práce, mj. plánovaná hospitační činnost,
dotazníková šetření pro všechny aktéry vzdělávání, výběrová šetření. Závěry získané
z vlastní evaluace jsou následně využívány pro další pedagogickou práci i zefektivně ní
některých didaktických postupů na úrovni školy.
Účinnost řízení podporuje funkční elektronický systém, který přispívá k informovanos ti
zákonných zástupců, slouží jako uložiště stěžejních dokumentů školy a databáze výukovýc h
materiálů.
V souvislosti se změnami, kterými škola od posledního inspekčního hodnocení prošla, např.
rozšíření školního poradenského pracoviště o intervenci školního psychologa, navýšení
počtu tříd čtyřletého oboru vzdělání, došlo k rozšíření pedagogického sboru. Výchovně


                                           2/8
vzdělávací proces zajišťuje kvalifikovaný pedagogický sbor 50 pracovníků, včetně školního
psychologa, asistentky pedagoga a rodilého mluvčího. Převaha zkušených erudovanýc h
učitelů zaručuje kontinuitu a odbornou úroveň vzdělávání, současně však zachovává
i určitou míru profesní autonomie, což se v některých případech projevuje uplatňová ním
zažitých výukových postupů. Přínosná je spolupráce učitelů při aktualizaci a realizaci ŠVP,
projektové výuky, rozšiřujících vzdělávacích i zájmových aktivit. Nově nastupujíc í m
pedagogům je poskytována podpora zkušenějších kolegů i vedení školy.
Profesní růst pedagogů je efektivně podporován v rámci dalšího vzdělávání pedagogickýc h
pracovníků, které koresponduje s prioritami školy a současnými vzdělávacími trendy, např.
seminář se zaměřením na techniky prožitkové pedagogiky ve vzdělávání žáků, využití umělé
inteligence ve výuce, čtenářská gramotnost, rozvoj digitálních kompetencí, moderní
technologie ve výuce jazyků. V rámci prohlubování odbornosti učitelů je účelně využívá na
i partnerská spolupráce s vysokými školami a vzdělávacími instituty, zapojení školy do
rozmanitých projektů a programů. Z hospitační činnosti inspekčního týmu je zřejmé, že se
ale v některých případech zcela nedaří získané poznatky uplatňovat ve výuce.
V kvalitě materiálně technického zázemí se pozitivně promítá vícezdrojové financo vá ní
školy. Vedení gymnázia se daří rozšiřovat prostorové podmínky školy a modernizo vat
stávající vybavení v souladu s koncepčními záměry. Vzdělávání probíhá v esteticky
podnětném prostředí. Efektivitu vzdělávacího procesu podporuje využití odborných učeben,
např. počítačové a jazykové pracovny, specializované učebny pro výuku hudební i výtvarné
výchovy, odborné pracovny a laboratoře přírodovědných předmětů. Četné prostředky
komunikačních a informačních technologií jsou účelně využívány ke zvyšování názornosti
výuky i zařazování moderních výukových postupů. Pro tělovýchovné i volnočasové aktivity
mají žáci k dispozici tři tělocvičny včetně tanečního sálu a dvě venkovní víceúčelová hřiště
s umělým povrchem. Materiální podmínky obohacuje moderní knihovna s obsáhlým
knižním fondem zaměřeným na odbornou literaturu i beletrii. Stravování žáků je zajištěno
ve vlastní školní jídelně v souladu se zdravým životním stylem. Škola věnuje náležito u
pozornost ochraně žáků před vnějším nebezpečím. Ve vybraných vnitřních i vnějších
prostorách budovy jsou nainstalovány kamery, vchod do budovy školy je zajištěn dohledem
recepčního, rovněž je zabezpečen elektronickým zařízením.


                          Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá promyšle ná
organizace vzdělávání (dělené hodiny, laboratorní cvičení), účelné využití disponibilní
časové dotace s ohledem na profil absolventa, úzká provázanost vzdělávacích oblastí
a propojení výuky s každodenním životem. Určitá míra profesní autonomie a pedagogické
zkušenosti jednotlivých učitelů ovlivňují způsob výuky, např. využití aktivizačních metod
a forem, motivace žáků k probíranému tématu, tradicionalistické pojetí výuky.
Společným znakem většiny hospitovaných hodin byla příznivá pracovní atmosféra
podporující učení. Žáci dodržovali pravidla přirozené komunikace s učiteli a respektovali
stanovené postupy práce. Požadavky kladené na žáky byly přiměřené, ti na obou stupních
gymnázia prokazovali odpovídající úroveň znalostí a dovedností, což koresponduje s jejich
dosahovanými výsledky.
Hospitované vyučovací hodiny měly vesměs jasně definovaný cíl a promyšlenou strukturu
s obvykle efektivně využitým časovým prostorem. Vyučující zpravidla volili účinné metody
a formy práce vzhledem k probíranému učivu, věku i studijním předpokladům žáků.
Vzdělávací strategie rozvíjely zejména vědomosti a dovednosti žáků, ve vyšších ročnících


                                            3/8
cíleně směřovaly k přípravě žáků k maturitní zkoušce, ve společenskovědních předmětech
vhodně formovaly jejich postoje. Převažovala frontální výuka kombinovaná s řízeným
rozhovorem a samostatnou prací, v některých hodinách byly cíleně využity i kooperativní
formy práce, které podpořily rozvoj komunikativních i sociálních kompetencí žáků.
Vyučující aktualizovali témata, probírali učivo v souvislostech, efektivně využíva li
mezipředmětové přesahy, regionální vazby a propojovali teoretické poznatky s praktickými
příklady. Prostřednictvím tematicky propojených pěveckých, rytmických, nástrojovýc h
i tanečně pohybových činností zdařile podporovali estetickou stránku rozvoje osobnosti
žáka. K podpoře názornosti výuky a digitálních kompetencí žáků přispívalo uplatnění
audiovizuální techniky např. video, poslech, prezentace, animace i využívání elektronick ýc h
materiálů a odkazů v jednotné výukové platformě. Zájem žáků o vzdělávání vyučujíc í
zvyšovali prostřednictvím činnostního učení a kladením produktivních otázek vedoucích
k rozvoji logického a kritického myšlení. Nedílnou součástí některých vyučovacích hodin
byla i práce s různými druhy textů či informačními zdroji, např. učebnice, internet, pracovní
listy, práce s mapou. Žáci aplikovali své znalosti, rozvíjeli dovednosti, vyvozovali nové
poznatky, správně používali odbornou terminologii a zejména ve vyšších ročnících v rámci
diskuse prokazovali schopnost samostatně argumentovat a kriticky myslet. Vyučujíc í
průběžně kontrolovali samostatné práce žáků a poskytovali jim zpětnou vazbu využite lno u
při dalším učení. V menší míře však vedli žáky k objektivnímu posouzení kvality práce
svých vrstevníků a k sebereflexi vlastního výkonu. Vyučující většinou dbali na jazykovou
kulturu a vedli žáky k aktivnímu užívání spisovného jazyka.
Účinnost vzdělávacího procesu v některých případech snižovaly dílčí metodické
a didaktické nedostatky. Převaha spíše transmisivního pojetí výuky založeného na
činnostech učitele a předávání hotových poznatků se projevila nižší interakcí
a nerovnoměrným zapojením žáků do vyučování. Menší pestrost zařazovaných metod
a forem práce se odrážela v jednotvárnosti a nižší dynamice výuky. V hodinách cizích
jazyků vyučující v dostatečné míře nevyužili výhody menšího počtu žáků a cíleně
nepodpořili rozvoj interaktivních řečových dovedností žáků. Vzhledem k typu školy nebyly
v některých hospitovaných předmětech rovněž v dostatečné míře uplatněny pedagogické
postupy, které by podporovaly samostatnost a rozvoj kritického myšlení žáků při
vyhledávání informací a práci s různými informačními zdroji. Dílčím nedostatkem části
sledovaných hodin byla také absence didaktického závěru, např. opomíjení shrnutí
probraného učiva a vyhodnocení stanoveného cíle s ohledem na dosažený pokrok žáků.
Zapojení žáků do mezinárodních programů, rozmanitých školních i mimoškolních aktivit
přispívá k všestrannému rozvoji jejich osobnosti i naplňování klíčových kompetencí.
Provázanost vzdělávání se zájmovou činností podporuje rozvoj a prezentaci individuálníc h
i skupinových zálib, mj. kroužky sportovní, badatelské, turistické, jazykové, školní orchestr
a sborový zpěv. Zapojení žáků do charitativních i dobrovolnických akcí přispívá k utváření
hierarchie hodnot a k rozvoji jejich sociálních kompetencí.


                          Hodnocení výsledků vzdělávání
Výsledky vzdělávání žáků pozitivně ovlivňuje dostatečný výběr uchazečů na základě
jednotné přijímací zkoušky i předchozí úspěšnosti v základním vzdělávání, systematická
práce pedagogů i efektivně nastavený poradenský systém.
Adaptační a preventivní postupy jsou realizovány systémově v průběhu celého vzdělávac ího
cyklu, vhodně zohledňují věková specifika žáků a jsou zacíleny zejména na utváření
pozitivních třídních vazeb, zvládnutí nároků studia a prevenci rizikových projevů chování,


                                            4/8
např. adaptační a sportovní kurzy, tematicky zaměřené programy primární prevence, práce
s třídními kolektivy. Při jejich zajištění je účinně využívána spolupráce školního
poradenského pracoviště a třídních učitelů s externími odborníky. Prioritou je vytváření
bezpečného prostředí pro vzdělávání. K podpoře prosociálního chování žáků přispívá řada
školních i mimoškolních aktivit napříč ročníky, podporujících mj. sounáležitost se školou,
a zapojení žáků do charitativních i dobrovolnických akcí. Nastavené preventivní
mechanismy jsou funkční a přispívají k eliminaci rizikového chování žáků, což dokládá
i nízký počet ukládaných kázeňských opatření, stabilní a nízká míra absence žáků,
zanedbatelný počet neomluvených hodin. Ojedinělé rizikové chování žáků je řešeno ve
spolupráci s rodiči.
Škola reflektuje různé vzdělávací potřeby žáků a v rámci poradenských služeb vytváří
příznivé podmínky pro jejich studium. Podporu žákům i jejich zákonným zástupcům
poskytuje kvalifikovaný a zkušený tým pracovníků školního poradenského pracoviště.
Různá míra pomoci je poskytována na základě spolupráce se školskými poradenskými
zařízeními. Koordinace stanovených postupů ve výuce (informovanost vyučujíc íc h
výchovnou poradkyní, dodržování doporučení školských poradenských zařízení) napomáhá
k podpoře úspěšnosti žáků v průběhu i při ukončování studia. Žákům s rizikem školního
neúspěchu je poskytována pomoc formou individuálních konzultací či doučování. Zájem
a nadání žáků škola podporuje rozmanitými školními i mimoškolními aktivitami, např.
kroužky, studijně poznávacími zájezdy, nabídkou volitelných předmětů a projektů, účastí
žáků na olympiádách a soutěžích jednotlivců i týmů v různých vzdělávacích oblastech.
Realizace kariérového poradenství umožňuje žákům optimální volbu terciárního vzdělává ní
prostřednictvím testů profesní orientace a přehlídek vysokých škol organizovaných ve
spolupráci s absolventy školy.
K posouzení dosažené úrovně znalostí a dovedností žáků a k ověření zvládnutí očekávaných
výstupů ŠVP používá škola standardní nástroje i výsledky interního a externího testování.
Z jejich výstupů je zřejmé, že žáci obou stupňů gymnázia dosahují výborných výsledků jak
v hlavních předmětech, tak i v oblasti finanční a čtenářské gramotnosti.
Vedení školy systematicky vyhodnocuje výsledky vzdělávání žáků, tříd a ročníků. Při jejich
analýze využívá závěrů práce předmětových skupin a pravidelných pedagogických rad. Ve
sledovaném období posledních tří školních let dosahovaly celkové výsledky vzdělávání žáků
velmi dobré úrovně. Více než polovina žáků prospěla s vyznamenáním, neprospívající žáci
se objevili ojediněle. Průběžné výsledky žáků byly stabilní, v hodnocení nedošlo
k výrazným výkyvům, a to ani při přestupu žáků z nižšího na vyšší gymnázium. Pozitivním
zjištěním je rovněž stabilně vysoký podíl žáků s uzavřenou klasifikací k 30. 6. Z podrobnější
analýzy je také zřejmé, že žáci osmiletého studia vykazovali zpravidla lepší výsledky než
žáci čtyřletého gymnázia. Škola realizuje optimální vzdělávací postupy k částečné eliminac i
tohoto jevu, např. společné volitelné předměty a projekty, maturitní semináře, zapojování
žáků do předmětových soutěží.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období se počty vyznamenaných pohybovaly v rozmezí 38 % až
48 %, neprospěli pouze jednotlivci. Z podrobnější analýzy výsledků vyplývá, že žáci
osmiletého i čtyřletého studia např. v maturitním období 2023 dosáhli ve srovnání s danou
skupinou oborů v České republice ve společné části maturitní zkoušky v didaktickém testu
z českého jazyka a literatury, anglického, německého i francouzského jazyka
nadprůměrných výsledků. Více než třetina žáků nahradila zkoušku z cizího jazyka profilo vé
části maturitní zkoušky mezinárodním certifikátem. S vysokou mírou osvojených znalostí




                                            5/8
a dovedností žáků koresponduje rovněž úspěšnost absolventů při přijetí ke studiu na
vysokých školách různého zaměření.


                                         Závěry
Vývoj školy
– od posledního inspekčního hodnocení přetrvává vysoký zájem o vzdělávací nabídku,
  škola od školního roku 2023/2024 začala navyšovat počet tříd čtyřletého oboru vzdělání
– vedení školy průběžně rozšiřuje a modernizuje materiálně technické zázemí pro výuku
  i mimoškolní činnost
– vzrostl počet pedagogických         pracovníků,    vzdělávání   zajišťuje   kvalifiko va ný
  pedagogický sbor
– rozšířilo se odborné personální zajištění školního poradenského pracoviště o interve nc i
  školního psychologa
– zůstává zachována kvalita poskytovaného vzdělávání, dosahovaných studijních výsledků
  žáků i bohatá nabídka volnočasových aktivit


Silné stránky
– efektivní řízení založené na koncepční práci ve všech oblastech činnosti školy (1.1)
– otevřené vzdělávací prostředí s funkčními zpětnovazebními mechanismy (2.2)
– aktivní přístup vedení školy ke zkvalitňování prostorových a materiálních podmínek
  vzdělávání (2.4)
– účinná podpora všestranného osobnostního rozvoje žáků i jejich individuálníc h
  předpokladů a nadání prostřednictvím projektové činnosti a soutěží, rozšiřujíc íc h
  vzdělávacích aktivit a rozmanité zájmové činnosti (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– nižší míra aktivizace žáků a jejich zapojení do výchovně vzdělávacího procesu
  i evaluačních aktivit v části výuky (4.2)
– méně časté zařazování práce s různými informačními zdroji včetně jejich samostatného
  kritického vyhodnocování žáky ve výuce (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– častěji zařazovat aktivizační metody a formy výuky podporující spoluúčast žáků na
  výchovně vzdělávacím procesu a cíleně zapojovat žáky do evaluačního procesu
  prostřednictvím formativního hodnocení, vzájemného hodnocení podle stanovenýc h
  kritérií a sebereflexe vlastního pokroku


                                            6/8
– častěji zařazovat práci s různými informačními zdroji včetně jejich samostatného
  kritického vyhodnocování žáky
– cíleně podporovat rozvoj interaktivních řečových dovedností žáků ve výuce cizích jazyků
– v souladu s absolvovaným dalším vzděláváním pedagogických pracovníků pokračovat
  v zařazování moderních výukových trendů a prvků formativního hodnocení


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina příspěvkové organizace Gymnázium, Praha 9, Českolipská 373
      s účinností od 1. 7. 2021
 2.   Rozhodnutí MHMP o stanovení počtu žáků v jednotlivých povolených oborech
      vzdělání a formách vzdělávání, č. j. MHMP 2216534/2022, ze dne 30. 11. 2022
 3.   Souhlas s využitím výjimky z nejvyššího povoleného počtu ve třídě, č.j. MHMP
      1155844/2023 ze dne 5. 6. 2023
 4.   Školní vzdělávací program pro osmileté a čtyřleté gymnázium, denní forma
      vzdělávání, platný od 1. 9. 2009 včetně dalších aktualizací, poslední aktualizace
      1. 9. 2022
 5.   Školní řád, Gymnázium, Praha 9, Českolipská 373, s účinností od 1. 9. 2023, včetně
      dodatků
 6.   Třídní knihy, školní roky 2022/2023 a 2023/2024 vedené k termínu inspekce
 7.   Rozvrh vyučovacích hodin, školní rok 2023/2024
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z pedagogické rady, školní roky 2022/2023 a 2023/2024 vedené k termínu
      inspekce
10.   Zápisy z předmětových komisí, školní roky 2022/2023 a 2023/2024 vedené k termínu
      inspekce
11.   Portfolio činnosti školního poradenského pracoviště, školní roky 2022/2023
      a 2023/2024 vedené k termínu inspekce
12.   Výroční zprávy o činnosti školy za školní roky 2021/2022 a 2022/2023




                                           7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 Mgr. et Bc. Lenka Rose, školní inspektorka
 MgA. Naděžda Ostřanská, školní inspektorka
 Bc. Hana Vejdovská, kontrolní pracovnice
5. 12. 2023




                                          8/8
