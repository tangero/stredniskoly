CSI0X00CJ4Z3




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-666/24-Z
                                       Sp. zn. ČŠIZ-S-137/24-Z


Název                               Střední odborné učiliště Uherský Brod
Sídlo                               Svatopluka Čecha 1110, 688 01 Uherský Brod
E-mail                              sou@sou-ub.cz
IČO                                 00 055 107
Identifikátor                       600 015 483
Právní forma                        příspěvková organizace
Zastupující                         Ing. Jiří Polanský
Zřizovatel                          Zlínský kraj
Místo inspekční činnosti            Na Výsluní 813, Uherský Brod
                                    Svat. Čecha 1110, Uherský Brod
                                    Vazová 2509, Uherský Brod
Inspekční činnost na místě          7. 5. 2024 a 13 − 15. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Zřizovatelem právnické osoby Střední odborné učiliště Uherský Brod je Zlínský kraj.
Právnická osoba vykonává činnost střední školy, domova mládeže a školní jídelny (dále
„škola“). Ve školním roce 2023/2024 výuka probíhala ve dvou oborech s maturitní zkouškou
41-43-M/02 Chovatelství a 64-41-L/51 Podnikání (nástavbové studium) a ve 12 oborech
s výučním listem 23-68-H/01 Mechanik opravář motorových vozidel, 29-53-H/01 Pekař, 36-
52-H/01 Instalatér, 36-59-H/01 Podlahář, 36-64-H/01 Tesař, 36-67-H/01 Zedník, 39-41-
H/01 Malíř a lakýrník, 41-51-H/01 Zemědělec – farmář, 41-52-H/01 Zahradník, 41-55-H/01
Opravář zemědělských strojů, 29-51-E/02 Potravinářské práce, z toho v jednom dvouletém
oboru vzdělání 41-55-E/01 Opravářské práce. V době inspekce se v denním studiu ve škole
vzdělávalo celkem 530 žáků, z nich bylo identifikováno 67 se speciálními vzdělávac ími
potřebami (dále „SVP“) s podpůrnými opatřeními 1. až 4. stupně. Dále škola evidovala
pět žáků s odlišným mateřským jazykem, čtyři žáci byli vzděláváni podle individuálního
vzdělávacího plánu.
Škola je jmenována Ministerstvem zemědělství ČR jako „Centrum odborného vzdělávání“.


                         Hodnocení podmínek vzdělávání
Škola má přehledně a srozumitelně vypracovanou koncepci svého dalšího rozvoje s reálně
nastavenými a promyšlenými cíli odpovídajícími jejím aktuálním podmínkám a potřebám.
Při vypracování koncepčních záměrů vedení školy vycházelo ze zpracované analýzy
z předešlého období a požadavků trhu práce na absolventy školy. Stanovené cíle vedoucí ke
zkvalitnění v oblasti personální, ekonomické a majetkové se dařily průběžně naplňovat.
Škola má přehledně a srozumitelně stanovená pravidla a mechanismy k organizování vlastní
činnosti, nastavení vnitřních norem odpovídalo její strategii. Kontrola výchovně
vzdělávacího procesu realizovaná ředitelem školy byla sice systematická, ale v rámci
kontrolní činnosti chyběla důslednost ve sledování kvality inovovaných školních
vzdělávacích programů (dále „ŠVP“) v souvislosti se změnami rámcových vzdělávac íc h
programů. Tato skutečnost vedla k překročení maximálního počtu vyučovacích hodin ve
školním vzdělávacím programu pro obory Instalatér a Mechanik opravář motorových
vozidel. Hospitační činnost realizovaná především zástupci ředitele školy pro teoretickou a
praktickou výuku byla prováděna dostatečně, vyučující však nedostávali potřebnou zpětnou
vazbu podporující rozvoj jejich pedagogických dovedností. Většinou žádné nebo pouze
obecné závěry z hospitační činnosti se negativně projevily v kvalitě výuky.
Přestože docházelo průběžně k obměně pedagogického sboru, dařilo se vedení školy zajistit
jeho potřebné složení pro výuku všeobecně vzdělávacích předmětů a zejména odborného
vzdělávání. Součástí pedagogického sboru jsou asistenti pedagoga pro podporu žáků se
speciálními vzdělávacími potřebami a externí školní psycholog. Pro výuku odborných
předmětů škola získala odborníky z praxe, které úspěšně motivovala k doplnění
pedagogického vzdělání. Další vzdělávání pedagogických pracovníků se orientova lo
převážně na prohlubování vědomostí a dovedností pedagogů v odborných znalostech se
zaměřením na nové poznatky a rozvoj technologií ve vzdělávaných oborech a pro činnost
školního poradenského pracoviště. Absolvované vzdělávání orientované na využití
informačních technologií ve výuce se však na její kvalitě odrazilo v malé míře.
Aktivním přístupem vedení školy při vyhledávání dalších zdrojů financování se zvýšila
materiální i estetická úroveň využívaných objektů. V materiálních podmínkách škola
dosahuje vysoké kvality v oblasti odborné a praktické přípravy žáků. Za účelem zvýšení
úrovně vzdělávání v souvislosti s budoucím uplatněním žáků na trhu práce byly nově zřízeny
odborné učebny, dále byla pořízena zemědělská technika i přístrojové a technologické
vybavení pro všechny vyučované obory. Nově bylo vybudováno další místo poskytovaného
vzdělávání s prostory pro výcvik a údržbu psů, učebna pro zpracování mléka a prostory pro
pěstování rostlin. Modernizací vybavení informačními a komunikačními technologie mi
a interaktivní didaktickou technikou si škola udržuje potřebnou úroveň pro jejich využívá ní


                                            2/8
ve výuce. Výraznou pozitivní proměnou prošel i domov mládeže. Školní jídelna poskytovala
stravování včetně celodenního stravování ubytovaným žákům. Možnost výběru ze dvou
druhů hlavních jídel i skladba jídelních lístků zachovávala pestrost a výživovou hodnotu
nabízených jídel a současně respektovala požadavky strávníků, což se odráželo ve vysokém
zájmu žáků o školní stravování.
Vedení školy se systematicky zaměřuje na zajištění bezpečnosti žáků, kteří byli při
praktických činnostech převážně v rámci odborného výcviku a praxe průběžně seznamová ni
se zásadami bezpečného chování s ohledem na rizika a upozorňováni na používá ní
ochranných pracovních prostředků, pracovních oděvů a obuvi.
Poradenské služby účelně zajišťovalo školní poradenské pracoviště složené ze tří
výchovných poradkyň, které systematicky koordinovaly péči o žáky se SVP a o žáky
ohrožené školním neúspěchem a školní metodičky prevence. Jedna z výchovných poradkyň
vykonávala současně funkci kariérové poradkyně. K zefektivnění podpory žáků se SVP
přispívala jejich včasná identifikace i účelná spolupráce se školskými poradenskými
zařízeními.
Škola zabezpečovala kvalitní podmínky pro spolupráci s partnery. Kooperace školy
s firmami je velmi přínosná zejména při získávání přehledu o nových trendech a
technologiích i odborných poznatcích v oboru vzdělání a také praktických zkušenostech a
dovednostech v reálném pracovním prostředí. Výborná spolupráce školy se zřizovate le m
přispívala k postupné a modernizaci materiálního zázemí. Kvalitní vzájemná kooperace
s městem při organizaci tradičních i charitativních akcí, na jejichž přípravě se žáci podíleli,
přispěla k posilování sounáležitosti s městem. Oboustranně přínosné bylo partnerství se
zákonnými zástupci žáků i školami v blízkém okolí.


                           Hodnocení průběhu vzdělávání
Vzdělávání bylo sledováno v teoretickém a praktickém vyučování maturitních oborů
vzdělání i oborů ukončených závěrečnou zkouškou.
Ve většině vyučovacích hodin jazyka českého a literatury převládala frontálně vedená výuka
s nepříliš účinným využitím digitální techniky a s minimem aktivizační metody a formy.
Výuka anglického jazyka účelně probíhala střídavě v jazyce anglickém a českém, přičemž
žákům byl vždy jasný cíl výuky. Žáci byli vhodně vedeni k samostatné práci a průběžně
dostávali dobrou zpětnou vazbu ke kvalitě svých výkonů. Efektivně byly rozvíjeny jejich
sociální a jazykové dovednosti při práci ve dvojicích i ve skupinách. Velmi dobře byla
použita digitální technika k nácviku poslechu a výslovnosti. Zvolené metody a formy
v matematice společně s procvičováním a upevňováním probíraného učiva i s účelným
využitím didaktické techniky měly pozitivní vliv na úroveň vzdělávání. Žáci byli při řešení
úkolů vedeni k volbě správného postupu, průběžně dostávali dobrou zpětnou vazbu
využitelnou k jejich dalšímu učení. Ve výuce základů ekologie i v chemii v maturitním
oboru vzdělávání byly vhodně využívány dosavadní znalosti a zkušenosti žáků z reálného
života. Výuka tělesné výchovy úspěšně podporovala pozitivní vztah žáků k pohybovým
aktivitám a jejich pravidelné zapojení bylo v souladu s jejich individuálními pohybovými
zájmy. Výuka byla dobře organizována, což vedlo k aktivnímu přístupu žáků. Metody a
formy výuky podporovaly dosažení stanovených cílů a zároveň umožňovaly rozvoj nových
pohybových dovedností i zdokonalení těch stávajících.
Ve většině vyučovacích hodin odborných předmětů strojírenských oborů vzdělání a oboru
vzdělání Tesař nebyly dodržovány pedagogicko-didaktické zásady vyučovací hodiny,


                                             3/8
chybělo zřetelné a jasné stanovení vzdělávacích cílů, málo bylo využívá no
mezipředmětových vztahů. Zvolené organizační formy a využívané metody byly
neefektivní. Žáci byli většinou pasivní, v některých hodinách byla jejich činnost omezena
jen na učitelem diktovaný zápis do sešitu nebo opisování textu nebo schémat z tabule. Výuka
postrádala dobrou zpětné vazby a žáci nebyli vhodně podněcováni k plnění úkolů. Naopak
výuka odborných předmětů oboru vzdělání Podlahář se vyznačovala pozitivní aktivitou žáků
při plnění zadaných úkolů, přičemž jim byla poskytována účinná zpětná vazba. Metody
výuky a úlohy podporovaly dosažení stanoveného vzdělávacího cíle. Žáci měli dostatek času
na řešení úloh a byli vhodně motivováni k jejich plnění. Bez obav před třídou pokládali
otázky a sdělovali své postřehy, a některé učební úlohy poskytly učiteli infor mace
o zvládnutí aktuálně probíraného obsahu.
Společným nedostatkem většiny hodin v teoretické výuce bylo chybějící shrnutí obsahu
učiva s ohledem na další učení žáků. Pokud se shrnutí obsahu učiva objevilo, pak do něj
nebyli zapojeni žáci. Žáci neměli možnost vybírat si z úloh odlišné kognitivní náročnosti,
ani slovně interpretovat informace získané z různých zdrojů a v různých formách.
V praktickém vyučování byla sledována výuka odborného výcviku oboru vzdělání
Mechanik opravář motorových vozidel, Opravář zemědělských strojů, Opravářské práce,
Podlahář, Tesař a Malíř a lakýrník.
Ve výuce odborného výcviku strojírenských oborů vzdělávání byly účelně rozvíjeny
kompetence žáků k získání potřebných dovedností a návyků v souladu s učivem a obsahem
odborných předmětů teoretického vyučování. Výukový cíl i formy a metody výuky i zadané
úkoly byly zvoleny účelně. V průběhu výuky byli žáci systematicky upozorňováni na chyby
při práci. Ověřování znalostí a dovedností žáků probíhalo dle předem známých kritérií.
Nutnost dodržování zásad bezpečnosti v průběhu výuky byla cíleně sledována a vyžadována.
Ve výuce odborného výcviku oboru vzdělání Tesař převažovala aktivita učitele, zatímco
někteří žáci byli po většinu času pasivní. Absence sledování a korigování špatných
pracovních postupů žáků společně s minimálním rozvojem postojové složky žáků a
posilování jejich pozitivního sebepojetí a sebevědomí se negativně projevily na kvalitě
výuky. Praktické vyučování oboru vzdělání Podlahář a Malíř a lakýrník probíhalo na
pracovišti právnické osoby pod vedením učitelů odborného výcviku. Praktické vyučová ní
vhodně navazovalo na teoretickou výuku a cíleně rozvíjelo postoje žáků. Použité organizač ní
formy výuky byly účelné, žáci pracovali po většinu času se zájmem a během praktického
vyučování panovala příjemná atmosféra. Výkony žáků i produktivita a kvalita jejich práce
byly vhodnou formou vyhodnocovány.
Domov mládeže pravidelnou i spontánní činností úspěšně realizoval stanovené cíle a pestrou
nabídkou aktivit umožňoval žákům kvalitní trávení volného času. Žákům bylo vytvářeno
pozitivní klima podporující jejich vzdělávání.


                          Hodnocení výsledků vzdělávání
V průběhu vzdělávání žáků škola pravidelně zjišťovala jejich úspěšnost a zabývala se jejich
vzdělávacími výsledky. V rámci externího ověřování znalostí proběhlo testování
v oblasti čtenářské gramotnosti a moderních dějin, při kterém škola dosáhla podprůměrnýc h
výsledků ve srovnání s výsledky celorepublikovými. Interní šetření vzdělávacích výsledků
žáků maturitního studia probíhalo pravidelně v matematice a v českém jazyce formou
kontrolních prací. Zjištěné výsledky ze školního a externího šetření i z průběhu vzdělává ní
jednotlivých žáků společně s výsledky tříd vedení školy i předmětové komise, zejména



                                            4/8
matematiky a českého jazyka a literatury, projednávaly a na základě vyhodnocování byla
přijímána vhodná opatření k jejich zkvalitnění, jejichž efektivita byla vyhodnocována.

Škola systematicky pracovala s žáky ohroženými školním neúspěchem a žáky se SVP
i s odlišným mateřským jazykem. Ke snižování školní neúspěšnosti v průběhu studia účelně
přispívaly cíleně nastavené plány pedagogické podpory a doučování. Nabízené konzultač ní
hodiny jednotlivých pedagogů byly žáky ve velké míře navštěvovány. K eliminac i
záškoláctví byly vhodně využity smlouvy se žáky, které škola pravidelně vyhodnocova la.
Žákům se SVP byla věnována efektivní podpora formou podpůrných opatření zahrnujíc í
také kvalitní asistentskou pomoc a možnost individuální péče věnované externím školním
psychologem. Poskytování podpůrných opatření škola průběžně sledovala a vyhodnocova la.
Systematická byla preventivní práce s třídními kolektivy včetně potřebných intervencí při
aktuálních vzdělávacích nebo výchovných problémech žáků. V oblasti kariérového
poradenství škola cíleně pomáhala žákům při výběru vhodné budoucí profese. Účinná
pozornost při vzdělávání žáků s odlišným mateřským jazykem byla zaměřena na jejich
úspěšnou integraci do českého modelu vzdělávání, zejména v oblasti výuky českého jazyka.

Vedení domova mládeže a vychovatelé také průběžně získávali aktuální infor mace
o výsledcích vzdělávání žáků a měli informace o jejich vzdělávacích pokrocích.
Ubytovaným žákům je cíleně poskytována pomoc formou doučování.
Náležitá pozornost byla věnována sledování úspěšnosti žáků u maturitní zkoušky.
V anglickém jazyce žáků nástavbového studia Podnikání byly výsledky v posledních třech
letech na velmi dobré úrovni, v profilové části maturitní zkoušky došlo ke zlepšení. Naopak
nízká úspěšnost žáků v českém jazyce a literatuře ve srovnání s republikovými výsledky
přetrvává. U čtyřletého oboru vzdělání Chovatelství dosáhli žáci nejlepších výsledků ve
školním roce 2021/2022, kdy jejich celková úspěšnost u maturitní zkoušky byla
s celorepublikovou srovnatelná. Výsledky ve společné části maturitní zkoušky byly oproti
profilové části stabilní a v porovnání s celorepublikovými výsledky byla úspěšnost žáků
v této části maturitní zkoušky mírně nižší. V profilové části se úspěšnost žáků postupně
zlepšovala, ve školním roce 2022/2023 byla srovnatelná s celorepublikovými výsledky.
Výsledky žáků u závěrečných zkoušek byly na dobré úrovni, žákovská neúspěšnost byla
nízká.
Vedení školy i předmětové komise se výsledky maturitních zkoušek pravidelně zabývají,
vyhodnocují je a přijímají opatření směřovaná k jejich zlepšování. Na základě neúspěšnosti
žáků ve společné části maturitní zkoušky škola přijala nápravná opatření. Systém nápravy
nastavený na počátku školního roku 2023/2024 se daří průběžně naplňovat především
v oblasti snížení absence žáků ve výuce a ve zkvalitňování práce s výsledky u předmětových
komisí matematiky, českého jazyka a literatury i anglického jazyka.
Škola cíleně motivovala své žáky k zapojení do aktivit s pozitivním dopadem na rozvoj
jejich kompetencí. Žáci byli aktivně podporováni v možnostech se začleňovat do
dovednostních soutěží. Mezi nejvýznamnější úspěchy patří pravidelná výborná umístě ní
v soutěžích pořádaných na krajské, národní i mezinárodní úrovni zejména žáků oboru
vzdělání Malíř a lakýrník, Instalatér, Opravář zemědělských strojů a Mechanik opravář
motorových vozidel.
Škola účinně využívá zavedený model pro zjišťování uplatnitelnosti svých absolventů.
Motivační efekt mělo také zapojení absolventů školy do přednášek pro stávající žáky.




                                           5/8
                                          Závěry
Vývoj školy
–   Zvýšení počtu žáků především v souvislosti s otevření oborů vzdělání Chovatelství a
    Zemědělec – farmář.
–   Výmaz oboru vzdělávání Kominík s účinností od 1. 9. 2021.
–   Efektivní využívání dalších finančních zdrojů ke zlepšení materiálních podmínek
    vzdělávání převážně pro odbornou přípravu žáků a informačních a komunikač níc h
    technologií.
–   Zkvalitnění materiálních podmínek pro poskytování ubytovacích služeb a zájmové
    činnosti v domově mládeže.
–   Aktivní přístup vedení školy k získávání dotačních titulů.
–   Výrazná obměna a rozšíření pedagogického sboru.
Silné stránky
– Oboustranně přínosná spolupráce s městem Uherský Brod, školami v regionu a s firma mi
  zaměřená na rozvoj sociálních a odborných kompetencí žáků. (1.5)
– Vedení školy aktivně usiluje o průběžné zkvalitňování materiálních podmínek
  pro teoretickou výuku odborných předmětů a praktického vyučování odpovídajíc íc h
  moderním trendům. (2.4)
– Dlouhodobé aktivní zapojování žáků a jejich významná umísťování v dovednostníc h
  soutěžích pořádaných na krajské, národní i mezinárodní úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V závěru výuky chybělo zhodnocení probíraného obsahu učiva vyučujícími i žáky. (4.1)
– Absence aktivit podporujících iniciativu žáků a účelné využívání dalších informač níc h
  zdrojů při řešení úloh s vyhodnocením, které by dokázali žáci následně interpreto vat
  v teoretické výuce. (4.2)
– Minimální možnosti výběru z úloh odlišné kognitivní náročnosti v teoretické výuce. (4.3)
– Neúspěšnost žáků nástavbového studia ve společné části maturitní zkoušky z českého
  jazyka a literatury. (5.2)
– Oblastí ke zlepšení je hospitační činnost vedení školy zahrnující konkrétnější zpětnou
  vazbu podporující rozvoj pedagogických dovedností vyučujících. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při hospitační činnosti se zaměřit na zařazování aktivit umožňujících diferenciaci výuky
  a na hodnocení probíraného učiva v závěrech výuky.
– Při výuce rozvíjet u žáků schopnost účelně využívat různé informační zdroje.
– Začleňovat do výuky závěrečné zhodnocení probíraného učiva vyučujícími i žáky.



                                             6/8
– Další vzdělávání pedagogických pracovníků zaměřit na metody a formy podporující
  iniciativu žáků a práci s úlohami odlišné kognitivní náročnosti.
– Zaměřit se na zvýšení motivace žáků nástavbového studia ke snížení neúspěšnosti
  u maturitní zkoušky z českého jazyka a literatury.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina Střední odborné učiliště zemědělské a Odborné učiliště, Uherský
      Brod, Svatopluka Čecha 1110, čj. 3423/2001/ŠK ze dne 28. 11. 2001, vydaná
      Zlínským krajem ve znění dodatků č. 1 až 9 ze dne 19. 4. 2021
 2.   Rozhodnutí MŠMT ve věci změny zápisu do rejstříku škol a školských zařízení
      čj. MSMT-29203/2022-2 s účinností od 1. 9. 2023
 3.   Rozhodnutí Krajského úřadu Zlínského kraje ve věci změny zápisu do rejstříku škol
      a školských zařízení čj. 92601/2023 s účinností od 1. 1. 2024
 4.   Jmenování školy Centrem odborné přípravy vystavené Ministerstvem zemědělství
      ČR čj. 47479/2018-MZE-14153 ze dne 27. 11. 2018
 5.   Školní řád čj. 575/2023 vydaný dne 16. 12. 2022 a školní řád vydaný dne 13. 5. 2024
 6.   Třídní knihy a rozvrhy vyučovacích hodin ve školním roce 2023/2024 k datu inspekce
 7.   Školní vzdělávací programy ve školním roce 2023/2024 k datu inspekce
 8.   Zápisy z jednání pedagogické rady a předmětových komisí ve školním roce
      2022/2023 a 2023/2024 k datu inspekce
 9.   Výroční zprávy o činnosti školy za školní rok 2020/2021, 2021/2022 a 2022/2023
10.   Dokumentace k výchovnému a kariérovému poradenství a prevenci rizikové ho
      chování žáků ve školním roce 2022/2023 a 2023/2024 k datu inspekce
11.   Doklady o dosaženém vzdělání pedagogů ve školním roce 2023/2024 (vzorek) k datu
      inspekce
12.   Plán dalšího vzdělávání pedagogických pracovníků 2021/2022, 2022/2023 a
      2023/2024 k datu inspekce
13.   Dokumentace k zajištění školního stravování a podmínek bezpečnosti a zdraví žáků
      ve školním roce 2023/2024 k datu inspekce
14.   Podklady k vyhodnocení příjmů a výdajů školy za rok 2022, 2023 a 2024 k datu
      inspekce




                                          7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Ing. Miroslav Školoudík, přizvaná osoba
 Ing. Anna Zámečníková, kontrolní pracovnice
30. 5. 2024




                                         8/8
