                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1073/21-Z


Název                               Střední odborná škola a Gymnázium Staré Město
Sídlo                               Velehradská 1527, 686 03 Staré Město
E-mail                              info@sosgsm.cz
IČ                                  60371790
Identifikátor                       600015556
Právní forma                        Příspěvková organizace
Zastupující                         Mgr. Bedřich Chromek
Zřizovatel                          Zlínský kraj
Místo inspekční činnosti            Velehradská 1527, 686 03 Staré Město
                                    Slavomírova 1522, 686 03 Staré Město
                                    Revoluční 747, 686 06 Uherské Hradiště
Termín inspekční činnosti           14. 12. 2021 − 17. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.




2021/2022
                                   Charakteristika
Střední odborná škola a Gymnázium Staré Město je právnickou osobou zřízenou Zlínsk ým
krajem, tř. T. Bati 21, 761 90 Zlín. Právnická osoba vykonává činnost střední školy, domova
mládeže a školní jídelny. Pro výuku Střední odborná škola a Gymnázium Staré Město (dále
„škola“) využívá 2 pracoviště (Velehradská 1527, 686 03 Staré Město a Revoluční 747,
686 06 Uherské Hradiště). V době inspekce škola poskytovala vzdělávání v 5 oborech
vzdělání ukončených maturitní zkouškou 36-47-M/01 Stavebnictví, 41-41-M/01
Agropodnikání, 63-41-M/01 Ekonomika a podnikání, 23-45-L/01 Mechanik seřizovač,
79-41-K/41 Gymnázium a ve 4 oborech vzdělání ukončených závěrečnou zkouškou
23-51-H/01 Strojní mechanik, 23-56-H/01 Obráběč kovů, 23-68-H/01 Mechanik opravář
motorových vozidel a 33-56-H/01 Truhlář.
V průběhu sledovaného období měl počet žáků stoupající tendenci u oborů odborného
vzdělávání a setrvalý stav u gymnaziálního oboru. Ve školním roce 2021/2022 se k datu
inspekce ve škole vzdělávalo 740 žáků ve 31 třídě. Žáky se speciálními vzdělávac ími
potřebami (dále „SVP“) škola identifikovala, v době inspekce vzdělávala 51 těchto žáků,
kterým byla poskytována podpůrná opatření 1. - 3. stupně, 5 žáků (sportovníc h
reprezentantů) bylo vzděláváno podle individuálního vzdělávacího plánu. V aktuálním
školním roce škola umožňovala 76 žákům, kteří se aktivně věnují sportu na vysoké úrovni,
úpravu organizace vzdělávání tak, aby mohli skloubit studium a sportovní kariéru. Ve škole
se vzdělávalo také 11 cizinců.
V rámci podpory vybraných učebních oborů ve Zlínském kraji byly žákům oboru vzdělání
Strojní mechanik, Obráběč kovů a Truhlář vyplaceny finanční prostředky z rozpočtu
Zlínského kraje.
Škola pořádá odborné kurzy a kurzy k získání řidičského oprávnění pro veřejnost formou
dalšího vzdělávání v rámci celoživotního učení.
Školní jídelny v obou pracovištích poskytují služby školního stravování.


                         Hodnocení podmínek vzdělávání
Škola má jasně a srozumitelně nastavenou vizi, ve které jsou smysluplně rozčleněny hlavní
oblasti vzdělávání a nastíněn rozvoj jednotlivých oborů vzdělání. Vytyčené cíle jsou
v souladu se zásadami vzdělávání a s přípravou žáků na jejich navazující vysokoškolské
studium, nebo na uplatnění v profesní praxi. Vize a cíle jsou stanoveny s otevřeností
k trendům ve vzdělávání a jsou v souladu s rozvojovými dokumenty zřizovatele. Vedení
školy o svých strategických záměrech aktivně komunikuje s pedagogy, zákonnými
zástupci žáků a sociálními partnery, případné připomínky či podněty účelně zapracovává
do svých strategických dokumentů. Stanovené hlavní koncepční záměry se škole daří
postupně naplňovat především ve zvýšeném zájmu uchazečů o zemědělské, strojírenské
a dřevařské obory vzdělání, v modernizaci strojírenských dílen a zemědělské techniky,
v jazykové profilaci školy a v prohlubování přínosné mezinárodní spolupráce s partnerskými
školami. Škole se nedaří trvale udržet dobré výsledky vzdělání u odborných oborů.
Vzdělávání probíhalo podle školních vzdělávacích programů (dále „ŠVP“), se kterými
vyučující aktivně pracují. V rámci průběžných úprav škola vhodně reagovala na potřeby
žáků vzhledem k maturitní a závěrečné zkoušce, na aktuální změny vycházející z potřeb
školy i z podnětů ze strany spolupracujících sociálních partnerů z řad vysokoškolskýc h
pedagogů a regionálních zaměstnavatelů vedoucích k širšímu uplatnění absolventů v dalším
vzdělávání i praktickém životě. V současnosti škola zahájila práci na inovaci školních
vzdělávacích programů.


                                            2
Stanovená pravidla a mechanismy k organizaci vlastní činnosti školy byly vhodně nastaveny
vzhledem k několika místům poskytovaného vzdělávání a školských služeb a různorodým
oborům vzdělání. Kontrolní systém nebyl zcela funkční vzhledem ke zjištěnému nesouladu
výuky a učebního plánu. Velký důraz byl kladen na hospitační činnost, závěry vzešlé
z vyhodnocení jednotlivých hodin byly přínosné pro zkvalitnění výuky ve většině předmětů.
Činnosti předmětových komisí byla ze strany vedení školy věnována cílená pozornost. Škola
vytvářela vhodné příležitosti pro vzájemnou spolupráci pedagogů se zákonnými zástupci
žáků i rodiči žáků zletilých a účinně reagovala na vzniklé problémy.
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Vzdělávání zabezpečoval pedagogický sbor, který byl účelně sestaven tak, aby byla zajištěna
odbornost pro vzdělávání žáků ve všeobecně vzdělávacích a odborných předmětech,
v praktickém vyučování a v domovech mládeže. Další vzdělávání pedagogickýc h
pracovníků bylo cíleně zaměřeno na rozvoj jejich odborných a jazykových znalostí
i pedagogických dovedností, což se zčásti pozitivně projevilo v průběhu výuky.
Zapojení školy do projektových aktivit využilo vedení školy k podpoře účelné spolupráce
a sdílení zkušeností mezi pedagogy, odborníky z praxe a zaměstnavateli, což mělo vliv na
kvalitu výuky a možnosti uplatnění žáků na trhu práce. Prostřednictvím kvalitních projektů
v rámci programu ERASMUS+ si žáci i pedagogové zvyšovali kulturní znalosti a jazykové
schopnosti. Navazovali přínosnou spolupráci se zahraničními školami v rámci které žáci
i pedagogové pro získávání odborných znalostí v oblasti metodologie odborného
a praktického vzdělávání a v oblasti výstupů především pro výuku agromechatroniky ze
zkušeností partnerských škol a odborných institucí. Další projekty měly přínos pro rozšíření
rozhledu žáků i pedagogů na základě poznávání reálií a životního stylu jednotlivýc h
zúčastněných partnerských zemí. Součástí projektů bylo i řešení výzkumných úkolů
tematicky orientovaných na oblast biologie, geografie a životního prostředí s využitím
moderních digitálních technologií a aktivního používání mobilních telefonů a tabletů žáky
při řešení úkolů ve výuce přírodovědných předmětů.
Dlouholeté partnerské vztahy má škola navázány se školami obdobného zaměření
v Německu, v Itálii a ve Francie. Pro žáky a učitele byla přínosná i spolupráce s vysokými
školami probíhající na úrovni odborných přednášek, při kterých si žáci prohlubovali znalosti
a populární formou byli seznamováni s výsledky odborného vědeckého bádání. Škola cíleně
vytvářela velmi dobré podmínky pro spolupráci s partnery ve prospěch žáků a vzhlede m
k zaměření školy udržuje a rozvíjí kontakty se sociálními partnery obdobně oborově
zaměřenými. Žákům jsou vytvářeny vhodné příležitosti pro seznamování se s běžným
provozem a s úkoly, které plní zaměstnanci firem daných odborností.
Škola má pro svoji činnost střední školy, domova mládeže a školní jídelny většinou vhodné
materiální podmínky, s výjimkou nevhodných prostorových podmínek pro umístě ní
strojového vybavení oboru truhlář. Modernizací dílen v pracovišti v Uherském Hradišti
včetně modernizace strojového parku škola získala kvalitní a atraktivní zázemí pro výuku
odborného výcviku odpovídající moderním trendům ve strojírenství a přiblížení firemní
praxi. Přestože postupně dochází k modernizaci vybavení i dalších prostor, toto pracoviště
vykazuje nižší estetickou i užitnou hodnotu než pracoviště ve Starém Městě. Zde byla nově
zřízena učebna precizního zemědělství a ICT s unikátní digitální zemědělskou technikou,
čímž jsou žákům představovány nové trendy v agrotechnice. Úroveň vybavení učebními
pomůckami a informačními a komunikačními technologiemi škola průběžně zkvalitňova la,


                                             3
možnosti jejich využití ve výuce jsou pro potřeby školy vyhovující i s ohledem na distanční,
případně synchronní výuku.
Škola poskytuje poradenské služby týmem tvořeným výchovnými poradkyněmi,
metodičkou prevence a externí psycholožkou. Zvolený model poradenských služeb
umožňoval spolupráci všech zúčastněných především při podpoře žáků se speciálními
vzdělávacími potřebami i kariérního poradenství. Jednotliví členové školního poradenského
pracoviště spolu navzájem účelně spolupracovali, vzniklé problémy průběžně řešili
s třídními učiteli i dalšími vyučujícími. Již méně se dařilo optimalizovat přístup učitelů
odborného výcviku k využití jednotlivých doporučení k naplnění vzdělávacích potřeb
konkrétního žáka při praktickém vyučování. Také prodlení v poskytnutí informací o dílčích
negativních projevech žáků oslabovalo koordinaci průběžné spolupráce potřebné pro
předcházení školního neúspěchu zejména u tříletých oborů vzdělání s výučním listem.
I přesto, že škola sledovala a pravidelně vyhodnocovala projevy rizikového chování žáků,
nedaří se jí naplňovat zejména vedení žáků technických oborů k důslednému dodržování
interně nastavených pravidel a uvědomění si osobní odpovědnosti při řešení nastalých
problémů. Nastavená pravidla svědčí o zvýšené pozornosti věnované zejména využívá ní
kázeňských opatření namísto cíleného a systematického předcházení školního neúspěchu
žáků již při prvotních projevech rizikového chování. Školou uplatňovaná preventivní
strategie neobsahuje vyhodnocení účinnosti přijímaných opatření a realizovaných aktivit.
Prostředí školy nevykazovalo zjevná bezpečnostní rizika. Pravidelně prováděná preventivní
činnost upozorňovala na případná nebezpečí, k jejichž odstranění byla přijata adekvátní
opatření. Škola průběžně a cíleně informovala a poučovala žáky o bezpečném chování.
Žákům, kde bylo v rámci odborného výcviku a praxe vyhodnoceno riziko úrazu, byly
poskytovány pracovní ochranné pomůcky, oděvy a obuv.
Škola poskytuje ubytovací služby domova mládeže ve dvou místech pro žáky školy i žáky
jiných středních a základních škol. Nejednotné organizační řízení a rozdílná kvalita
zpracovaných ŠVP a vnitřních řádů na jednotlivých místech poskytovaných služeb vede
k odlišným přístupům a k různé kvalitě poskytovaných služeb ubytovaným žákům.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích předmětech - český jazyk
a literatura, anglický jazyk, německý jazyk, dějepis, občanská nauka, občanský
a společenskovědní základ, základy profesní komunikace, informační a komunikač ní
technologie, matematika, fyzika, chemie, biologie a ekologie, tělesná výchova,
v předmětech odborných a v praktickém vyučování oboru vzdělání Mechanik seřizovač,
Obráběč kovů, Mechanik opravář motorových vozidel, Strojní mechanik a Truhlář.
Všechny hospitované hodiny českého jazyka probíhaly v příjemné a klidné pracovní
atmosféře. Většina hodin jazyka českého byla vhodně didakticky strukturová na
a realizována. Vyučující zpravidla účelně využívali digitální techniku a kladli důraz zejména
na samostatnou práci žáků, v jednom případě vyučující efektivně využila i práce žáků
ve skupinách. V dalších hodinách probíhala převážně frontální výuka založená na výkladu
učitele a na společné práci žáků s učitelem. Byla systematicky zaměřena především na
přípravu k maturitní zkoušce, procvičování učiva a podporu čtenářské gramotnosti.
V hodinách u žáků nematuritních oborů byli žáci motivováni k aktivnímu zapojení do
činností, které byly vhodně přizpůsobeny jejich využití v reálných životních situacíc h.
V hodině dějepisu byl zajímavý výklad učitele nedostatečně strukturovaný. Žáci obtížně
rozpoznávali, které poznatky jsou základní a které spíše výklad doplňují.

                                             4
Škola klade důraz na výuku cizích jazyků, což se také zjevně odrazilo ve vyučovac ím
procesu. V hodinách jazyka anglického a jazyka německého bylo velmi dobře využito
různých aktivizačních metod a forem vedoucích ke zvýšení zájmu a motivace žáků.
V jednom případě žáci účelně pracovali také s mobilními telefony, téměř ve všech hodinách
byli systematicky a vhodně podněcováni ke konverzaci ve dvojicích či skupinách.
Komunikace s žáky byla záměrně v co nejvyšší míře realizovaná v daných cizích jazycích,
důraz byl kladen na rozvoj lexikálních a gramatických znalostí. Ve většině vyučovac íc h
hodin byla efektivně využita digitální technika, zejména k rozvoji poslechovýc h
a komunikačních dovedností. V hodině anglického jazyka u nematuritních oborů byla také
při poslechu vhodně využita čtečka jako podpůrné opatření pro žáky, jimž poslech činí
obtíže.
Ve sledované výuce občanské výchovy byl kladen důraz na rozvoj myšlení a schematické
třídění nových informací i s využitím týmové spolupráce. Žáci pracovali v optimálním
tempu, byli přirozeně vedeni k respektování určených pravidel, což podporovalo jejich
celkový osobnostní rozvoj. Využití názorné prezentace napomáhalo žákům k přirozené mu
osvojení propojenosti teoretických poznatků s činnostmi potřebnými v reálném životě.
Vhodné motivování a dostatek prostoru pro vyjádření vlastního názoru vedlo žáky
k aktivnímu zapojení do výuky. V základech profesní komunikace převládala frontální
výuka doplněná výkladem a kladením motivačních otázek žákům, na které reagovala jen
část z nich i přes poskytnutou názornou prezentaci reálných situací souvisejíc íc h
s probíraným učivem.
Výuka sledovaných přírodovědných předmětů byla vzhledem k obsahu učiva a ke
schopnostem a možnostem žáků organizačně zvládnutá velmi dobře, vzdělávací cíle byly
nastaveny účinně. Vhodně zvolené metody a formy výuky podněcovaly aktivitu žáků. Pro
upevnění základních pojmů bylo do výuky účelně zařazeno procvičování předešlého učiva.
Žáci měli dostatečný prostor pro komunikaci, nebáli se dotazovat k probíranému učivu,
v průběhu výuky byli vhodně vedeni k dodržování správné terminologie a dostávali zpětnou
vazbu využitelnou k jejich dalšímu učení. Vzhledem k dosti rozdílným znalostem žáků
zejména v oborech vzdělání ukončených závěrečnou zkouškou chybělo ve výuce využití
práce s úkoly odlišné kognitivní náročnosti. V hodinách biologie a ekologie převládala
frontální výuka, která žáky dostatečně nepodněcovala k aktivnímu zapojení do výuky. Při
ověřování dosažených znalostí jednotlivých žáků byla zbylá většina žáků třídy pasivní bez
zájmu o výuku, čas vyučovací hodiny nebyl využit efektivně.
Sledovaná výuka informačních a komunikačních technologií kladla na žáky přiměřené
požadavky, které vycházely z úrovně jejich znalostí a dovedností. Organizace výuky byla
založena na respektování osobního pracovního tempa, avšak bez zohlednění rozdílnos ti
v individuálních schopnostech žáků. Pozitivní vliv na průběh výuky mělo vhodné zařazování
mezipředmětových vztahů, které žákům napomáhalo chápat propojení vzdělávacích obsahů
s vyučovanou odborností.
Výuka tělesné výchovy rozvíjela u žáků kladný vztah k pohybovým činnostem, k jejich
osvojování a pravidelnému využívání v souladu s pohybovým zájmem jednotlivých žáků.
Ve většině vyučovacích hodin tělesné výchovy byla výuka dobře organizačně promyšle ná
a realizovaná, žáci byli vhodně podněcováni k aktivnímu přístupu. Pro dosažení
stanovených cílů byly účelně zvoleny metody a formy, které napomáhaly zvládnout nové
pohybové dovednosti i rozvíjet již zvládnuté činnosti. Žáci dokázali navzájem
spolupracovat, a tím podpořili i motivovali méně zdatné žáky, aby zažili úspěch v nácviku
nových pohybových dovedností nebo v rámci sportovních her. Velmi zdařile se dařilo žáky
zapojovat do pohybových aktivit v době uzavření škol, kdy se žáci aktivně účastnili různých


                                            5
projektů zaměřených na všestranné činnosti spojené s podporou fyzické zdatnosti a zdravého
životního stylu.
Sledovaná výuka v odborných předmětech strojírenských oborů a dřevařského oboru
vzdělání měla rozdílnou efektivitu využívání metod a forem výuky. Zatímco menší část
hodin byla pedagogy velmi dobře připravena a promyšlena, ve většině hodin strojírenské ho
zaměření scházela promyšlená struktura, vzdělávací cíle nebyly zřetelně a jasně
formulovány, nové učivo bylo prezentováno učiteli a žáci si jej pouze opisovali. Zvolené
organizační formy a využívané metody byly jednotvárné a nepodporovaly naplnění cíle
hodiny. Rovněž shrnutí učiva, zhodnocení a závěry nebyly zcela dostatečně učiteli, ani žáky
provedeny. Nové učivo bylo dominantně prezentováno frontálně s odlišně efektivním
využitím didaktické techniky. Ta byla účelně využita především v hodinách u dřevařského
oboru, kde byla doplněna aktuálními poznatky z praxe. Ve sledovaných hodinách byli žáci
učiteli motivováni k aktivitě, ale ne u všech žáků se dařilo je aktivně zapojit do výuky
a vzbudit v nich zájem o učení.
Výuka praktického vyučování probíhala jak v dílnách školy, tak i na pracovištích smluvníc h
partnerů pod vedením instruktorů. Praktické vyučování vhodně navazovalo na teoretické
předměty, vycházelo z očekávaných dovedností uvedených ve ŠVP. U žáků byly náležitě
rozvíjeny klíčové kompetence nutné k osvojení dovedností a návyků k jednotlivým
pracovním činnostem. Organizační formy a metody výuky byly zvoleny účelně, motivač ně
působilo seznamování žáků s moderními technologiemi. U žáků byly vědomě rozvíjeny
jejich pracovní postoje, které vedly k jejich zodpovědnému plnění stanovených úkolů,
respektování nastavených pravidel a dodržování zásad bezpečnosti práce. Žáci dokázali
cíleně diskutovat k zadaným úkolům a uměli pracovat s chybou. Převážně pracovali
se zájmem, dobře se orientovali v zadávací dokumentaci a byli průběžně hodnoceni v dílčích
činnostech i v rámci jejich celkového pokroku. Kvalita výuky praktického vyučování byla
umocněna velmi dobrým vybavením jednotlivých dílen materiály, novými technologie mi,
přístroji a nářadím. Za velký handicap lze považovat řešení dílen především u oboru Truhlář,
kde prostorové rozmístění strojů neumožňuje zvládnout veškerý obsah učiva obsažený
v ŠVP.
Výuka probíhala v příjemné a klidné pracovní atmosféře. Dobře se dařilo nastavovat
vzdělávací cíle jednotlivých hodin, které byly díky vhodně zvoleným metodám a zadávaným
úlohám ve většině hodin dosaženy. K lepšímu motivování žáků k učení a plnění zadávaných
úkolů chybělo ve větší míře zařazování aktivizujících metod do výuky a častější formativní
hodnocení žáků. Vzhledem k dosti rozdílným znalostem žáků chybělo ve výuce využití
práce s úkoly odlišných kognitivních náročností.


                          Hodnocení výsledků vzdělávání
Škola pravidelně sleduje úspěšnost žáků ve vzdělávání. Pro zjišťování žákovských výsledků
vzdělávání využívá průběžné ověřování žákovských znalostí a dovedností ve výuce. Škola
se jen v malé míře zapojovala do externího testování žáků a to pouze ve školním roce
2017/2018, kdy ve čtenářské gramotnosti dosáhli žáci 2. ročníků průměrných výsledků ve
srovnání s celorepublikovými výsledky stejně starých žáků
Pedagogičtí pracovníci pravidelně sledovali a zaznamenávali průběžné výsledky vzdělává ní
jednotlivých žáků. Sdílený elektronický informační systém umožňoval všem aktérům
vzdělávacího procesu systematické sledování úspěšnosti žáků v průběhu celého školního
roku. Zákonní zástupci žáků byli průběžně informováni o prospěchu na třídních schůzkách
i pomocí webového informačního systému. Systém podpory poskytované žákům ohroženým

                                             6
školním neúspěchem měla škola vhodně nastaven. Žáci však v menší míře využíva li
doučování nebo konzultačních hodin vyučujících.
Škola systematicky identifikovala individuální potřeby žáků s potřebou podpůrných opatření
a spolupracovala se školskými poradenskými zařízeními, přičemž respektovala jejich
doporučení. Školou uplatňovaný přístup umožňuje přehlednou evidenci žáků se slabším
prospěchem a zvýšenou absencí ve výuce. Zjištěnými neúspěchy a problémy žáků v učení
se vedení školy i pedagogičtí pracovníci cíleně zabývali a v průběhu studia jim poskytovali
základní podporu prostřednictvím konzultací či doučování, což bylo zejména žáky tříletýc h
oborů vzdělání s výučním listem nedostatečně využíváno. Vedení školy se nedařilo
prostřednictvím zvolených postupů a nástrojů zvýšit motivaci u konkrétních žáků k využití
nabízené podpory.
Celkové výsledky maturitní zkoušky v posledních třech letech vykazovaly rozdílnou úroveň
u jednotlivých oborů vzdělání.
Ve společné i profilové části žáci gymnaziálního oboru v meziročním srovnání dlouhodobě
vykazovali vysokou úspěšnost u maturitní zkoušky a v porovnání s průměrnou úrovní
výsledků žáků ostatních škol ve stejné skupině oborů za celou ČR měly tyto výsledky velmi
dobrou úroveň. Ve společné i profilové části maturitní zkoušky se vždy jednalo pouze
o jednotlivce, kteří u této zkoušky neuspěli.
U ostatních čtyřletých oborů vzdělání Stavebnictví, Agropodnikání, Ekonomika a podnikání
a Mechanik seřizovač docházelo k postupnému zlepšování výsledků žáků. Ve školním roce
2020/2021 byly výsledky u všech oborů výrazně lepší ve srovnání s republiko vým
průměrem ve stejné skupině oborů vzdělání.
Ve zkušebním předmětu český jazyk u čtyřletých oborů vzdělání výsledky žáků u oboru
Mechanik seřizovač sice nedosahovaly republikového průměru v dané skupině oborů, ale na
základě školou nastavených opatření docházelo k postupnému zlepšení výsledků žáků.
Výrazný posun byl zaznamenán u oborů Stavebnictví a Agropodnikání, kdy ve školním roce
2020/2021 uspěli všichni žáci oboru Stavebnictví konajících zkoušku společné části
maturitní zkoušky a u oboru Agropodnikání neuspěl 1 žák. Ve zkušebním předmětu anglick ý
jazyk společné části maturitní zkoušky žáci školy v posledních třech letech zazname na li
rozdílnou úspěšnost při konání této zkoušky. Žáci oborů vzdělání Agropodniká ní
a Stavebnictví dosahovali v posledních třech školních letech výrazně lepších výsledků, než
byl republikový průměr v daných skupinách oborů. Na základě vhodně nastavených opatření
došlo ke zlepšení výsledků žáků také u oborů vzdělání Ekonomika a podnikání a Mechanik
seřizovač, kdy ve školním roce 2020/2021 neuspěl pouze vždy 1 žák z uvedeného oboru
vzdělání konající společnou část maturitní zkoušky. V profilové části maturitní zkoušky ve
školním roce 2020/2021 neuspěl 1 žák u oboru vzdělání Ekonomika a podnikání a 5 žáků
u oboru Stavebnictví, kde se nedaří ani na základě přijatých opatření zlepšit výsledky žáků
konajících tuto zkoušku.
Celkové výsledky závěrečných zkoušek učebních oborů v řádném termínu měly dobrou
úroveň. Ve školních letech 2018/2019, 2019/2020 a 2020/2021 neuspělo 19 žáků
z celkového počtu 175 žáků konajících tuto zkoušku, v podzimním termínu úspěšně
vykonalo závěrečnou zkoušku 11 žáků. Zlepšující se trend se projevil ve školním roce
2019/2020, kdy neuspěli pouze 2 žáci, a v roce 2020/2021, kdy se výrazně zvýšil počet žáků,
kteří vykonali závěrečné zkoušky s vyznamenáním.
Maturitní výsledky i výsledky závěrečných zkoušek vedení školy sledovalo, analyzo va lo
a vyhodnocovalo. Pro zlepšení žákovských výsledků vedení školy přijalo a realizo va lo
opatření spočívající v navýšení hodinové dotace v českém jazyce a matematice, zavedením
semináře pro žáky maturující z jednotlivých předmětů společné části maturitní zkoušky


                                            7
a dělením vybraných odborných předmětů profilové maturitní zkoušky. Dále škola nabízela
doučování v předmětech společné i profilové části maturitní zkoušky a jednotné závěrečné
zkoušky. Nastavená opatření se sice projevila na postupně se zlepšujících výsledcích žáků
při ukončování vzdělávání, ale vedení školy efektivitu nastavených opatření systematick y
nevyhodnocovalo.
Žáci školy se pravidelně účastní olympiád a soutěží na celostátní, krajské a regionální úrovni.
Nejlepších ocenění dosahují na jazykových a přírodovědných olympiádách a na
překladatelských a konverzačních soutěžích. Významná ocenění žáci školy získávají také
v odborných soutěžích a přehlídkách v oblasti stavebnictví, strojírenství a grafickýc h
programů. Mezi nejprestižnější ocenění patří účast v celostátním kole soutěže v orbě a páté
místo na mistrovství ČR žáků oboru Truhlář. Také v oblasti sportu dosahují jednotlivc i
i žákovské kolektivy dlouhodobě vynikajících výsledků. Nejlepším umístěním je výhra ve
finále celorepublikové soutěže středních škol dívek ve futsalu a následná reprezentace ČR
na mistrovství světa středních škol.


                                          Závěry
Vývoj školy
Škola již nevzdělává žáky v oboru vzdělání 16-01-M/01 Ekologie a životní prostředí.
Škola obnovila vzdělávání žáků v oboru 23-56-H/01 Obráběč kovů.
U oboru vzdělání 63-41-M/01 Ekonomika a podnikání, který měl dvojí zaměření - finanč ní
a daňové poradenství a sportovní management, došlo k optimalizaci a zůstalo jen zaměření
na sportovní management.
Zkvalitnění materiálních podmínek cíleně           orientovaných    na   kvalitu   vzdělává ní
strojírenských a agrotechnických oborů.
Rozšíření projektové činnosti zahrnující realizaci nadstandartních aktivit přínosných pro
rozšíření znalostí a dovedností pedagogů i žáků a podporující jejich motivaci k technické mu
a přírodovědnému vzdělávání.
Silné stránky
Výborné výsledky žáků ve sportovních soutěžích na mezinárodní, republikové a regioná lní
úrovni.
Dlouhodobé aktivní zapojení školy do Programu Erasmus+ prostřednictvím kvalitně
zpracovaných projektů.

Slabé stránky a/nebo příležitosti ke zlepšení
Nevhodné prostorové podmínky pro výuku oboru Truhlář.
Nejednotné organizační řízení a rozdílnost povinné dokumentace domova mládeže na
jednotlivých místech poskytovaných služeb.
Zaměřit se na diferenciaci zadávaných úkolů a činností na základě rozdílného studijního
potenciálu žáků.
Zkvalitnit vyhodnocování stanovených cílů v průběhu a v závěru vyučovacích hodin.
Zefektivnit práci s žáky v oblasti prevence rizikového chování s následným přijetím
motivujících opatření, jejichž účinnost bude pravidelně vyhodnocována.



                                              8
Motivovat žáky nematuritních oborů vzdělání k využívání nastavených pedagogickýc h
opatření ke zlepšení jejich vzdělávacích výsledků (doučování, konzultační hodiny).
U maturitních oborů vzdělání věnovat zvýšenou           pozornost účinnosti    nastavenýc h
pedagogických opatření.
Doporučení pro zlepšení činnosti školy
Vytvořit odpovídající prostorové podmínky pro obor Truhlář.
Sjednotit a zkvalitnit řízení domovů mládeže z hlediska organizačního a materiálního
zabezpečení.
Vytvořit jednotný ŠVP domova mládeže a související základní dokumenty pro obě místa
poskytovaných služeb.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 31. 8. 2022 odstranit nedostatky zjištěné při inspekční činnosti týkající se
nevhodných prostorových podmínek pro vzdělávání oboru Truhlář a ve stejné lhůtě
písemně informovat Českou školní inspekci, jak byly nedostatky odstraněny a ve lhůtě
do 1. 3. 2022 přijmout adekvátní opatření k prevenci nedostatků zjištěných při
inspekční činnosti týkající se nejednotného organizačního řízení domova mládeže a ve
stejné lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e-
podatelnu csi.z@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Zřizovací listina Střední zemědělské školy a Gymnázia, Staré Město, Velehradská
      1527, č. j.: 1178/2001/ŠK ze dne 12. 9. 2001, vydaná Zlínským krajem ve znění
      dodatků 1 až 13 ke dni 25. 6. 2018
 2.   Rozhodnutí ve věci návrhu na zápis změny v údajích vedených v rejstříku škol
      a školských zařízení č. j.: MSMT-38073/2014-2 s účinností od 1. 9. 2015, vydané
      MŠMT ČR
 3.   Rozhodnutí ve věci návrhu na zápis změny v údajích vedených v rejstříku škol
      a školských zařízení č. j.: MSMT-7002/2020-2 s účinností od 12. 2. 2020, vydané
      MŠMT ČR
 4.   Rozhodnutí ve věci návrhu na zápis změny v údajích vedených v rejstříku škol
      a školských zařízení č. j.: 75055/2014 s účinností od 1. 9. 2015, vydané KÚ Zlínské ho
      kraje
 5.   Rozhodnutí ve věci návrhu na zápis změny v údajích vedených v rejstříku škol
      a školských zařízení č. j.: 57761/2014 s účinností od 1. 9. 2015, vydané KÚ Zlínské ho
      kraje
 6.   Jmenování ředitele školy ze dne 22. 6. 2020 č. j.: KUZL 35791/2020 s účinností
      od 1. 8. 2020
 7.   Školní řád č. j.: SOŠ A GYM SM/2710/2021 s účinností od 13. 10. 2021


                                            9
 8.   Plán kontrolní a hospitační činnosti na školní rok 2021/2022
 9.   Zápisy předmětových komisí za školní rok 2020/2021 a 2021/2022 k datu inspekce
10.   Zápisy z pedagogických rad ve školním roce 2019/2020, 2021/2021 a 2021/2022
      k datu inspekce
11.   Třídní knihy a třídní výkazy za školní rok 2021/2022 k datu inspekce
12.   Přehled prospěchu jednotlivých tříd ve školním roce 2018/2019, 2019/2020 a
      2020/2021
13.   Výsledky maturitních a závěrečných zkoušek ve školním roce 2018/2019, 2019/2020
      a 2020/2021
14.   Hospitační záznamy za školní rok 2020/2021 a 2021/2022 k datu inspekce
15.   Výroční zpráva o činnosti školy ve školním roce 2018/2019, 2019/2020 a 2020/2021
16.   Rozvrh vyučovacích hodin ve školním roce 2021/2022 k datu inspekce
17.   Dokumentace k přijímacímu řízení ve školním roce 2020/2021
18.   Plán dalšího vzdělávání pedagogických pracovníků na školní roky 2019/2020,
      2020/2021, 2021/2022
19.   Další vzdělávání pedagogických pracovníků za školní rok 208/2019, 2019/2020
      a 2020/2021
20.   Celoroční plán výchovného poradce a metodika školní prevence ve školním roce
      2021/2022 k datu inspekce
21.   Spisy žáků se speciálními vzdělávacími potřebami ve školním roce 2021/2022 k datu
      inspekce
22.   Krizový plán školy 2020/21 k datu inspekce
23.   Plány činnosti výchovných poradců a školního metodika prevence pro školní rok
      2021/2022
24.   Dokumentace žáků se speciálními vzdělávacími potřebami ve školním roce
      2019/2020, 2020/2021 a 2021/2022
25.   Individuální vzdělávací plány žáků pro školní rok 2021/2022
26.   Minimální preventivní program SOŠG Staré Město pro školní rok 2019/2020,
      2020/2021 a 2021/2022 a jeho vyhodnocení za uzavřené školní roky
27.   Doklady o dosaženém vzdělání pedagogických           pracovníků ve školním roce
      2021/2022 k datu inspekční činnosti
28.   Dokumentace k zajištění podmínek bezpečnosti a zdraví žáků ve školním roce
      2021/2022 k datu inspekční činnosti
29.   Dokumentace k zajištění školního stravování ve školním roce 2021/2022 k datu
      inspekční činnosti
30.   Podklady k vyhodnocení příjmů a výdajů školy za rok 2018 až 2021 k datu inspekční
      činnosti




                                           10
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Jana Zámečníková, školní                       Jana Zámečníková v. r.
 inspektorka, vedoucí inspekčního týmu
 PhDr. Josef Hitmár, školní inspektor                   Josef Hitmár v. r.
 Mgr. Radovan Zicháček, školní inspektor             Radovan Zicháček v. r.
 Mgr. Zuzana Tydlačková, školní                     Zuzana Tydlačková v. r.
 inspektorka
 Ing. Zuzana Mücková, školní inspektorka             Zuzana Mücková v. r.
 Ing. Anna Zámečníková, kontrolní                   Anna Zámečníková v. r.
 pracovnice
 Ing. Miroslav Školoudík, odborník na               Miroslav Školoudík v. r.
 elektrotechniku
 Mgr. Jaroslav Čech, odborník na dřevařské             Jaroslav Čech v. r.
 obory
 Mgr. Marta Stará, přizvaná osoba                       Marta Stará v. r.

Ve Zlíně 6. ledna 2022


Datum a podpis ředitele školy potvrzující projednání a převzetí inspekční zprávy


 Ing. Růžena Borková,                                 Růžena Borková v. r.
 statutární zástupce ředitele školy



Ve Starém Městě 19. ledna 2022


                                             11
