CSI0X00C71HI




                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-468/24-B
                                      Sp. zn. ČŠIB-S-112/24-B


Název                               Střední škola, základní škola a mateřská škola
                                    pro zdravotně znevýhodněné, Brno, Kamenomlýnská 2
Sídlo                               Kamenomlýnská 2, 603 00 Brno
E-mail                              sekretariat@sss-ou.cz
IČO                                 65 353 650
Identifikátor                       600 025 047
Právní forma                        příspěvková organizace
Zastupující                         Ing. Soňa Šestáková
Zřizovatel                          Ministerstvo školství, mládeže a tělovýchovy
Místa inspekční činnosti            Kamenomlýnská 123/1a, Brno
                                    Kamenomlýnská 124/2, Brno
Inspekční činnost na místě          27. 2. 2024 − 1. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola, základní škola a mateřská škola pro zdravotně znevýhodněné, Brno,
Kamenomlýnská 2 (dále „škola“) vykonává činnost mateřské školy (dále „MŠ“), základní
školy (dále „ZŠ“), základní školy speciální (dále „ZŠS“), střední školy (dále „SŠ“), školní
družiny, školního klubu, internátu, školní jídelny, školní jídelny- výdejny a speciálně
pedagogického centra (dále „SPC“). SŠ poskytuje vzdělávání v denní formě ve třech
oborech vzdělání zakončených maturitní zkouškou, a to 63-41-M/02 Obchodní akademie,
69-41-L/02 Masér sportovní a rekondiční, 75-41-M/01 Sociální činnost a ve třech oborech
vzdělávání zakončených závěrečnou zkouškou, a to 66-51-E/01 Prodavačské práce, 69-53-
H/01 Rekondiční a sportovní masér a 75-41-E/01 Pečovatelské služby.
Škola je zřízená podle §16 odst. 9 školského zákona a zajišťuje v MŠ, ZŠ, ZŠS a SŠ (obory
zakončené závěrečnou zkouškou) vzdělávání dětem a žákům s mentálním, tělesným,
zrakovým a sluchovým postižením, závažnými vadami řeči, závažnými vývojovými
poruchami učení, závažnými vývojovými poruchami chování, souběžným postižením více
vadami a autismem. V SŠ (obory zakončené maturitní zkouškou) zajišťuje vzdělává ní
žákům s tělesným, zrakovým a sluchovým postižením, závažnými vadami řeči, závažnými
vývojovými poruchami učení, závažnými vývojovými poruchami chování, souběžným
postižením více vadami a autismem.
SPC poskytuje poradenské služby dětem, žákům a studentům se zrakovým postižením
a vícečetným postižením v kombinaci se zrakovou vadou (dále „klienti“), zákonným
zástupcům klientů a školám nejen v Jihomoravském kraji.
V době inspekční poskytovala MŠ ve čtyřech třídách předškolní vzdělávání 25 dětem.
Z celkového počtu přijatých dětí plnilo 19 povinné předškolní vzdělávání, z nich 10 mělo
odloženou povinnou školní docházku. V ZŠ se ve 20 třídách vzdělávalo 141 žáků a v ZŠS
v devíti třídách 48 žáků. SŠ poskytovala v 18 třídách vzdělávání v oborech ukončených
maturitní zkouškou celkem 90 žákům a 58 žákům v oborech zakončených závěrečnou
zkouškou. Pravidelné zájmové vzdělávání zabezpečuje školní družina pro žáky ZŠ a ZŠS
od prvního do pátého ročníku v šesti odděleních a školní klub pro žáky šestého až devátého
ročníku v osmi odděleních, ve kterých bylo v době inspekční činnosti zařazeno celkem 140
účastníků zájmového vzdělávání. Škola zajištuje ubytovací služby pro 35 žáků školy
ve školním internátu.
Školní jídelna se zapojuje do činností školy, nabízí nutričně vyvážený jídelníček. Projekt
Ovoce a zelenina do škol vytváří u žáků školy vhodné stravovací návyky a podporuje zdravý
životní styl.
Vzdělávání všech žáků je realizováno ve dvou budovách školy, část praktického vyučová ní
žáků SŠ probíhá na pracovištích smluvních partnerů.


                         Hodnocení podmínek vzdělávání
Ředitelka školy (dále „ředitelka“) působí na vedoucím pracovním místě od roku 2018.
Při řízení školy vychází z dlouhodobé koncepce, stanovené cíle dále vhodně rozpracovala
na školní roky. Při tvorbě koncepčních záměrů vycházela jednak z analýzy výsledků
realizace předchozí koncepce, dále z pravidelné evaluační, kontrolní a hospitační činnosti
a zejména z poznatků a podnětů užšího vedení školy a dalších pedagogů. Díky tomuto
přístupu je zajištěno, že všichni zaměstnanci přijímají koncepci za vlastní a aktivně se
podílejí na její realizaci. Hlavní vizí spojující všechny koncepční záměry je snaha


                                           2/12
o otevřenost školy, a to nejen směrem ke všem účastníkům vzdělávání, ale i k odborné
veřejnosti. To se ředitelce daří naplňovat především díky otevřené komunikaci se zákonnými
zástupci a pedagogickými a odbornými pracovníky a četnou spoluprací s mnoha subjekty.
Dalším pilířem koncepce je zvyšování kvality vzdělávání ve všech činnostech školy,
k čemuž přispívá častá účast pedagogických a odborných pracovníků na dalším vzdělává ní,
což se nadále pozitivně projevovalo v hospitované výuce. Plánování a vyhodnoco vá ní
činnosti školy je systematické, promyšlené a vede ke zvyšování kvality poskytovaného
vzdělávání ve všech součástech školy. Ředitelce se podařilo vytvořit efektivní způsob řízení
školy. Kompetence k řízení jednotlivých částí školy rovnoměrně a účelně rozdělila mezi
svých pět zástupců. Tímto krokem rozšířila od poslední inspekční činnosti užší vedení školy
o dva zástupce. Vedoucí pracovníci jsou prostřednictvím porad a sdíleného informač ního
systému informováni o všech podstatných záležitostech. Ředitelka v řízení školy
upřednostňuje participativní a kooperující přístup, což se projevuje v otevřené komunikac i
nejen mezi členy vedení školy, ale i v rámci celého pedagogického sboru. Průběhem
vzdělávání a jeho výsledky se vedení školy detailněji zabývá na jednáních pedagogické rady,
které se konají pro každou činnost školy zvlášť. S ohledem na specifika vzdělává ní
v jednotlivých částech školy se tento způsob jeví jako účelný. Jako další článek řízení
a zároveň metodické podpory ředitelka ustanovila ve všech součástech školy předmětové
komise. Zde pedagogičtí pracovníci vedle organizačních záležitostí sdílejí i poznatky
z dalšího vzdělávání a zabývají se volbou vhodných metod a forem práce. Na jednáních
pedagogické rady a v předmětových komisích se pedagogové celkově méně systematick y
věnovali práci s výsledky vzdělávání a jejich srovnávání. Jako významná metodická podpora
se osvědčuje pravidelná součinnost pedagogů s odbornými pracovníky SPC, díky čemuž
dokážou ve vzdělávání lépe a efektivněji uplatňovat jednotlivá podpůrná opatření uvedená
v doporučeních vydaných SPC pro konkrétní děti a žáky.
Ředitelka plánuje hospitační a kontrolní činnost vždy s ohledem na závěry z předchozího
školního roku. Na každý školní rok stanoví cíl hospitační činnosti a na základě konkrétních
zjištění a jejich vyhodnocení pak plánuje i další vzdělávání pedagogických pracovníků.
V současné době je toto vzdělávání zaměřeno např. na efektivní využití podpůrných opatření
zejména ve výuce u zrakově postižených dětí a žáků. Všichni zaměstnanci mají dále možnost
volit si další vzdělávání na základě svých preferencí, zájmů a potřeb, které vycházejí z jejich
osobního plánu rozvoje a případných nedostatků identifikovaných v průběhu hospitační
činnosti. Jisté rezervy v kontrolní činnosti byly shledány ve SŠ a ve SPC, což se projevilo
nedostatky v povinné dokumentaci a ve SŠ také v nastavení organizace průběhu vzdělává ní
a poskytování podpůrných opatření. Některé z těchto nedostatků byly v průběhu inspekční
činnosti na místě odstraněny.
Ředitelka se pečlivě zabývá personálními podmínkami vzdělávání. Dbá na kvalifikova no st
a odbornost jednotlivých pedagogických pracovníků. Jejich případná chybějící kvalifikace
nebo odborná způsobilost neměla žádný negativní dopad na vzdělávání, a to zejména
z důvodu účelné metodické podpory. Vedení školy také vytváří těmto pedagogům
odpovídající podmínky pro získání požadovaného vzdělání nebo jeho doplnění. Vhodně
zvolený způsob vedení školy se promítá i do vztahů a spolupráce mezi jednotlivými
pedagogy. Běžné je každodenní sdílení potřebných informací o dětech a žácích, spolupráce
při řešení aktuálně vzniklých situacích a hledání optimální vzdělávací cesty pro jednotlivé
děti a žáky. Díky vzájemným hospitacím si také poskytují metodickou podporu. Příkladná
je i spolupráce a vzájemná podpora mezi jednotlivými učiteli a asistenty pedagoga, kdy
v mnoha situacích docházelo k promyšlenému střídání rolí. Systematická podpora je také
poskytována začínajícím učitelům prostřednictvím uvádějícího učitele, kteří společně
postupují podle funkčního adaptačního plánu. Začínající učitelé hojně využíva jí


                                             3/12
i vzájemných náslechů ve výuce u zkušenějších pedagogů. Díky tomuto nastavení se nové
učitele daří do vzdělávacího procesu dobře adaptovat.
Školní poradenské služby zajišťuje na velmi dobré úrovni tým složený ze tří výchovnýc h
poradkyň, dvou metodiků prevence a školní psycholožky. Pro lepší informova no st
a podchycení případných rizik ve všech součástech školy spolupracují s metodiky prevence
další pedagogičtí pracovníci cíleně pověření některými dílčími úkoly v oblasti primární
prevence. Takto nastavený systém preventivních aktivit odpovídá potřebám školy, je
zajišťován pro všechny stupně vzdělávání. Projevy rizikového chování žáků jsou pracovníky
školního poradenského pracoviště (dále „ŠPP“) důsledně řešeny a k jejich minimalizaci jsou
přijímána účinná opatření. Pedagogičtí pracovníci zařazují do průběhu vzdělává ní
preventivní aktivity, metodici prevence pro žáky organizují preventivní programy vedené
odborníky nebo je sami vytvářejí, a to zejména na základě aktuálních potřeb školy.
Ve spolupráci se školní psycholožkou, která realizuje konzultační a poradenskou činnost
žákům, jejich zákonným zástupcům a pedagogickým pracovníkům školy, pracují
na zkvalitňování klimatu tříd, včetně aklimatizace nově příchozích žáků do kolektivu. Další
stěžejní činností školní psycholožky jsou krizové intervence s žáky. Na základě školou
nastavených pravidel vyučující ve spolupráci s pracovníky ŠPP zpracovávají, v případě
potřeby krizové plány. V případě, že se u některého z žáků projeví znaky školní
neúspěšnosti, je mu pod vedením pracovníků ŠPP zpracován podpůrný plán
a při závažnějších obtížích plán pedagogické podpory, který je průběžně vyhodnocová n.
Tato opatření vychází z dobré znalosti individuálních potřeb žáka a jeho sociálního zázemí
a jsou nastavována ve vztahu k jeho aktuálním schopnostem a dovednostem. Škola se
doposud nevěnovala cílenému vyhledávání nadaných či mimořádně nadaných žáků. Žákům,
kteří projevují známky nadání nebo mají o danou oblast zájem, je poskytnuta podpora
formou diferenciace učiva, rozšířením učiva daného předmětu, ve středním vzdělávání je
umožněný přestup z učebního oboru do oboru maturitního. Výchovní poradci převážně
zajišťují žákům školy realizaci podpůrných opatření dle doporučení školských poradenských
zařízení. Zajišťují rovněž oblast kariérního poradenství, kromě standardních činností
organizují besedy pro zákonné zástupce žáků.
Škole se v posledním období daří naplňovat i vizi otevřené školy jako centra pro metodickou
podporu a vzdělávání žáků se zdravotním postižením. Škola je zapojena do sítě Center
metodické podpory zřizované Jihomoravským krajem, čímž zajišťuje metodickou podporu
běžným školám, ve kterých jsou vzdělávání žáci se zrakovým postižením. Dále pak vytvoř ila
vlastní Centrum metodické podpory, prostřednictvím něhož organizuje vzdělávací kurzy
pro odbornou veřejnost týkající se vzdělávání těchto žáků a dále žáků s poruchami učení.
Podílí se také na tvorbě metodických a učebních materiálů pro žáky se zrakovým postižením
ve spolupráci s řadou odborných a vzdělávacích institucí. Zapojuje se do spolupráce
na mezinárodní úrovni, např. spolupracuje s výzkumnou dánskou poradenskou organizac í
na tvorbě sdílené knihovny Sensus Library, kterou využívají všechna SPC pro zrakově
postižené v České republice, žáci a studenti se zrakovým postižením či jinými speciálními
vzdělávacími potřebami. SPC školy je hlavním administrátorem a zodpovídá za kvalitu
nahraných dokumentů (knih apod.) na národní úrovni. Další formou mezinárodní spolupráce
bylo zapojení v součinnosti s mnoha evropskými školami do projektu nazvaném TaTaBooks
Project Partner – „Mluvící dotyková kniha“. Škola má statut fakultní školy, studentům
Masarykovy univerzity v Brně a Univerzity Palackého v Olomouci zajišťuje odbornou praxi
v oboru speciální pedagogika. Nově byla navázána spolupráce se ZŠ a MŠ logopedickou,
Brno. V rámci ZŠ dochází k vzájemné výměně učitelů ve výuce a ve SPC spolupráci
odborných pracovníků, čímž získávají nové znalosti a zkušenosti nejen žáci,
ale i pedagogové. Žáci SŠ jsou zapojeni do tzv. tranzitního programu (Agapo, Rytmus),


                                           4/12
jehož cílem je usnadnit jim přechod ze školy do zaměstnání. Jde o nácvik pracovních
dovedností na pracovišti reálného zaměstnavatele. Zapojení žáků do tohoto programu
přispívá k rozvoji jejich klíčových i odborných kompetencí.
Realizace koncepčních záměrů se projevuje také v promyšleně navazované spolupráci
s vnějšími partnery a ostatními školami. Od minulé inspekční činnosti došlo v této oblasti
k pozitivnímu posunu. Ředitelka cíleně zapojuje školu do četných projektů a aktivit firem
a společností, které zajišťují služby nebo poskytují kompenzační pomůcky pro zdravotně
postižené. Díky tomu škola získává a udržuje potřebné materiální vybavení pro výuku
a rehabilitaci žáků. Materiální i prostorové podmínky školy jsou na velmi dobré úrovni.
V posledním období ve škole došlo k významným investicím např. zbudování přístavby,
ve které se nacházejí třídy ZŠS, nové prostory školní družiny a školního klubu
a k rekonstrukci SPC. Díky těmto investicím byla zajištěna i bezbariérovost školy. Všechny
třídy MŠ působí esteticky podnětně, jsou dostatečně vybaveny hračkami, stavebnice mi,
pomůckami k rozvoji jemné i hrubé motoriky a vhodnými knihami. Vybavení tříd MŠ
hudebními nástroji, cvičebním náčiním a audiovizuální technikou dotváří příznivé
podmínky. K rozvoji pohybových dovedností slouží dětem i tělocvična. K naplňování cílů
vzdělávání je využívána zahrada s herními a relaxačními prvky či tematické vycházky
do blízkého okolí. Třídy ZŠS jsou prostorově dostatečné a jejich technické vybavení
odpovídá potřebám jednotlivých žáků. Každá třída je vybavena velkým množstvím učebních
pomůcek včetně digitálních technologií. Pro výuku a rehabilitační činnosti je využívá no
i dalších prostor školy, mezi které patří logopedická místnost, tělocvičny, motorická herna
a místnost pro individuální cvičení s vanou pro perličkové koupele. Další využívaný prostor
školy je místnost pro zrakovou stimulaci se zařízením Tobii PC eye a multisenzor ické
prostředí samostatné místnosti snoezelen. Ta je mimo standardního vybavení pro podporu
relaxace, zklidnění a různých druhů terapií (světelná, muzikoterapie, aromaterapie)
vybavena také interaktivním zařízením pro zrakovou stimulaci – tzv. MagicBox. Tuto
místnost pro relaxaci a stimulaci využívají také děti MŠ. Třídy ZŠ a SŠ včetně odborných
učeben jsou vybaveny standardně a odpovídají vzdělávacím potřebám žáků. Ubytovaní žáci
ZŠ a SŠ mají k dispozici zázemí ve dvoulůžkových pokojích, které jsou účelně vybavené
a mají vlastní hygienické zařízení. K činnosti školní družiny a školního kluby jsou využity
herny v nové přístavbě, čímž se významně zlepšily podmínky pro zájmové vzdělává ní.
Herny jsou velmi dobře vybaveny pro relaxační, odpočinkovou i řízenou činnost účastníků
zájmového vzdělávání. Mohou rovněž využívat vybavení ostatních prostor školy. Odborní
pracovníci SPC mají vytvořené pro práci s klienty a pro zpracovávání požadovaných
výstupů velmi dobré materiální podmínky. Klienti mají k dispozici vhodně vybavenou
čekárnu. SPC má zaveden elektronický evidenční systém, který umožňuje všem
pracovníkům nahlížet do spisové dokumentace klientů. Pro spisovou dokumentaci je
zajištěno kvalitní bezpečné úložiště. Pro intenzivní spolupráci se školami využívá SPC
služební automobil.
Na vysoké úrovni lze hodnotit elektronický bezpečnostní systém školy, díky kterému je
zajištěn zabezpečený pohyb dětí, žáků a zaměstnanců, ale i návštěv po objektu. Tím je
vytvořeno bezpečné prostředí pro všechny účastníky vzdělávacího procesu.
                          Hodnocení průběhu vzdělávání
Společným znakem všech sledovaných hodin byl patrný vstřícný a empatický přístup všech
pedagogických pracovníků, kteří respektovali individuální vzdělávací potřeby dětí a žáků
a jejich aktuální stav. Inspirující byla také součinnost učitelů s asistenty pedagoga, jejich
flexibilita a jednotný pedagogický styl, jenž vytvářel předpoklady pro bezpečné učební
prostředí.


                                            5/12
Plánování vzdělávací nabídky v MŠ v jednotlivých třídách bylo systematické, učitelky
pracovaly se vzdělávacími cíli i s očekávanými výstupy a děti vhodnými způsoby
motivovaly k aktivnímu zapojení do činnosti. Vzdělávací program školy byl vhodně
obohacován o pestrý výběr rozšiřujících aktivit, např. muzikoterapii či canisterapii. Dětem
byly přiměřenou formou prezentovány nové poznatky, bylo využito prožitkové a sociální
učení, herní aktivity, hudební činnosti, smyslová cvičení. Manipulační činnosti vhodnou
formou směřovaly k procvičení základních předmatematických či předčtenářských znalostí
a dovedností. Speciálně pedagogické přístupy vypovídaly o velmi dobré úrovni poskytované
odborné péče. Spontánní činnosti si děti volily podle svého zájmu, prostřednictvím
námětových her získávaly zkušenosti v oblasti vzájemných vztahů a kooperativníc h
dovedností. Učitelky rozvíjely u dětí smysl pro rytmus, využívaly hudební prostředky
k podpoře řečových dovedností. Uplatňováním pozitivního hodnocení učitelky přirozeně
posilovaly sebevědomí dětí. Konkrétní, popisnou zpětnou vazbu jim však poskytovaly méně.
Během hospitační činnosti byly také zaznamenány velmi vhodné vzdělávací strategie, kdy
učitelky i asistentky pedagoga správně zaměřily vzdělávání na vzájemné poznávání
a posilování sociálních dovedností dětí, vytvářely příležitosti k jejich zapojení do kolektivu.
Organizace stravování dětí zohledňovala jejich individuální potřeby, včetně dodržování
pitného režimu. Učitelky posilovaly kulturní i společenské návyky a dovednosti dětí. Průběh
pobytu venku motivačně navazoval na předchozí aktivity a umožňoval dětem dostatek
přirozeného pohybu. Odpolední odpočinek zohledňoval individuální potřebu jednotlivc ů,
dětem s menší potřebou spánku byly nabízeny relaxační aktivity.
V úvodu hospitovaných hodin v ZŠS vyučující záměrně zařadili různá rytmická cvičení,
básničky či říkanky, což mělo pozitivní vliv na motivaci žáků. Spolupráce pedagogů
ve všech třídách byla na výborné úrovni. Věnovali se střídavě podle potřeby buď
individuálně jednotlivým žákům nebo skupině žáků, často si velmi vhodně vyměňovali role,
dbali na dodržování pravidel a rozvoj sebeobsluhy. Ve většině hodin využívali velké
množství pomůcek pro podporu názornosti a zapojení maxima smyslů, přičemž řadu z nich
si učitelé iniciativně vyrábí sami. Pedagogové při výuce účinně diferencovali obsah učiva
a činnosti dle individuálních vzdělávacích potřeb žáků, promyšleně střídali činnosti
a zařazovali relaxační i pohybové chvilky. V hospitovaných hodinách bylo zaznamenáno jen
v malé míře využití digitálních technologií vyučujícími i žáky, kteří tak neměli možnost
dostatečně rozvíjet digitální kompetence. Efektivitu vzdělávání žáků zvyšovala okamžitá
zpětná vazba o jejich aktuálních výkonech nebo projevech chování a vhodně využíva ná
pochvala.
Ve sledovaných hodinách v ZŠ vyučující žáky motivovali k aktivnímu zapojení
do nabízených činností. Zájem žáků o probírané učivo byl učiteli také podpořen zadáváním
diferencovaných úkolů s ohledem na aktuální schopnosti a potřeby žáků. V některých
hodinách učitelé žákům vhodně střídali pracovní místa a činnosti tak, aby co nejdéle udrželi
jejich pozornost. Pedagogům se dařilo do probíraného učiva zařazovat mezipředměto vé
vztahy a aktivity zaměřené na praktické využití osvojeného učiva. Vzdělávání žáků bylo
založeno především na frontální výuce, která byla vhodně doplňována samostatnou prací,
v menší míře také prací ve dvojicích a ve skupinách. Dobře promýšlené aktivity umožňujíc í
spolupracovat byly pro žáky velmi přínosné, a to zejména v oblasti rozvoje komunikač níc h
dovedností, vzájemného respektu, pouze ojediněle se ale učili volit co nejvhodnější strategii
při plnění zadaného úkolu. Naproti tomu v hodinách, které byly vedeny pouze frontálním
způsobem, žáci neměli dostatek příležitostí vzájemně komunikovat, a tak nebyly
v dostatečné míře rozvíjeny jejich vyjadřovací schopnosti. Učitelé se také méně zaměřova li
na práci s informacemi, jejich získávání z různých informačních zdrojů, ověřování jejich
pravdivosti. Kvůli tomu nebylo podněcováno kritické myšlení žáků. V hodinách anglické ho


                                             6/12
jazyka žáci účinně rozvíjeli své vyjadřovací schopnosti a komunikaci v cizím jazyce.
Vyučující a žáci spolu komunikovali výhradně anglicky, což přirozeně podporovalo rozvoj
jejich komunikativních dovedností v cizím jazyce. Výuka byla podpořena vhodnými
učebními pomůckami a výukovými materiály. Učitelé využívali k prezentaci učiva a k jeho
procvičování interaktivní tabuli. Ve výuce byly promyšleně užity odpovídající kompenzační
pomůcky s ohledem na specifické vzdělávací potřeby žáků (digitální lupa, texty v Braillo vě
písmu, Pichtův psací stroj, speciální žákovský nábytek apod.). Žáci byli učiteli vedeni
k osvojování si schopnosti uplatňovat sebehodnocení, často však docházelo k jeho formální
realizaci, neboť bylo zaměřeno na dojmy z výuky, ojediněle na schopnost pojmenovat přínos
výuky a to, zda byl cíl hodiny naplněn. Formativní hodnocení se vyučujícím, až na výjimk u
nedařilo uplatňovat. Písemnostem žáků učitelé převážně věnují dostatečnou pozornost,
poskytují žákům prostřednictvím nich zpětnou vazbu, ne vždy je ale vedou k efektivní práci
s chybou.
Ve sledovaných teoretických hodinách středního odborného vzdělávání byla ve většině
případů použita frontální forma výuky vedená metodou výkladu. Digitální technologie nebo
práci z různými informačními zdroji učitelé využili pouze ojediněle. Přítomná digitá lní
technika byla využita pouze k prezentaci názorných obrázků nebo zadání příkladů
k procvičování. V průběhu výuky byla v menší míře zaznamenána diferenc iace
vzdělávacího obsahu zadáváním úloh odlišné kognitivní náročnosti, učitelé pouze
respektovali odlišné tempo žáků. Poskytování stručné zpětné vazby učiteli probíhalo
převážně v průběhu celé hodiny, k cílenému vzájemnému hodnocení a sebehodnocení byli
žáci vedeni pouze výjimečně. Efektivní závěrečné shrnutí obsahu výuky a hodnocení práce
žáků ve většině hodin chybělo. Ve všech sledovaných hodinách odborného výcviku byli žáci
aktivně zapojeni do výuky, prováděli praktické činnosti pod vedením vyučujících, kteří je
trpělivě vedli odbornou výukou a korigovali správnost prováděných činností. Žáci tak
upevňovali a zdokonalovali své dovednosti a vědomosti, rozvíjeli spolupráci
a komunikativní kompetence a řešili problémové úkoly. Ve výuce byla zařazena účelně
práce se vzdělávacím cílem, žáci byli vedeni k vzájemnému hodnocení v průběhu provádění
praktických činností, k sebehodnocení i společnému shrnutí probíraného tématu v závěru
hodiny. Úspěch zažívali i žáci, kterým se méně dařilo, sebevědomí všech žáků bylo pozitivně
posilováno vyučujícími.
V průběhu inspekční činnosti byly hospitovány také předměty speciální péče a různé druhy
terapií např. zraková terapie, arteterapie, muzikoterapie, výuka prostorové orientace
a samostatného pohybu atd. Vyučující v nich uplatňovali individuální přístup k dětem
a žákům, využití moderních přístupů ve vzdělávání (Feuersteinova metoda) a zejména je
podporovali v rozvoji jejich sociálních, komunikativních a pracovních kompetencích.
Průběh vzdělávání ve školní družině, školním klubu a internátě navazoval na vzdělává ní
v ZŠ, ZŠS a SŠ, kdy dále rozvíjel klíčové kompetence všech účastníků zájmového
vzdělávání. Vychovatelé přistupovali k žákům s respektem a zájmem o jejich osobnostní
rozvoj, nabízeli čas na odpočinek, relaxaci i možnost přípravy na vyučování. Priority
deklarované ve školních vzdělávacích programech byly patrné v praktickém uplatňová ní
průběhu zájmového vzdělání – vedení k samostatnosti, k osvojování si základů hodnot naší
společnosti, budování mezilidských vztahů a vhodné řešení konfliktů. Každodenní široká
nabídka sportovních, výtvarných či všestranných kroužků organizovaná vychovateli je
velice atraktivní a vyhledávaná jak žáky, tak jejich zákonnými zástupci,
což napomáhá rozvoji učící se komunity, ve které se každý žák cítí být přijímá n
a podporován v rozvoji svého potenciálu, v posilování sociálních a komunikač níc h
kompetencí. Žáci jsou tak vedeni k aktivnímu trávení volného času, což napomáhá budování
sounáležitosti celé školy a také prevenci sociálně patologických jevů.


                                           7/12
Odborní pracovníci SPC vedou podrobný záznam o průběhu poskytované služby při každé
návštěvě všech klientů. Psycholog i speciální pedagogové používají škálu vhodně volenýc h
standardizovaných diagnostických nástrojů, metod a postupů, které odpovídají účelu
požadované poradenské služby. Na základě získaných údajů stanovují optimální podpůrná
opatření. Největší podíl poradenských služeb představuje psychologická a speciálně
pedagogická diagnostika, včetně vypracování zpráv a doporučení z těchto vyšetření. Žádosti
o poskytnutí poradenských služeb jsou přijímány elektronickou i telefonickou formou.
Přehledně vedený spis každého klienta v listinné i elektronické formě umožňuje všem
pracovníkům operativně nahlédnout do jejich dokumentace. Odborní pracovníci vycházejí
při stanovování podpůrných opatření z individuálních potřeb klienta, ze závěrů použitýc h
diagnostických nástrojů, pozorování, zpráv i konzultací se zákonnými zástupci, školami
a dalšími odborníky. Účinnost podpůrných opatření se zpravidla ověřuje prostřednictvím
dotazníků nebo metodickou návštěvou přímo na školách. Volené postupy vedou
k následnému objektivnímu stanovení míry podpůrného opatření.
                          Hodnocení výsledků vzdělávání
Pedagogická diagnostika v MŠ je založena na pečlivém pozorování dětí a na znalosti jejich
vývojových zvláštností. Učitelky komplexně vyhodnocují pokroky jednotlivých dětí
a na základě zjištěných skutečností vytyčují další pedagogické cíle. Vyučujíc í
při vypracování plánu rozvoje dětí zohledňují doporučení školských poradenských zaříze ní.
Závěry jsou pravidelně projednávány a dále efektivně využívány v rámci dalšího
pedagogického působení. Systém je ucelený, umožňuje soustavné sledování rozvoje
osobnosti každého dítěte a individualizaci jeho vzdělávání. Děti jsou podle svých
individuálních možností aktivní, komunikativní, zapojují se do činností, dodržují pravidla
společného soužití, umějí vyjádřit své potřeby a pocity. Vzdělávací výsledky odpovídají
možnostem a schopnostem dětí vzhledem k jejich věku a typu znevýhodnění. S ohledem na
závažnost postižení většina z nich dokázala uplatnit návyky vhodného společenského
chování i dodržovat hygienická pravidla. Na dobré úrovni byly sociální dovednosti dětí. Děti
v povinném předškolním vzdělávání měly osvojeny základní znalosti a dovednosti potřebné
pro vstup do základního vzdělávání. Dobrých výsledků škola dosahuje při rozvoji řečových
dovedností dětí. Pro jejich rozvoj jsou využívány alternativní prvky a komunikační deníky.
Výtvarné a rukodělné výrobky dětí vypovídaly o rozmanitosti použitých technik a materiálů
i o jejich schopnosti vlastního tvořivého sebevyjádření. V oblasti diagnostiky školní zralosti
a poradenství při přípravě plánů osobního rozvoje spolupracuje MŠ se školskými
poradenskými zařízeními.
Při hodnocení výsledků žáků v základním a středním odborném vzdělávání pedagogové
postupují podle pravidel, která jsou stanovená v jednotlivých školních řádech, většinou
používají klasifikaci, v případě potřeby u některých žáků slovní hodnocení. Z předmětu
speciální péče jsou všichni žáci hodnoceni slovně. Žáci i zákonní zástupci jsou o průběžnýc h
výsledcích informováni prostřednictvím školního elektronického systému, na třídníc h
schůzkách či individuálních konzultacích. Základem pro hodnocení výsledků vzdělává ní
žáků je sledování jejich verbálních, písemných a praktických výstupů a jejich chování.
V posledních třech letech na ZŠ a ZŠS byla většina žáků při vzdělávání úspěšná. Ve středním
odborném vzdělávání se v průběžném hodnocení žáci neprospívající a s vyšší neomluve no u
absencí objevují v posledních třech školních letech v nízké míře, což je adekvátně řešeno se
zákonnými zástupci. Úspěšnost žáků při ukončování vzdělávání maturitní zkouškou
v loňském školním roce oproti roku předchozímu byla vyšší. Maturitní zkoušku konalo
v loňském školním roce celkem 12 žáků a z tohoto počtu 11 uspělo, což je přibližně 90 %.
Nejslabších výsledků dosahují u maturitní zkoušky opakovaně žáci oboru sociální činnost.
Škola pro zvýšení úspěšnosti žáků u maturitní zkoušky zavedla tzv. maturity na nečisto,


                                            8/12
    které jsou zaměřeny na procvičování strategii řešení komplexních didaktických testů.
    Pedagogové se ale doposud nedostatečně zabývají analýzou úloh, ve kterých žáci nejvíce
    chybují, tím se snižuje účinnost této přípravy. Žáci neprospívající v průběhu studia či
    neúspěšní u maturitních zkoušek mají možnost přestupu do učebního oboru. Úspěšnost žáků
    u závěrečných zkoušek je v posledních třech letech velmi dobrá, úspěšně vykonalo
    závěrečnou zkoušku100 % žáků.
    Škola v současné době výsledky vzdělávání pravidelně sleduje, jejich vyhodnocováním se
    ale zabývá méně systematicky, do externího testování žáků se nezapojuje. Určitou zpětnou
    vazbu o úspěšnosti žáků v základním vzdělávání škola získává během přijímacího řízení na
    střední školu a zapojením žáků do rozmanitých olympiád a soutěží (sportovníc h
    a výtvarných, čtení a psaní Braillova písma, celostátních sportovních her pro zrakově
    postiženou mládež apod.). Žáci SŠ dlouhodobě využívají pro rozvoj dalších klíčovýc h
    i odborných kompetencí učební metody – simulace aktivit reálného podnikatelské ho
    subjektu – tzv. fiktivní firmy, v níž mají možnost získávat pracovní návyky a seznamovat se
    s náplní práce konkrétního povolání. Ve spolupráci s Centrem fiktivních firem se žáci SŠ
    účastní také soutěží či veletrhu fiktivních firem, kde se např. v roce 2022 umístili na prvním
    místě a získali cenu za nejlepší firmu z pohledu veřejnosti. S úspěchy a výsledky své činnosti
    škola seznamuje rodiče i ostatní veřejnost prostřednictvím svých webových stránek,
    při každodenním kontaktu či jejich vystavením v prostorách školy. V posledním období
    v souladu se školním řádem škola udělila kázeňská opatření, množství udělených pochval
    však převyšuje udělení těchto opatření a má tak pro žáky motivační charakter.
    Činnosti ve školní družině a internátě jsou cílené na rozvoj komunikačních dovedností dětí,
    na vedení k samostatnosti a na vytváření vzájemných vztahů. Ukazatelem dobré kvality
    vzdělávání byly také výrobky prezentované v prostorách školy. Školní družina a internát
    nabízí všem množství zájmových kroužků, při kterých dochází k rozvoji individuálníc h
    zájmů a jsou tak vedeni k aktivnímu trávení volného času.
                                              Závěry
    Vývoj školy
– Změna na vedoucím pracovním místě ředitelky školy a rozšíření užšího vedení školy o dva
  její zástupce.
– Zlepšení materiálních a prostorových podmínek školy (dostavby tříd základní školy, zřízení
  multisenzoriální místnosti snoezelen, rekonstrukce speciálně pedagogického centra)
    Silné stránky
–   Vedení školy zpracovalo strategii rozvoje školy, kterou všichni zaměstnanci přijímají
    za vlastní a iniciativně se podílejí na její realizaci. (1.1)
–   Škola se svým zapojením do projektů a spoluprací s různými organizacemi a školami na
    národní a mezinárodní úrovni významně podílí na zvyšování kvality vzdělávání žáků se
    zdravotním znevýhodněním. Odborní pracovníci speciálně pedagogického centra poskytují
    metodickou podporu školám, zákonným zástupcům a dalším odborníkům, kteří se podílejí
    na péči o žáka se zdravotním znevýhodněním. (1.5)
–   Škola využívá promyšlený (elektronický) systém pro zajištění bezpečnosti, čímž vytvář í
    reálné fyzické a psychické bezpečí všem účastníkům vzdělávání. (1.4)
–   Empatický, podporující a individuální přístup pedagogů a asistentů pedagoga a jejich
    součinnost při vzdělávání příznivě ovlivňuje rozvoj osobnosti dětí a žáků. (3.2)
–   Pedagogové a odborní pracovníci pravidelně spolupracují, efektivně si předávají poznatky,
    využívají formy vzájemných hospitací s cílem zlepšovat kvalitu vzdělávání. (3.3)



                                                9/12
–   Zohlednění individuálních potřeb dětí při plánování a realizaci vzdělávací nabídky
    v mateřské škole a účinné využití vhodných speciálně pedagogických postupů má pozitivní
    vliv na vzdělávání dětí. (4.1, 5.1)
–   Efektivně vedená pedagogická diagnostika dětí systematicky podporuje kvalitu výchovně
    vzdělávací práce v mateřské škole. (4.3)
–   Systém zájmových aktivit ve školní družině, školním klubu a internátu podporuje rozvoj
    učící se komunity, ve které se každý žák cítí být přijímán a podporován v rozvoji svého
    potenciálu, což má vliv i na sounáležitost školy. (6.3)
    Slabé stránky (oblasti ke zlepšení)
–   Řídící a kontrolní činnost ve středním vzdělávání a kontrolní činnost ve speciálně
    pedagogickém centru vykazuje dílčí nedostatky, které mají dopad na vzdělávání žáků. (2.1)
–   Převážně na druhém stupni v základní škole a v teoretické výuce střední školy vyučujíc í
    v nižší míře využívali kooperativních způsobů práce, práci s informacemi a rozvoj
    kritického myšlení. (4.2)
    Číselné označení odkazuje na kód kritéria v příslušné modifikaci. Znění kritéria je dostupné
    na adrese: kriteria.csicr.cz
    Doporučení pro zlepšení činnosti školy
– Nastavit kontrolní činnost ve školském poradenském zařízení zaměřenou na průběh
  poradenské služby a ve střední škole zaměřující se na organizaci průběhu vzdělává ní
  a zajištění poskytování podpůrných opatření.
– V průběhu výuky v základní škole a ve střední škole se více věnovat rozvoji komunikač níc h
  dovedností žáků, častějšímu zařazování kooperativních metod práce, práci s informac e mi
  a podněcování kritického myšlení.
– Podporovat rozvoj digitálních kompetencí u žáků základní školy speciální, základní a
  střední školy.
– Nastavit systém srovnávání výsledků vzdělávání žáků, využít externí nástroje
  pro hodnocení výsledků vzdělávání, analyzovat učební úlohy, ve kterých žáci při maturitní
  zkoušce chybují, a věnovat pozornost jejich procvičování.
– Ve výuce se zaměřit na sebehodnocení žáků, které vede k plánování dalšího učení.
– Ve výuce na střední škole důsledně dbát na diferenciaci učiva vzhledem k rozdílným
  vzdělávacím potřebám žáků.
– Poskytovat dětem v mateřské škole konkrétní zpětnou vazbu formou popisného hodnocení.


                                        Stanovení lhůty
    Česká školní inspekce v souladu s § 175 odst. 1 školského zákona ukládá ředitelce školy
    ve lhůtě do 30 dnů od marného uplynutí lhůty pro podání připomínek k obsahu
    inspekční zprávy, resp. od doručení stanoviska k připomínkám, přijmout opatře ní
    k odstranění nedostatků zjištěných inspekční činností. Tyto nedostatky jsou
    formulovány v části slabé stránky (oblasti ke zlepšení). Ve stejné lhůtě písemně
    informujte Českou školní inspekci, jaká byla přijata opatření, a to prostřednictvím
    datové schránky (g7zais9).




                                               10/12
               Seznam dokladů, o které se inspekční zjištění opírají
 1.   Výpis z rejstříku škol a školských zařízení, údaje k 27. 2. 2024
 2.   M3 Výkaz o základní škole podle stavu k 30. 9. 2023, M8 Výkaz o střední škole podle
      stavu k 30. 9. 2023, S1-01 Výkaz o mateřské škole podle stavu k 30. 9, Z 17-01 Výkaz
      o činnosti školního stravování podle stavu k 31. 10, Z 2-01 Výkaz o školní družině a
      školním klubu podle stavu 31. 10. 2023, Z 19-01 Výkaz o školském ubytovacím zařízení
      podle stavu k 31. 10. 2023, Z 33-01 Výkaz o speciálně pedagogickém centru podle stavu
      k 30. 9. 2023
 3.   Školní vzdělávací programy pro předškolní, základní, střední odborné a zájmové
      vzdělávání realizované ve školním roce 2023/2024
 4.   Školní řád základní školy a základní školy speciální platný od 1. 8. 2018, včetně dodatků
 5.   Školní řád mateřské školy platný od 1. 9. 2018, včetně dodatků
 6.   Školní řád střední školy platný od 1. 9. 2023, včetně dodatků
 7.   Vnitřní řád školní družiny platný od 1. 1. 2024
 8.   Vnitřní řád školního klubu platný od 1. 1. 2024
 9.   Vnitřní řád internátu pro žáky základní školy platný od 1. 1. 2024
10.   Vnitřní řád internátu pro žáky střední školy platný od 1. 1. 2024
11.   Vnitřní řád speciálně pedagogického centra s platností od 1. 11. 2023
12.   Koncepce rozvoje školy na období 2023-2026
13.   Koncepce školy na školní rok 2023/2024
14.   Výroční zprávy o činnosti školy ve školních letech 2021/2022 a 2022/2023
15.   Zápisy z jednání pedagogické rady ve školních letech 2022/2023 a 2023/2024
16.   Zápisy z jednání předmětových komisí ve školních letech 2022/2023 a 2023/2024
17.   Plán kontrolní a hospitační činnosti na školní rok 2023/2024
18.   Záznamy z hospitační činnosti ředitelky školy a zástupců ředitelky ve školních letech
      2022/2023 a 2023/2024
19.   Záznamy ze vzájemných hospitací ve školním roce 2023/2024 (vzorek)
20.   Plán dalšího vzdělávání pedagogických pracovníků na školní rok 2023/2024, včetně
      vyhodnocení za školní rok 2022/2023
21.   Adaptační plán pro začínajícího učitele ve školním roce 2023/2024
22.   Plán osobního pedagogického rozvoje ve školním roce 2023/2024 (vzorek)
23.   Elektronický informační systém školy využívaný ve školním roce 2023/2024 – matrika,
      rozvrhy, žákovská knížka
24.   Písemnosti žáků – sešity, Deník školáka 1. ročníku, portfolia vedená ve školním roce
      2023/2024 (vzorek)
25.   Udělení výjimky z nejnižšího počtu žáků ve třídě V.C ze dne 4. 10. 2023
26.   Dokumentace školního poradenského pracoviště vedená ve školním roce 2023/2024
      (Program poradenských služeb, Preventivní program školy, Plán pro školní rok
      2023/2024, Strategie předcházení školní neúspěšnosti, Školní preventivní strategie 2023-
      2028, Deník metodika prevence, Krizový plán pro prevenci - školní rok 2023/2024
      (vzorek), Krizové plány školy, Program proti šikanování, Záznam z jednání se
      zákonným zástupcem žáka – školní rok 2023/2024 (vzorek), Plány pedagogické podpory
      pro školní rok 2023/2024 (vzorek), osobní dokumentace žáků vedená ve školním roce
      2023/2024 (vzorek))
27.   Školní matrika mateřské školy vedená ve školním roce 2023/2024: Evidenční list
      pro dítě v mateřské škole (vzorek)
28.   Třídní vzdělávací plán, Roční plán, Plány individuálního rozvoje, Plány rozvoje dítěte
      ve školním roce 2023/2024 (vzorek)



                                              11/12
29.     Přehled výsledků pedagogické diagnostiky, Pololetní hodnocení třídního vzdělávac ího
        programu, Roční hodnocení individuálních vzdělávacích plánů a plánů pedagogické
        podpory, hospitační záznamy apod. ve školním roce 2023/2024
30.     Třídní knihy a přehledy docházky v mateřské škole vedené v aktuálním školním roce
        2023/2024
31.     Dokumentace vedená pro děti se speciálními vzdělávacími potřebami
32.     Smlouvy o obsahu, rozsahu a podmínkách odborného výcviku platné ve školním roce
        2023/2024
33.     Třídní knihy školní družiny, školního klubu pro školní rok 2023/2024
34.     Dlouhodobá koncepce SPC – vize a strategie rozvoje (2023-2028) – nedatováno
35.     Spisová dokumentace klientů SPC (vzorek)
36.     Dotazníky spokojenosti klientů SPC (vzorek)
37.     Dokumentace k finančním podmínkám škol, ověření poskytování školního stravování
        a zajištění bezpečnosti dětí a žáků v době jejich pobytu ve škole


                                             Poučení
      Podle § 174 odst. 11 školského zákona může ředitelka školy podat připomínky
      k obsahu inspekční zprávy České školní inspekci, a to do 14 dnů po jejím převzetí.
      Případné připomínky zašlete prostřednictvím datové schránky (g7zais9), a to k rukám
      ředitelky inspektorátu.
      Inspekční zprávu společně s připomínkami a stanoviskem České školní inspekce
      k jejich obsahu zasílá Česká školní inspekce zřizovateli a školské radě. Inspekční
      zpráva včetně připomínek je veřejná a je uložena po dobu 10 let ve škole nebo školském
      zařízení, jichž se týká, a v místně příslušném inspektorátu České školní inspekce.
      Zároveň je inspekční zpráva zveřejněna na webových stránkách České školní inspekce
      a v informačním systému InspIS PORTÁL.


      Složení inspekčního týmu a datum vyhotovení inspekční zprávy

       Mgr. Zora Spurná, školní inspektorka,
       vedoucí inspekčního týmu                       …………………………………………
       Mgr. Jan Dusík, školní inspektor               …………………………………………
       Mgr. Jiří Černý, školní inspektor              …………………………………………
       Mgr. Jana Polívková, školní inspektorka        ………………………………………….
       Mgr. Marie Sponarová, školní inspektorka       …………………………………………
       Ing. Lenka Balejová, školní inspektorka        …………………………………………
       Mgr. Lenka Zárubová, speciální pedagog /
       odbornice na školská poradenská zařízení       …………………………………………………………
       Mgr. Kateřina Veselá, školní inspektorka       …………………………………………
      V Brně 28. 3. 2024




                                                  12/12
