                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1065/21-Z


Název                               Obchodní akademie Tomáše Bati a Vyšší odborná
                                    škola ekonomická Zlín
Sídlo                               nám. T. G. Masaryka 3669, 760 01 Zlín
E-mail                              oatb@oazlin.cz
IČ                                  00566411
Identifikátor                       600014410
Právní forma                        Příspěvková organizace
Zastupující                         Mgr. Petr Bělaška
Zřizovatel                          Zlínský kraj
Místo inspekční činnosti            nám. T. G. Masaryka 3669, 760 01 Zlín
Termín inspekční činnosti           7. 12. 2021 − 10. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, za období od poslední inspekční
činnosti.


                                         Charakteristika
Zřizovatelem právnické osoby Obchodní akademie Tomáše Bati a Vyšší odborná škola
ekonomická Zlín je Zlínský kraj. Právnická osoba vykonává činnost střední školy a vyšší
odborné školy (dále „škola“).



2021/2022
Ve školním roce 2021/2022 výuka probíhala celkem ve 4 oborech vzdělání realizova nýc h
denní formou studia, ve čtyřletém maturitním oboru vzdělání 63-41-M/02 Obchodní
akademie a 68-43-M/01 Veřejnosprávní činnost ve střední škole a ve tříletém oboru vzdělání
63-41-N/07 Marketing pro střední stupeň řízení a 63-43-N/06 Účetnictví a finanční řízení ve
vyšší odborné škole. Ve škole se vzdělávalo 474 žáků a 94 studentů. Škola identifiko va la
25 žáků se speciálními vzdělávacími potřebami (dále „SVP“), jednalo se o žáky s přiznaným
1. až 3. stupněm podpůrného opatření, dva žáci byli vzděláváni podle individuálního
vzdělávacího plánu.


                         Hodnocení podmínek vzdělávání
Koncepce rozvoje školy má stanoveny reálné cíle směřující ke zkvalitnění v oblasti
personálních, ekonomických, materiálně technických podmínek, výchovně vzdělávac í
činnosti, organizace a řízení i prohlubování rozvoje vnějších vztahů. Absence stanovení
nástrojů vedoucích k dosažení určených cílů a časové vymezení pro jejich naplnění, ale
neumožňovala průběžné vyhodnocování koncepčních záměrů školy podstatných pro její
další rozvoj. Při řízení pedagogického procesu vedení školy využívalo vhodně nastaveného
systému poradního orgánu, kterým byli vedoucí učitelé předmětových týmů tvořených
vyučujícími ve střední škole a vedoucí učitelé metodických týmů složených z pedagogickýc h
pracovníků z vyšší odborné školy. Hospitační činnost realizovaná vedením školy byla
prováděna pravidelně, malá pozornost byla věnována sledování a vyhodnocování míry
přínosu využívání poznatků vyučujících získaných během jejich dalšího vzdělávání a jejich
aplikací ve výuce. Minimální důraz byl kladen zejména na zhodnocení stanovenýc h
výukových cílů v závěru hodin. Plán hospitační činnosti byl zaměřen pouze na stanovený
počet hospitací v průběhu školního roku.
Vzdělávání probíhalo podle školních vzdělávacích programů (dále „ŠVP“) a akreditovanýc h
vzdělávacích programů, se kterými vyučující aktivně pracují. Od školního roku 2019/2020
došlo k navýšení počtu zaměření u ŠVP pro obor vzdělání Obchodní akademie. Původní tři
zaměření ŠVP byla rozšířena ještě o další, a to o zaměření na finance a daně. V současnosti
škola pracuje na inovaci svých školních vzdělávacích programů. Škola v náležitém rozsahu
a vhodnou formou informovala o oborech vzdělání, podmínkách studia, organizac i
přijímacího řízení a kritériích přijetí. Při přijímání žáků a studentů byl respektován rovný
přístup ke vzdělávání všech uchazečů o studium.
Pedagogický sbor byl odborně kvalifikovaný, většinu předmětů vyučovali učitelé
s potřebnou aprobací. Vedení školy se v dostatečné míře zabývalo rozvojem pedagogického
sboru. Pedagogové se aktivně účastnili vzdělávacích akcí zaměřených na rozšíření svých
odborných znalostí, pedagogických dovedností i osobnostního rozvoje. Získané zkušenosti,
dovednosti a znalosti pedagogů s efektivním využíváním informačních technologií ve výuce
a se zpracováním digitálních učebních materiálů se pozitivně odrazily i při zajištění výuky
probíhající v době inspekční činnosti. Také byla účelně nastavená priorita dalšího vzdělává ní
pedagogů zaměřená na oblast implementace prvků formativního hodnocení a aktivizač níc h
metod podporujících učení žáků a studentů. Vyučující absolvovali v této oblasti společná
školení. Využití poznatků ze vzdělávání zaměřeného na formativní hodnocení a jejich
aplikace do výuky se projevilo pouze v ojedinělých případech.
Škola má pro svoji činnost kvalitní materiální podmínky. Bezpečnostní rizika byla
pravidelně vyhodnocována, v případě potřeby byla přijímána adekvátní opatření. Průběžně
byla zajištěna informovanost a poučení žáků a studentů o bezpečném chování. Úroveň
vybavení informačními a komunikačními technologiemi škola průběžně zkvalitňova la,
možnosti jejich využití ve výuce jsou pro potřeby školy vyhovující. Škola od poslední


2021/2022                                     2
inspekce vybudovala novou multimediální učebnu doplněnou vybavením pro přírodovědné
vzdělávání. Rekonstrukce a opravy přispěly ke zlepšení technického stavu budovy i zvýšení
estetické úrovně vnitřních prostor.
Mimorozpočtové zdroje škola účelně využila kromě zkvalitnění materiálních podmínek
k realizaci nadstandardních aktivit přínosných pro vzdělávání zaměřených zejména na
podporu spolupráce pedagogů formou tandemové výuky a zapojením odborníků do
vzdělávání.
Škola poskytuje kvalitní poradenské služby týmem tvořeným výchovnou poradkyní,
kariérovou poradkyní a metodičkou prevence, které spolu navzájem účelně spolupracova ly
a pravidelně vyhodnocovaly školní klima. Zjištěné problémy byly cíleně řešeny ve
spolupráci s třídními učiteli, popřípadě i s dalšími vyučujícími. Počáteční signály všech
forem rizikového chování škola s využitím jasně nastavených pravidel průběžně sledovala
a vyhodnocovala.
Spolupráce školy s podniky, firmami a organizacemi z ekonomické a finanční oblasti byla
na výborné úrovni, probíhala především v rámci zajišťování odborné a učební praxe žáků a
studentů školy. Mezi významné partnery školy patřily také instituce a úřady na místní
i regionální úrovni. Oboustranně přínosná kooperace s městem Zlín se promítla zejména
v oblasti propagace, kultury a sportu. Na chodu školy se také pozitivně odrazilo partnerství
se zlínskou vysokou školou a Nadací Tomáše Bati. Škola účinně spolupracuje
se zřizovatelem i s ostatními středními školami na mezinárodní, regionální i místní úrovni.
Žáci, studenti i pedagogové se intenzivně podíleli na činnosti s mnoha občanskými
sdruženími a dobročinnými, neziskovými a charitativními organizacemi.


                          Hodnocení průběhu vzdělávání
Výuka byla sledována ve všeobecně vzdělávacích a odborných předmětech v obou oborech
vzdělání ve střední i vyšší odborné škole. Inspekční činnost probíhala v době pandemie
covid-19, vlivem této skutečnosti výuka probíhala kombinací prezenční a synchronní formy
vzdělávání.
Použité metody výuky českého jazyka a literatury byly ve většině hodin promyšle né.
V hodinách literatury převládal výklad pedagoga, který byl vhodně doplněn prací žáků
s literárním textem. Ve cvičeních z českého jazyka byli žáci účelně vedeni k samostatnému
kritickému hodnocení a vyvozování souvislostí. Ve všech hodinách byla žákům průběžně
poskytována dobrá zpětná vazba k jejich pracovním aktivitám a byla u nich cíleně rozvíjena
čtenářská gramotnost. V hodinách s převahou výuky gramatického učiva byla účinně
věnována dostatečná pozornost upevňování jejich získaných znalostí a dovedností. Ve výuce
jazyka anglického a jazyka německého bylo velmi dobře využito různých metod a forem
vedoucích ke zvýšení zájmu a motivace žáků. Komunikace s žáky byla záměrně
v maximální míře realizovaná v anglickém a německém jazyce, důraz byl kladen na rozvoj
lexikálních a gramatických znalostí. Žáci byli systematicky a vhodně podněcováni ke
konverzaci ve dvojicích či skupinách. V některých hodinách bylo také účelně využívá no
webových aplikací na internetu i práce s mobilním telefonem, při níž žáci vyhledá va li
informace v cizím jazyce. Ve většině vyučovacích hodin byla efektivně využita digitá lní
technika k rozvoji poslechových a komunikačních dovedností, slovy i písmem. Výuka
ruského jazyka s mnoha aktivizačními prvky i kvalitně promyšlenou strukturou probíhala na
velmi dobré úrovni. Výuka matematiky a základů přírodních věd byla vzhledem k obsahu
učiva a ke schopnostem a možnostem žáků organizačně zvládnutá velmi dobře. Použité
metody a formy výuky byly ve většině hodin zvoleny účelně. V průběhu výuky byli žáci


2021/2022                                    3
vhodně vedeni k dodržování správné terminologie, měli dostatečný prostor pro komunikac i,
nebáli se dotazovat a diskutovat k probíranému učivu. V průběhu výuky dostávali zpětnou
vazbu využitelnou k jejich dalšímu učení, ve všech hodinách však chyběla nabídka možnost i
výběru z úloh odlišné kognitivní náročnosti. Ve většině vyučovacích hodin tělesné výchovy
byla výuka dobře organizačně promyšlená a realizovaná, žáci byli vhodně motivo vá ni
k aktivnímu přístupu. Pro dosažení stanovených cílů byly účelně zvoleny metody a formy,
které napomáhaly dobře zvládnout nové pohybové dovednosti i rozvíjet již zvládnuté
činnosti. Žáci dokázali navzájem spolupracovat a tím podpořili i motivovali méně zdatné
spolužáky, aby zažili úspěch v nácviku nových pohybových aktivit nebo v rámci sportovních
her. Ve výuce vybraných odborných předmětů vedly zvolené didaktické postupy k dosažení
stanoveného vzdělávacího cíle, avšak jejich pestrost byla nízká. Ve většině vyučovac íc h
hodin dominovala frontální forma výuky s výkladem učitele, která neposkytovala dostatek
podnětů pro aktivní zapojení žáků. Téměř ve všech hodinách byl obsah učiva kvalitně
propojován se znalostmi žáků z běžného života s dostatečným prostorem pro pochopení
jednotlivých souvislostí, žáci neměli obavu vyjádřit vlastní názor, úspěšně prezentova li
osvojené předmětové znalosti i vědomosti z jiných předmětů. Žáci byli cíleně vedeni
k používání odborné terminologie, k logickému uvažování a vyvozování závěrů. Ojediněle
však byli žáci vedeni k vyhledávání, zpracování a využití informací z různých zdrojů.
V malé míře bylo využito zadávání diferencovaných úkolů vzhledem ke schopnostem a
možnostem všech žáků. V hodinách, které byly zaměřeny převážně na získání praktických
dovedností, zejména v předmětech účetnictví a písemná a elektronická komunikace,
pracovali žáci především samostatně na zadaných úkolech, dobře ovládali speciální
software. Současně jim byla poskytována podpora, individuální pomoc a zpětná vazba.
Společným nedostatkem většiny sledované výuky byla absence efektivního závěru
zaměřeného na shrnutí a upevnění poznatků a získání zpětné vazby o znalostech
a dovednostech žáků získaných v průběhu výuky. Vyučovací hodiny se vyznačo va ly
příjemnou a klidnou pracovní atmosférou.
Průběh vzdělávání studentů vyšší odborné školy byl hodnocen na základě hospitační činnosti
uskutečněné ve cvičení z matematiky a ve vybraných odborných předmětech. Metody
a formy ve výuce cvičení z matematiky s využitím didaktické techniky byly zvoleny účelně.
Ve výuce cíleně zaměřené především na prohlubování a rozvíjení znalostí a dovedností
studenti pracovali se zájmem. Výuka v odborných předmětech probíhala převážně frontální
formou, přínosné bylo propojení teorie s příklady z praxe a zařazování aktuálních odborných
informací. Vzhledem k tomu, že se výuky zúčastnil nízký počet studentů, nebyla tato
skutečnost dostatečně využita pro jejich vyšší aktivizaci a větší podporu komunikač níc h
dovedností. Dílčím nedostatkem sledované výuky byla absence motivačního shrnutí učiva
v závěru vyučovací hodiny a hodnocení práce studentů.
Žáci a studenti, kteří se účastnili synchronního vzdělávání realizovaného prostřednictvím
výukové platformy, se do výuky zapojovali a s vyučujícími aktivně komunikovali.


                          Hodnocení výsledků vzdělávání
Škola pravidelně sledovala úspěšnost žáků a studentů ve vzdělávání. Při řešení vzdělávac íc h
nebo výchovných obtíží žáků i studentů škola efektivně a účinně spolupracovala se
zákonnými zástupci nezletilých žáků i se zainteresovanými osobami. V rámci externího
ověřování žákovských znalostí proběhlo testování informační gramotnosti, při kterém ve
srovnání s celorepublikovými výsledky dosáhli žáci výborných výsledků.




2021/2022                                    4
Výsledky žáků a studentů i výsledky jednotlivých tříd a skupin byly vyučujícími pravidelně
sledovány s poskytováním zpětné vazby k jejich práci. Tyto výsledky byly vedením školy
průběžně projednávány a analyzovány. Pro zlepšení žákovských výsledků v matematice
byla za poslední tři roky přijata opatření, kdy byl upraven obsah učiva ve ŠVP a v 1. ročníku
došlo k dělení jedné z vyučovacích hodin. Vyhodnocování účinnosti přijatých opatření byla
věnovaná minimální pozornost.
Systém podpory poskytované žákům ohroženým školním neúspěchem měla škola vhodně
nastaven. Doučování v odborných předmětech bylo žáky využito dostatečně, nabídky
doučování v době konzultačních hodin vyučujících všeobecně vzdělávacích předmětů žáci
využívali pouze v malé míře.
Systematická práce vyučujících s žáky v průběhu vzdělávání se pozitivně odrazila i při
ukončování jejich studia. Tato skutečnost se projevila zejména tím, že žáci, kteří byli
k maturitní zkoušce přihlášeni, tuto zkoušku také konali. Výsledky společné i profilové části
maturitní zkoušky v posledních třech letech byly celkově na velmi dobré úrovni, ve srovnání
s výsledky ostatních středních škol obdobného typu vykazovaly výrazně vyšší procento
úspěšnosti. Maturitní výsledky vedení školy pravidelně a systematicky sledovalo, evidovalo
a analyzovalo, chybělo však vyhodnocování a nastavení opatření vedoucích k jejich dalšímu
zkvalitňování.
Ve vyšší odborné škole dlouhodobě přetrvává skutečnost, že v průběhu studia nejvíce
zanechávají vzdělávání studenti 1. ročníků. Počet studentů ve vyšších ročnících již zůstává
stabilní. Snižováním počtu studentů během vzdělávání se vedení školy zabývá. Výsledky
studentů při ukončování vyššího odborného vzdělávání v posledních třech letech byly na
výborné úrovni, všichni studenti u absolutoria uspěli, polovina z nich prospěla
s vyznamenáním. Výsledky úspěšnosti studentů byly pravidelně sledovány a evidovány.
Škola vytváří vhodné podmínky a motivuje své žáky a studenty k zapojení do mnoha aktivit
s pozitivním dopadem na rozvoj jejich odborných kompetencí. Žáci a studenti se pravidelně
účastní vědomostních, jazykových, sportovních a především odborných soutěží. Mezi
nejvýznamnější dlouhodobé úspěchy patřila jejich čelní umístění v dovednostních soutěžích
zaměřených na oblasti účetnictví a zpracování informací a textů pořádaných na celostátní
i mezinárodní úrovni.


                                         Závěry
Vývoj školy
- Změna ve vedení školy.
- Zkvalitnění materiálního vybavení zejména pro účelné zařazení informačních technologií
  do výuky.
Silné stránky
-   Kvalitní oboustranně přínosná spolupráce s partnery školy.
-   Dlouhodobě výrazné úspěchy žáků v soutěžích na celostátní i mezinárodní úrovni
    zaměřených na oblasti účetnictví a zpracování informací a textů.
Slabé stránky a/nebo příležitosti ke zlepšení
-   Nedostatečně nastavený systém pro evaluaci školy v oblasti koncepční a kontrolní
    činnosti.



2021/2022                                    5
-        Vyhodnocování stanovených cílů vzhledem k obsahu učiva, zefektivnění diferenc iac i
         výuky ve všech předmětech a zkvalitnění rozvoje komunikačních dovedností
         jednotlivých žáků zejména v odborných předmětech.
Doporučení pro zlepšení činnosti školy
- Nastavit a realizovat kvalitní systém pro evaluaci školy v oblasti koncepční a kontrolní
  činnosti.
- Zaměřit hospitační činnosti na vyhodnocování výukových cílů, využívání informač níc h
  zdrojů při řešení úkolů a zefektivnění diferenciace výuky ve všech předmětech a na
  zkvalitnění rozvoje komunikačních dovedností jednotlivých žáků zejména v odborných
  předmětech.
- Při hospitační činnosti sledovat uplatňování znalostí a dovedností, které vyučující získal i
  v rámci dalšího vzdělávání.
- Věnovat pozornost vyhodnocování účinnosti přijatých opatření ke zlepšování výsledků
  vzdělávání v matematice.
- Vyhodnocovat a nastavit opatření vedoucí ke zkvalitnění výsledků maturitní zkoušky.


                 Seznam dokladů, o které se inspekční zjištění opírají
    1.     Zřizovací listina čj. 276/2001 ze dne 13. 6. 2001 s účinností od 1. 4. 2001 ve znění
           dodatků č. 1 až 7 ke dni 25. 6. 2018, vydaná Zlínským krajem
    2.     Rozhodnutí ve věci návrhu na zápis změny v údajích vedených v rejstříku škol a
           školských zařízení čj. MSMT-32352/2020-2 ze dne 6. 8. 2020, vydané MŠMT
    3.     Výpis správního řízení o provedení zápisu změny v údajích vedených v rejstříku škol
           a školských zařízení čj. MSMT-20570/2021-2 ze dne 23. 7. 2021 s účinností od
           1. 8. 2021
    4.     Jmenování ředitele školy čj. KUZL 43281/2021 ze dne 12. 7. 2021 s účinností
           od 1. 8. 2021
    5.     Vzdělávací program 63-41-N/07 Marketing pro střední stupeň řízení, denní forma
           studia, udělení akreditace čj. MSMT-39974/2018-2 ze dne 12. 3. 2019
    6.     Vzdělávací program 63-41-N/06 Účetnictví a finanční řízení, denní forma studia,
           udělení akreditace čj. MSMT-39975/2018-2 ze dne 12. 3. 2019
    7.     Školní vzdělávací program veřejnosprávní činnosti čj., OA/988/2010 s platností od
           1. 9. 2010, počínaje 1. ročníkem ve znění dodatků č. 1 až11
    8.     Školní vzdělávací program Obchodní akademie čj., OA/706/09 s platností od
           1. 9. 2009, počínaje 1. ročníkem ve znění dodatků č. 1 až 10
 9.        Školní řád OA a VOŠ ve školním roce 2021/2022 k datu inspekce
10.        Koncepce dalšího rozvoje Obchodní akademie Tomáše Bati a Vyšší odborné školy
           ekonomické Zlín ze dne 24. 5. 2019
11.        Třídní knihy, třídní výkazy a rozvrhy hodin ve školním roce 2021/2022 k datu
           inspekce
12.        Záznamy z jednání pedagogické rady, porad vedení školy, předmětových komisí a
           metodických týmů ve školním roce 2020/2021 a 2021/2022 k datu inspekce
13.        Záznamy z hospitační činnosti ve školním roce 2019/2020, 2020/2021 a 2021/2022
           k datu inspekce
14.        Hospitační činnost vedení školy ve školním roce 2021/2022
15.        Prospěchy žáků za 1. a 2. pololetí ve školním roce 2020/2021
16.        Výsledky maturitních zkoušek ve školním roce 2018/2019, 2019/2020 a 2020/2021


2021/2022                                        6
17.    Výroční zprávy o činnosti školy ve školním roce 2018/2019, 2019/2020 a 2020/2021
18.    Plán DVPP ve školním roce 2020/2021 a 2021/2022
19.    Podklady pro plánování profesního rozvoje ve školním roce 2020/2021 a 2021/2022
20.    Doklady o dosaženém vzdělání pedagogických pracovníků ve školním roce
       2021/2022 k datu inspekce
21.    Celoroční plán výchovného poradce a metodika školní prevence ve školním roce
       2020/2021
22.    Spisy žáků se speciálními vzdělávacími potřebami ve školním roce 2019/2020,
       2020/2021 a 2021/2022 k datu inspekce
23.    Kritéria pro přijetí na střední a vyšší odbornou školu na školní rok 2019/2020,
       2020/2021 a 2021/2022
24.    Spisy žáků a studentů přijatých a nepřijatých ke vzdělávání ve střední škole a vyšší
       odborné škole na školní rok 2019/2020, 2020/2021 a 2021/2022
25.    Dokumentace k zajištění podmínek bezpečnosti a zdraví žáků a studentů ve školním
       roce 2021/2022 k datu inspekce
26.    Podklady k vyhodnocení příjmů a výdajů školy za rok 2019 až 2021 k datu inspekce




                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    7
Složení inspekčního týmu a datum vyhotovení inspekční zprávy




 Ing. Zuzana Mücková, školní inspektorka,              Zuzana Mücková v. r.
 vedoucí inspekčního týmu
 Mgr. Jana Zámečníková, školní inspektorka             Jana Zámečníková v. r.
 Ing. Anna Zámečníková, kontrolní pracovnice          Anna Zámečníková v. r.
 Mgr. Zuzana Tydlačková, školní inspektorka           Zuzana Tydlačková v. r.
 Mgr. Radovan Zicháček, školní inspektor               Radovan Zicháček v. r.
 Ing. Ilona Ptáčková, školní inspektorka                Ilona Ptáčková v. r.

Ve Zlíně 21. 12. 2021


Datum a podpis ředitele školy potvrzující projednání a převzetí inspekční zprávy


 Mgr. Petr Bělaška, ředitel školy                      Petr Bělaška v. r.

Ve Zlíně 22. 12. 2021




2021/2022                                    8
