CSI0X00DUYB5




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-852/25-H
                                      Sp. zn. ČŠIH-S-168/25 H


Název                               Střední škola gastronomie a služeb, Nová Paka,
                                    Masarykovo nám. 2
Sídlo                               Masarykovo náměstí 2, 509 01 Nová Paka
E-mail                              skola@ssgs.cz
IČO                                 15 055 256
Identifikátor                       600 170 802
Právní forma                        příspěvková organizace
Zastupující                         Mgr. Petr Jaroš
Zřizovatel                          Královéhradecký kraj
Místa inspekční činnosti            Havlova 403, 509 01 Nová Paka
                                    Masarykovo náměstí 2, 509 01 Nová Paka
                                    Zámecká 478, 507 81 Lázně Bělohrad
Inspekční činnost na místě          9. − 10. 6. 2025 a 12. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) zákona 561/2004 Sb. (školský
zákon), ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Střední škola gastronomie a služeb, Nová Paka, Masarykovo nám. 2 (dále „škola“),
vykonává činnost střední školy. V aktuálním školním roce vzdělává žáky ve tříletýc h
oborech vzdělání 33-56-H/01 Truhlář, 65-51-H/01 Kuchař-číšník, 29-54-H/01 Cukrář,
29-53-H/01 Pekař, 31-58-H/01 Krejčí, 29-51-H/01 Výrobce potravin– Sladovník-pivova r ník
ukončovaných závěrečnou zkouškou, ve čtyřletém oboru 65-42-M/01 Hotelnic tví
a ve dvouletém nástavbovém studiu 64-41-L/51 Podnikání zakončených maturitní
zkouškou. Od školního roku 2022/2023 probíhá teoretická výuka v hlavní budově v Nové
Pace a také ve výukovém středisku Lázně Bělohrad. Odborný výcvik vzdělávacího oboru
Truhlář a část oboru Kuchař-číšník se realizuje v dílnách ve Vrchlabí. V době inspekční
činnosti se ve škole vzdělávalo 495 žáků v 23 třídách, z toho bylo evidováno 18 žáků
se speciálními vzdělávacími potřebami. Od školního roku 2022/2023 je škola pověřena
jazykovou přípravou žáků s odlišným mateřským jazykem (dále „OMJ“). Stravování žáků
je zajištěno smluvně. Informace o škole jsou přístupné na webových stránkách www.ssgs.cz.


                          Hodnocení podmínek vzdělávání
Ředitel školy zastává svoji funkci od roku 2014. Jeho dlouholeté manažerské zkušenosti se
odráží v promyšlené koncepci rozvoje školy, kterou zpracoval v koordinaci s ostatními členy
vedení na základě dotazníkového šetření a analýzy předchozího stavu na období let 2020-
2025, nyní aktualizoval na roky 2026-2030. Základní motto „Život je zábava, když něco
umím!“ směřuje k rozvoji kompetencí žáků a propojování teoretických znalostí
s praktickými zkušenostmi v souvislosti s využitím nových trendů v oblastech vzdělává ní.
Cíle jsou reálně nastavené a odpovídají aktuálním podmínkám a potřebám rozvoje školy.
Přestože aktuální koncepční dokument neobsahuje kroky, které vedení a pedagogové plánují
učinit pro jejich dosažení, škole se daří průběžně většinu z nich úspěšně realizovat a vytvářet
příznivé předpoklady pro její další perspektivní rozvoj.
Efektivnímu řízení napomáhá funkčně nastavená organizační struktura a organizační řád
s jasně vymezenými kompetencemi pracovníků školy. Vnitřní informační systém je účelně
realizován osobní a e-mailovou komunikací, elektronickými nástroji, pravidelnými
poradami vedení školy a úsekovými provozními poradami a umožňuje včasné předávání
informací. Zásadní záležitosti jsou diskutovány na jednáních pedagogické rady.
Komunikace se zákonnými zástupci žáků je zajištěna prostřednictvím školské rady a Spolku
rodičů a přátel školy, běžné jsou i individuální konzultace pedagogů se zákonnými zástupci
žáků v případě potřeby. Žáci mohou vyjádřit své názory na třídnických hodinách
i ve schránce důvěry v budově školy. Účelný je tzv. „systém otevřených dveří“, který hojně
využívají nejen žáci, ale i pedagogičtí pracovníci pro konzultace s vedením školy. Učitelé se
v rámci předmětových komisí podílejí na organizačním zajištění vzdělávacích či
doprovodných aktivit (organizace soutěží, projektů, kurzů), úpravách obsahu školních
vzdělávacích programů, jejich plnění a sjednocení učebních materiálů. Jen okrajově však
řeší oblast metodiky a didaktiky vyučování či výsledky vzdělávání žáků, což vyplývá z jejich
písemných záznamů. Méně efektivní je tak jejich práce v oblasti zkvalitňování vzdělávac ího
procesu a zlepšování vzdělávacích výsledků žáků.
Vedení školy monitoruje a vyhodnocuje všechny oblasti pedagogických procesů. Kontrolní
a hospitační činnost výchovně vzdělávacího procesu je realizována systematicky, vychází
z plánů a ze záměrů, které jsou v souladu s koncepčními cíli školy. Z hospitační činnosti
vyučující dostávají kvalitní zpětnou vazbu podporující rozvoj jejich pedagogickýc h
dovedností.


                                             2/9
Vzdělávání ve škole je zabezpečeno účelně složeným pedagogickým sborem. Vyučující jsou
převážně odborně kvalifikovaní, jejich odbornost přímo souvisí s charakterem vyučovanýc h
předmětů. Nekvalifikovanost některých učitelů neměla vliv na kvalitu hospitované výuky.
Další vzdělávání pedagogických pracovníků bylo v uplynulém období zaměřeno především
na doplňování příslušné kvalifikace a prohlubování odbornosti jednotlivých vyučujíc íc h.
Nebyl zaznamenán systematický rozvoj v oblasti moderních metod a forem výuky
(inovativní pedagogické přístupy podporující aktivní učení či individualizaci výuky),
v důsledku toho nebyl v hospitovaných hodinách patrný významnější posun k inovaci
výukových strategií. Začínajícím pedagogům poskytuje vedení školy systematicko u
metodickou i odbornou podporu, v souvislosti se zkvalitněním výuky je zejména u nových
a začínajících vyučujících efektivně využito vzájemných hospitací.
K naplňování koncepčních záměrů a neustálému zkvalitňování své činnosti škola efektivně
využívá cíleně zaměřenou spolupráci se sociálními a profesními partnery, a to v oblasti
všech vyučovaných oborů. Významná pro školu je především kooperace s odbornými
organizacemi a institucemi (Asociace kuchařů a cukrářů ČR, Asociace hotelů a restaurací
ČR, Svaz pekařů a cukrářů ČR, Český svaz pivovarů a sladoven, Asociace českých
nábytkářů ČR, aj.) a odbornými pracovišti, kde žáci vykonávají odbornou praxi.
Škola aktivně spolupracuje se školami různých stupňů vzdělávání. Žáci základních škol v 8.
a 9. ročníku pravidelně navštěvují soutěž „Já už to umím“, při které škola prezentuje své
obory vzdělávání, při prezentaci na veřejnosti spolupracuje se středními školami podobného
typu (Střední škola hotelnictví, řemesel a gastronomie Trutnov, Zahradnická škola
Kopidlno). Škola je zapojena do systému vzdělávání dospělých. Disponuje autorizac í
pro profesní kvalifikace ve všech oborech vzdělání ukončovaných závěrečnou zkouškou
a pravidelně zajišťuje kurzy a zkoušky v systému Národní soustavy kvalifikací.
Efektivním vícezdrojovým financováním a aktivním zapojením managementu školy
do získávání finančních prostředků se řediteli školy daří vytvářet výborné podmínky
pro kvalitní vzdělávání. V uplynulém období byly škole poskytnuty finanční prostředky
z Národního plánu obnovy, které účelně použila na vybavení digitální technikou, především
notebooky, a na doučování žáků ohrožených školním neúspěchem. Finanční prostředky
z projektů spolufinancovaných Evropskou unií umožnily zaměstnat sociálního pedagoga,
podpořit školního kariérového poradce, zajistit inovativní vzdělávání žáků a uhradit akce
dalšího vzdělávání pedagogických pracovníků. Pomocí takto získaných finanč níc h
prostředků a za velmi vstřícné finanční podpory zřizovatele školy došlo k výrazné mu
zkvalitnění materiálních podmínek. Nákladnou rekonstrukcí půdních prostor ve škole
v Nové Pace bylo vytvořeno optimální odborné zázemí pro výuku oboru Krejčí a dvě učebny
pro teoretickou výuku. V rámci zajištění bezbariérovosti byla budova školy vybavena
výtahem, který umožňuje pohyb mezi všemi podlažími a přispívá k dostupnosti vzdělává ní
pro žáky se sníženou pohyblivostí. Cvičné kuchyně na pracovišti v Lázních Bělohrad i Nové
Pace byly vybaveny nejmodernějšími technologiemi, stejně tak dílny oboru Truhlář.
V současné době v Lázních Bělohrad pokračuje rekonstrukce celé budovy (výstavba
pracoviště odborného výcviku pro obor Výrobce potravin – Sladovník-pivovar ník,
rekonstrukce topného systému, elektroinstalace, sociálního zařízení a sportovní haly).
Dalším příjmem školy jsou tržby za produktivní práci žáků a zisk z doplňkové činnosti,
kterou škola realizuje formou pronájmu nemovitého majetku a pořádáním vzdělávac íc h
kurzů pro dospělé.




                                           3/9
                          Hodnocení průběhu vzdělávání
Hospitovaná výuka všeobecně vzdělávacích předmětů byla ze strany vyučujíc íc h
promyšlená. Převládala pracovní atmosféra s respektujícím přístupem pedagogů a žáků, kteří
dodržovali nastavená pravidla práce a chování. Učitelé jen v malé části hodin seznámili žáky
s cílem hodiny, většinou jim sdělili pouze téma. Zařazené metody a formy vedly k nízké
míře aktivního zapojování žáků do výuky. Převažovala frontální výuka s prezentací učitele,
doplněná samostatnou prací žáků nebo řízeným rozhovorem s nimi. V části hodin vyučujíc í
účelně podporovali spolupráci žáků prostřednictvím práce ve dvojicích nebo skupinové
práce. K pochopení probíraných jevů v širších souvislostech vyučující často vhodně
propojovali učivo s běžným životem. K podpoře kritického myšlení a nalezení příčinnýc h
souvislostí a jejich interpretaci prostřednictvím využívání dalších informačních zdrojů byli
žáci vedeni pouze v některých hodinách. Aktivity podporující objevování, experimentová ní,
tvořivost a iniciativu každého z žáků byly učiteli zařazovány sporadicky. Zaznamenána byla
nízká míra podpory rozvoje čtenářské gramotnosti žáků. Vyučující nevyužívali vždy účelně
práci s chybou jako příležitosti k vlastnímu učení žáků. Ve většině hodin nebyl vytvořen
dostatečný prostor pro souvislejší mluvený projev žáků, kteří často komunikovali pomocí
jednoduchých vět či jednoslovných odpovědí. Digitální technologie byly využity většinou
pedagogy, žáci je využívali jen v malé míře. Jen ojediněle vyučující diferencovali výuku
s ohledem na žáky s odlišnými vzdělávacími potřebami, rozdílným pracovním tempem
a žáky nadané. Závěry většiny hodin sloužily ke shrnutí učiva učitelem bez aktivního
zapojení žáků a vyhodnocení stanoveného cíle. Zřídka byli žáci vedeni k vlastnímu
hodnocení svého výkonu nebo práce vrstevníků, formativní funkci hodnocení vyučujíc í
většinou nevyužívali.
Společným znakem všech sledovaných hodin odborných teoretických předmětů byla
příjemná pracovní atmosféra založená na partnerském přístupu učitelů i na vzájemné m
respektu. V převážné části hodin byla výuka vedena jasně a srozumitelně. Vzdělávac í
strategie vycházely z předem stanovených cílů a charakteru probíraného učiva, rozvíje ly
především vědomosti a dovednosti žáků, popř. přispívaly k rozvoji jejich dovednostně -
praktických a odborných kompetencí. Učitelé preferovali frontální výuku v kombinaci
s řízeným rozhovorem či samostatnou prací žáků, méně často byly využity kooperativní
formy práce. K pochopení probíraných jevů v širších souvislostech přispívalo časté zařazení
mezipředmětových poznatků a příkladů z reálné praxe. Žáci reagovali na položené otázky,
neobávali se sami dotazovat na detaily nebo souvislosti daného tématu, iniciativně
přistupovali k řešení zadaného úkolu a prokazovali odpovídající míru znalostí a dovedností.
Podstatným nedostatkem byla absence ověření naplnění cíle vyučovací hodiny. V omezené
míře byli žáci motivováni k vyššímu pracovnímu nasazení a k dosahování lepších výsledků
využitím různých forem hodnocení (klasifikace, formativní, motivační a vrstevnické
hodnocení, sebehodnocení).
Praktické vyučování probíhá v souladu s koncepcí školy na vysoké odborné úrovni. Úzké
propojení poznatků z teoretických odborných předmětů s přímou realizací výuky ve školní
restauraci, na konkrétních pracovištích nebo u smluvních partnerů přispívá k odborné
profilaci absolventů. V hodinách odborného výcviku žáci prokazovali schopnost vykonávat
zadané činnosti samostatně nebo s mírnou dopomocí učitele. Vyučující vedli žáky k nalézání
chyb a vyvozování jejich důsledků. Průběžně byl podporován rozvoj jejich odborných
znalostí a dovedností formativním hodnocením. Žáci byli vedeni k dodržování hygienick ýc h
a bezpečnostní předpisů na pracovištích, k využívání požadovaných pracovních pomůcek
a pracovního oblečení. Z průběhu sledovaných hodin bylo zřejmé, že si žáci systematick y




                                            4/9
osvojují technologické postupy nezbytné pro budoucí praxi, upevňují si důležité pracovní
návyky, získávají smysl pro kvalitu, přesnost a zodpovědnost.
Škola systematicky a dlouhodobě podporuje rozvoj odborných a jazykových kompetencí
žáků zapojením do programu Erasmus+, díky kterému se žáci gastronomických oborů
zúčastňují odborných stáží v hotelových a turistických komplexech např. v Německu, Polsku
a na Slovensku. Nezbytnou a velmi efektivní součástí výuky gastronomick ých oborů je také
zapojení žáků do četných gastronomických akcí pořádaných pro sociální partnery. Výuka je
vhodně doplňována specializačními kurzy (např. barmanský, baristický, carvingový), jejichž
absolvování prohlubuje znalosti a dovednosti získané během studia, podporuje uplatnění
absolventů školy na trhu práce a zároveň žáky seznamuje s novými trendy v oboru.


                         Hodnocení výsledků vzdělávání
Škola má nastavený systém hodnocení výsledků vzdělávání žáků prostřednictvím různých
forem ústního a písemného zkoušení a hodnocení praktických činností žáků. Sjednocujíc ím
kritériem hodnocení ve všech vyučovacích předmětech je maximální hranice tolerované
absence 30 % ve výuce za klasifikační období s výjimkou předmětu odborný výcvik oboru
vzdělání Kuchař-číšník (povolená absence 20 %). Žáci 1. ročníku konají vstupní testy
z českého jazyka, matematiky a anglického jazyka za účelem zjišťování úrovně jejich
osvojených vědomostí ze základní školy, které jsou zohledňovány např. při dělené výuce.
Výsledky vzdělávání žáků se škola zabývá na jednáních pedagogické rady, z jejichž
záznamů je patrné, že jsou monitorováni žáci se školním neúspěchem a vyšší absencí, chybí
zde však zmínka o přijímaných opatřeních. Škola realizuje interní testování žáků 3. ročníků
ve všech vzdělávacích oborech v předmětech anglický jazyk, matematika a český jazyk
s ohledem na vzdělávací posun žáků. V rámci externího testování škola dosahuje
v porovnání s průměrem v České republice slabých výsledků (2018/2019 informač ní
gramotnost, 2022/2023 čtenářská gramotnost, moderní dějiny). Škola s výsledky dále
aktivně nepracuje, s výjimkou oblasti informační gramotnosti. O výsledcích vzdělávání žáků
jsou jejich zákonní zástupci průběžně informování prostřednictvím elektronického systému,
průkazu žáka, třídních schůzek a individuálních konzultací s učiteli. Škola je třetím rokem
školou určenou pro poskytování jazykové přípravy žákům s OMJ. Těmto žákům poskytuje
účelně výuku českého jazyka navíc, ne všichni žáci toho však využívají.
Výsledky žáků oboru vzdělání Hotelnictví u maturitní zkoušky (dále „MZ“) vykazova ly
ve sledovaném období tří uplynulých školních let kolísavou úroveň v obou jejích částech
(společná a profilová část). Celková vyšší neúspěšnost žáků u MZ se ve sledovaném období
snižuje. V roce 2022 činila 28,6 %, v roce 2023 10 % a v roce 2024 17,6 %. Ve společné
části MZ byla úspěšnost žáků školy ve srovnání s republikovým průměrem v přísluš nýc h
skupinách oborů vzdělání ve letech 2022 a 2024 nižší, v roce 2023 vyšší. Úspěšnost žáků
v oborech vzdělání s výučním listem je od minulé inspekční činnosti spíše stabilní, žáci
dosahovali u závěrečných zkoušek ve sledovaném období úspěšnosti kolem 95 %.
Dlouhodobě přijatá opatření ke zlepšení výsledků školy u závěrečných zkoušek a MZ
spočívají v nastavení jednotných pravidel v podobě minimální bodové hranice pro přijetí
ke studiu pro příslušné obory vzdělání, zařazení konverzace v anglickém jazyce už od 1.
ročníku a realizace přípravných seminářů k MZ z českého jazyka, anglického jazyka
a matematiky. I když škola nabízí žákům také možnost individuálních konzultac í
s příslušnými vyučujícími, učitelům se ne vždy daří motivovat žáky k využívání této
nabídky.




                                           5/9
Škola podporuje osobnostní a sociální rozvoj žáků napříč obory vzdělání prostřednictvím
jejich motivace k aktivní účasti v projektové činnosti, řadě odborných soutěží a olympiád.
Žáci školy pravidelně dosahují napříč obory významných úspěchů na republikové
i mezinárodní úrovni a získávají řadu medailových ocenění ze světových olympiád
a světových pohárů. Škola tyto úspěšné žáky včetně žáků s výborným školním prospěchem
dvakrát ročně odměňuje. Kromě nejrůznějších akcí školy se mezi oblíbené řadí i vyřazení
úspěšných absolventů školy po závěrečných zkouškách a MZ v závěru školního roku. Škola
aktivně prezentuje svoji činnost v mnoha odborných časopisech.
Při poskytování poradenských služeb spolupracuje školní poradenský tým (výchovná
poradkyně, školní metodička prevence, sociální pedagog) s třídními učiteli i ostatními
pedagogy, poskytuje žákům komplexní preventivní a inkluzivní péči, zajišťuje spolupráci
s rodiči a specializovanými pracovišti. Škola průběžně identifikuje individuální potřeby
žáků se speciálními vzdělávacími potřebami, s OMJ i žáky ohrožené školním neúspěchem,
poskytuje jim podporu formou individualizace a vypracováním plánů pedagogické podpory
nebo individuálního vzdělávacího plánu. Ne zcela systematicky škola pracuje s nadanými
žáky. Výrazná individuální péče je poskytována žákům ze sociálně znevýhodně né ho
prostředí či s nižším zájmem o vzdělávání. Škola na základě svých zjištění realizuje opatření
ke zvýšení úspěšnosti žáků, např. využívání digitální výukové platformy. Do řešení
identifikovaných problémů se škola snaží systematicky zapojovat zákonné zástupce žáků,
ne vždy je tato snaha ze strany rodičů akceptována. Ke snížení studijní neúspěšnosti žáků
a zamezení předčasného odchodu ze vzdělávání škola nabízí žákům možnost změny oboru
v průběhu studia, popř. i spolupráci při přestupu do jiného oboru v jiné škole. Kariérové
poradenství je cíleně věnováno dalšímu profesnímu či studijnímu směřování žáků.
Školní preventivní strategie zohledňuje potřeby školy i specifickou skladbu třídníc h
kolektivů a umožňuje včasnou identifikaci případných problémů. Nastavené mechanis my,
pravidla a metodiky poskytují všem aktérům vzdělávání funkční systém při řešení výchovně
vzdělávacích problémů a prevenci rizikového chování. Řada osvědčených nástrojů, jako jsou
adaptační a sportovní kurzy, preventivní programy, práce s třídními kolektivy, tematicky
zaměřené přednášky a sportovní aktivity, posiluje sounáležitost žáků se školou a vede
k vytváření vzájemných vztahů důvěry mezi učiteli a žáky. Identifikované projevy
problémového chování jsou řešeny v souladu se stanovenými pravidly a vzhledem k jejich
závažnosti, např. pohovorem s třídním učitelem, jednáním na úrovni vedení školy, udělením
výchovných opatření nebo hodnocením sníženým stupněm chování.


                                         Závěry
Vývoj školy
– Ve školním roce 2019/2020 byla rozšířena vzdělávací nabídka o tříletý obor Výrobce
  potravin – Sladovník-pivovarník a ve školním roce 2023/2024 znovuotevřen nástavbový
  obor Podnikání.
– Od roku 2022 realizuje škola vzdělávání některých             oborů vzdělávání v místě
  poskytovaného vzdělání v Lázních Bělohrad.
– Od školního roku 2022/2023 škola z mimorozpočtových zdrojů financuje pozici
  sociálního pedagoga.
– Od školního roku 2022/2023 je škola pověřena jazykovou přípravou žáků s odlišným
  mateřským jazykem.



                                            6/9
– Významně se zlepšilo materiálně technické zázemí pro vzdělávání žáků. Rekonstruová na
  byla odborná pracoviště oborů Kuchař-číšník, Truhlář, Cukrář. V současné době probíhá
  rekonstrukce budovy školy v Lázních Bělohrad a sportovní haly, výstavba pracoviště
  odborného výcviku pro obor Výrobce potravin – Sladovník pivovarník. V rámci zajištění
  bezbariérovosti byla budova školy vybavena výtahem.
Silné stránky
– K naplňování koncepčních záměrů a neustálému zkvalitňování své činnosti škola
  efektivně využívá cíleně zaměřenou spolupráci se sociálními a profesními partnery, a to
  v oblasti všech vyučovaných oborů. Škola systematicky a dlouhodobě podporuje rozvoj
  odborných a jazykových kompetencí žáků i učitelů. (1.5)
– Efektivním vícezdrojovým financováním a aktivním zapojením managementu školy
  do získávání finančních prostředků se řediteli školy daří vytvářet výborné podmínky
  pro kvalitní vzdělávání. (2.4)
– Škola významně přispívá k osobnostnímu a sociálnímu rozvoji žáků prostřednictvím
  jejich aktivního zapojení do řady odborných soutěží a olympiád, ve kterých dosahují
  významných úspěchů na národní a mezinárodní úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Zařazené metody a formy práce ve výuce většiny všeobecně vzdělávacích předmětů
  nevedly k aktivnímu zapojování žáků do výuky a podpoře jejich vlastního objevování
  a utváření poznatků prostřednictvím využívání dalších informačních zdrojů. (4.2)
– Vyučující jen ojediněle využívali obsahovou či časovou diferenciaci učiva pro žáky
  s rozdílnými studijními předpoklady a individuálním tempem práce, včetně žáků
  nadaných či žáků se zvýšeným zájmem o vyučovaný předmět. Učitelé často
  nestanovovali žákům vzdělávací cíle a ve vazbě na tyto stanovené cíle pouze sporadicky
  využívali různé formy hodnocení žáků za účelem zjištění jejich vzdělávacího pokroku
  (sebehodnocení, vzájemné hodnocení, prvky formativního hodnocení). (4.3)
– Škola se systematicky nezabývá vyhodnocováním úspěšnosti žáků při ukončování jejich
  vzdělávání maturitní zkouškou. Přijímaná opatření ke zlepšení výsledků vzdělávání žáků
  nejsou plně funkční. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Specifikovat podmínky a kroky potřebné pro dosažení vytyčených cílů v koncepci
  rozvoje školy.
– Zaměřit další vzdělávání pedagogických pracovníků na systematický rozvoj v oblasti
  moderních metod a forem výuky (inovativní pedagogické přístupy podporující aktivní
  učení či individualizaci výuky).
– Ve výuce diferencovat zadávané úkoly s ohledem na rozdíly v pracovním tempu
  i vzdělávacích možnostech a potřebách jednotlivých žáků, využívat efektivně potenciál
  žáků v rámci vyučovací hodiny.




                                            7/9
– Zefektivnit práci předmětových komisí s ohledem na metody a formy výuky a výsledky
  vzdělávání žáků, podpořit vzájemné hospitace za účelem zlepšování kvality
  poskytovaného vzdělávání.
– Zařazovat ve výuce všeobecně vzdělávacích předmětů aktivizační metody a formy práce
  s cílem aktivního zapojování žáků do výuky. Vytvářet jim příležitosti pro práci s různými
  informačními zdroji a umožňovat vyhledávat a kriticky posuzovat informace, vyvozo vat
  poznatky, samostatně bádat a tím podporovat rozvoj jejich kritického myšlení. Účelně
  pracovat s chybou coby prostředkem dalšího učení žáků.
– Zaměřit se na účelnou podporu rozvoje čtenářské gramotnosti žáků.
– Formulovat jasně cíl vyučovací hodiny ve vztahu k vlastnímu učení žáků, v závěru
  činnosti či hodiny vyhodnotit jeho naplnění s aktivním zapojením žáků a využitím všech
  forem hodnocení.
– Věnovat se systematicky problematice práce s nadanými žáky s cílem dosažení jejich
  aktivnějšího vyhledávání, identifikace a následné podpory.
– Analyzovat výsledky vzdělávání žáků v průběhu a při ukončování vzdělávání ve škole
  a podle získaných poznatků a potřeb žáků přijímat vhodná opatření. Účinnost přijatých
  opatření průběžně vyhodnocovat.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Dokumentace školy podle § 28 školského zákona vedená a platná ve školním roce
      2024/2025
 2.   Plán dalšího vzdělávání pedagogických pracovníků na školní rok 2024/2025
 3.   Organizační schéma platné ve školním roce 2024/2025
 4.   Dokumentace k hodnocení personálních, materiálních a finančních podmínek školy
      za školní roky 2023/2024 a 2024/2025
 5.   Dokumentace k zajištění bezpečnosti žáků (včetně knihy úrazů) vedená ve školním
      roce 2024/2025
 6.   Koncepce rozvoje školy na období 2020–2025 a 2026-2030
 7.   Záznamy z jednání metodických orgánů vedené ve školním roce 2024/2025
 8.   Záznamy z hospitační činnosti vedení školy vedené ve školním roce 2024/2025
 9.   Krizový plán školy platný ve školním roce 2024/2025
10.   Dokumentace školního poradenského pracoviště vedená ve školních letech
      2023/2024 a 2024/2025



                                           8/9
11.   Smlouvy o obsahu, rozsahu a podmínkách praktického vyučování platné ve školním
      roce 2024/25


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka, vedoucí inspekčního týmu
 Mgr. Eva Vachatová, školní inspektorka
 Mgr. Alena Josefová, Ph.D., školní inspektorka
 Mgr. Alena Kloučková, přizvaná osoba – odborník na gastro obory
 Bc. Věra Jiránková, kontrolní pracovnice
1. 7. 2025




                                         9/9
