                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-233/23-B


Název                                Veřejnosprávní akademie a střední škola, s.r.o.
Sídlo                                náměstí Svobody 494, 696 62 Strážnice
E-mail                               info@hs-straznice.cz
IČO                                  25342193
Identifikátor                        600014665
Právní forma                         společnost s ručením omezeným
Zastupující                          Mgr. Petra Hanáčková, MBA
Zřizovatel                           Ing. Ilona Zdražilová, č. ev. 807,
                                     696 62 Tvarožná Lhota
Místo inspekční činnosti             náměstí Svobody 494, Strážnice
Inspekční činnost na místě           7. − 9. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Veřejnosprávní akademie a střední škola, s.r.o. (dále „škola“) vykonává činnost střední
školy. V tomto školním roce poskytuje vzdělávání v oborech středního vzdělání s maturitní
zkouškou 68-43-M/01 Veřejnosprávní činnost (dále „obor Veřejnosprávní činnost“) a 65-
42-M/01 Hotelnictví (dále „obor Hotelnictví“) a v oboru středního vzdělání s výučním
listem 69-51-H/01 Kadeřník (dále „obor Kadeřník“). K 30. 9. 2022 škola vzděláva la
140 žáků v denní formě vzdělávání a 25 žáků v distanční formě vzdělávání. Od minulé
inspekční činnosti v roce 2013 došlo k nárůstu počtu žáků o 75 %. V době inspekční činnosti
škola doložila doporučení školského poradenského zařízení pro vzdělávání žáka
se speciálními vzdělávacími potřebami pro tři žáky. Stravování žáků je zajištěno v budově
školy. Od minulé inspekční činnosti došlo zejména ke změně názvu školy, změně
zřizovatele, změně na vedoucím pracovním místě ředitelky školy (dále „ředitelka “)
a k částečné obměně realizovaných oborů vzdělání. Škola ukončila nabídku vzdělává ní
v oborech Kosmetické služby a Podnikání, od tohoto školního roku vzdělává žáky v novém
oboru Kadeřník.


                         Hodnocení podmínek vzdělávání
Ředitelka zpracovala po svém nástupu na vedoucí pracovní místo v prosinci 2021 koncepci
rozvoje školy, v níž formulovala hlavní cíle pro jednotlivé oblasti vzdělávacího procesu
pro nadcházející pětileté období. Hlavní cíle a priority rozvoje školy jsou dále rozpracovány
a konkretizovány v plánu práce na letošní školní rok. Některé ze stanovených cílů se i přes
krátkou dobu realizace podařilo splnit. Ředitelka zejména vydala pro jednotlivé obory
vzdělání revidované školní vzdělávací programy, které však obsahovaly nedostatky v části
upravující vzdělávání žáků se speciálními vzdělávacími potřebami a žáků nadaných. Dále
aktualizovala pravidla ve školním řádu a zavedla elektronický informační systém, jehož
využívání a postupné rozšiřování zlepšuje vzájemnou komunikaci mezi všemi účastníky
vzdělávacího procesu. Došlo rovněž k částečnému zlepšení v oblasti materiálně-technické ho
vybavení učeben, včetně vybavení digitálními technologiemi, vybavení odborných učeben
učebními pomůckami, k modernizaci společných prostor školy a vybudování odborného
pracoviště pro realizaci praktického vyučování v oboru vzdělání Kadeřník.
Veškeré pravomoci a odpovědnosti související s řízením školy jsou v kompetenci ředitelky,
která mimo jiné dále vykonává pracovní povinnosti třídního učitele, učitele odborných
předmětů, zajišťuje formální zaškolování začínajících a nových učitelů, spolupodílí
se na zajištění poskytování poradenských služeb školy. Takto nastavený systém řízení školy
nebyl plně funkční. V průběhu inspekční činnosti byly zjištěny závažné nedostatky, které
měly negativní dopad na vzdělávání žáků. Zejména šlo o nerovný přístup ke vzdělávání žáků
se speciálními vzdělávacími potřebami a individuálním vzdělávacím plánem, kterým bylo
na rozdíl od ostatních žáků stanoveno školné, dále nedostatečné zajištění poradenských
služeb školy a krácení délky odborného výcviku v oboru Kadeřník. Část výuky nebyla
zajištěna pedagogickými pracovníky splňujícími odbornou kvalifikaci pro přímou
pedagogickou činnost, kterou vykonávají, což se projevilo v nízké pedagogické úrovni
vzdělávacího procesu. Další vzdělávání pedagogických pracovníků je plánováno pouze
v částečném souladu s potřebami školy. Směřuje vhodně především do oblasti studia
ke splnění kvalifikačních předpokladů, přípravy k realizaci maturitních zkoušek
a poradenských služeb školy, avšak vzdělávací aktivity uvádí pouze pro část učitelů. Malá
pozornost je věnována vzdělávání v oblasti didaktiky jednotlivých vyučovacích předmětů
a aktivizačních forem a metod výuky, což se projevilo ve sledovaném průběhu vzdělává ní.
V oblasti dalšího vzdělávání pedagogických pracovníků se cíle nastavené v koncepci


                                            2/9
rozvoje školy prozatím nedařilo naplnit. Podpora nových a začínajících učitelů probíhá
zejména vzájemnou neformální výměnou zkušeností v předmětových komisích, avšak
nebyla vždy dostatečně účinná, což se projevilo v kvalitě sledované výuky.
Učitelé získávají zpětnou vazbu ke své práci od ředitelky formou hospitací, které jsou
realizovány na základě plánu hospitační činnosti. Hospitační záznamy byly vedeny
podrobně a obsahovaly mimo jiné konkrétní doporučení ke sledovaným vyučovac ím
hodinám. Závěry hospitací se častěji zaměřují na pozitivní jevy ve výuce, menší pozornost
je věnována zhodnocení využitých forem a metod výuky. Efektivním poradním orgánem
ředitelky zejména v provozních záležitostech školy je pedagogická rada, a také tři
předmětové komise, působící na úrovni předmětů jazykové oblasti, společenskověd níc h
a přírodovědných předmětů a odborných předmětů.
Poskytování poradenských služeb ve škole zajišťuje jedna učitelka pověřená funkcí
výchovné poradkyně a školní metodičky prevence (dále „výchovná poradkyně“), která není
odborně kvalifikovaná pro výkon specializovaných činností v oblasti poradenských služeb
školy ani pro výkon přímé pedagogické činnosti učitelky střední školy. Souběžně
se specializovanými činnostmi vykonává ve škole funkci třídní učitelky ve dvou třídách
a zajišťuje výuku v rozsahu o třetinu vyšším než je standardní rozsah přímé pedagogické
činnosti. Tyto skutečnosti měly negativní dopad na práci v oblasti výchovného poradenství.
Standardní činnosti výchovného poradce definované v pracovní náplni vykonáva la
výchovná poradkyně nedůsledně a neefektivně, nerealizovala vyhledávání a orientační
šetření žáků s potřebou podpůrných opatření v prvním stupni, včetně žáků nadaných. Zcela
nedostatečná byla metodická pomoc pedagogickým pracovníkům školy v oblasti vzdělává ní
žáků se speciálními vzdělávacími potřebami a žáků nadaných a v oblasti tvorby
a vyhodnocování individuálních vzdělávacích plánů. Výchovné poradenství není ve škole
efektivně zajištěno, jeho činnost není koordinována a vyhodnocována a neposkytuje žádoucí
podporu všem žákům. Prevence sociálně patologických jevů je upravena v minimá lním
preventivním programu, který však potřebám školy odpovídá pouze částečně. Je zpracován
formálně, obsahuje neaktuální informace z loňského školního roku a nepostihuje všechny
oblasti rizikového chování žáků. Přesto v posledních třech letech škola nemusela řešit výskyt
společensky nežádoucího jednání mezi žáky.
Bezpečnostní rizika byla zjištěna v nedůsledném zajištění vchodu do budovy školy
v prostorách stravovacího zařízení. Škola disponuje dostatečnými prostorovými
a finančními prostředky pro zajištění teoretického a praktického vyučování. Nově
vybudované odborné pracoviště odpovídá potřebám praktického vyučování nového oboru
Kadeřník. Ve cvičné kuchyni, odborném pracovišti oboru Hotelnictví, proběhla
rekonstrukce a modernizace stávajícího zařízení umožňující využívání moderních
technologií při přípravě pokrmů.
Partnerské vztahy školy jsou účinným nástrojem zvyšování kvality vzdělávání. Významná
je spolupráce se zřizovatelem a zákonnými zástupci žáků, kteří jsou zapojeni v orgánech
školy a účastní se různých společenských, sportovních a kulturních akcí a vzdělávac íc h
programů organizovaných školou. Zejména v oblasti primární prevence se úspěšně rozvíjí
spolupráce s různými neziskovými organizacemi a orgány integrovaného záchranné ho
systému.


                          Hodnocení průběhu vzdělávání
Ve vyučovacích hodinách žáci pracovali v příjemné, klidné atmosféře, dodržovali stanovená
pravidla. Učitelé projevovali zájem o žáky a výsledky jejich vzdělávání, žáky se snažili
zapojit do všech realizovaných činností, což se jim dařilo. Převažovala frontální forma


                                            3/9
výuky kombinovaná se samostatnou prací žáků. Komunikační dovednosti žáků byly
posilovány řízeným rozhovorem s učitelem, který rovněž sloužil k ověření znalostí žáků
a jejich orientace v probíraném tématu. Do této aktivity se často zapojila pouze část žáků
třídy, někteří zůstávali po celou dobu vyučovací hodiny pasivními příjemci informac í.
Všichni žáci plnili stejné úkoly se shodnou mírou obtížnosti. Diferenciace zadávaných úkolů
a vzdělávacího obsahu s ohledem na individuální možnosti a schopnosti žáků nebyla
využívána. V úvodu vyučovací hodiny učitelé žáky většinou seznámili s tématem
a organizací výuky, nedostatečnou pozornost věnovali stanovení a vyhodnocení výukovýc h
cílů. V závěru vyučovacích hodin často proběhlo zadání úkolů pro domácí přípravu a stručné
shrnutí učiva učitelem. Chyběl prostor pro žákovské sebehodnocení a vzájemné hodnocení.
Digitální technologie využívali učitelé k prezentaci výukového obsahu, využití žáky nebylo
uplatňováno. Nedostatečná byla aktivní práce žáků s informacemi z různých informač níc h
zdrojů.
Výuka českého jazyka měla rozdílnou úroveň. Efektivní pro rozvoj komunikativníc h
dovedností byly vyučovací hodiny, během kterých docházelo ke střídání aktivizač níc h
metod, vzájemná spolupráce žáků při skupinové práci, brainstorming, zhodnocení hodiny
žáky, práce s chybou, aplikace získaných vědomostí v praktických cvičeních, aplikace
zkušeností ze života a rozvíjení čtenářské gramotnosti. Vyučující pracovala s výukovým
cílem a vedla žáky k hodnocení výuky. Negativem některých sledovaných hodin českého
jazyka bylo menší aktivní zapojení žáků a výklad učitele používající nespisovný jazyk.
S rozdílnou efektivitou byla vedená i výuka v cizích jazycích. V navštívených hodinách
anglického jazyka se dařilo žáky motivovat k aktivnímu zapojení do všech činností.
Cizojazyčné prostředí bylo vhodně navozeno, vyučující s žáky komunikovali v cílovém
jazyce, účelně zařazovali poslechové aktivity. Žáci prokazovali rozdílné znalosti
a schopnosti anglický jazyk prakticky v komunikaci využít. Mnozí žáci byli schopni
pohotově reagovat na dotazy a dokázali vést jazykově správně rozhovor, část žáků
potřebovala výraznou dopomoc vyučujícího. V převážné části výuky byly vytvořeny dobré
podmínky pro osvojování komunikativních a sociálních kompetencí. Výuka závěrečnýc h
ročníků byla vhodně zaměřena především na přípravu k maturitní zkoušce, práce žáků
s cizojazyčným textem však byla méně efektivní s ohledem na rozvoj čtenářské gramotnosti.
Ve sledované výuce německého jazyka nebyly účelně rozvíjeny komunikativní dovednosti
všech žáků, někteří žáci byli pasivní, nevěnovali pozornost výuce, vyrušovali, což vedlo
k nedostatečné srozumitelnosti při prezentaci rozhovorů, které probíhaly ve dvojicích.
Na přípravu ke společné části maturitní zkoušky byl zaměřen rovněž obsah vzdělává ní
v předmětu matematický seminář. V aktivním přístupu žáků k výuce byly patrné výrazné
rozdíly, a to v závislosti na jejich motivaci související s výběrem matematiky jako
zkušebního předmětu maturitní zkoušky. Část žáků byla spíše pasivní, jejich činnost
spočívala v opisování příkladů, které u tabule řešil s dopomocí vyučujícího vybraný žák.
Výuka v odborných předmětech byla založena především na metodě výkladu učiva
s převažující aktivitou na straně učitele. Pozitivem těchto vyučovacích hodin bylo propojení
s reálnou praxí a aktuálním děním ve společnosti. V průběhu byla rovněž zařazována
samostatná práce žáků či zpracování úkolu ve dvojici, což zvyšovalo efektivitu těchto hodin.
Malá pozornost však byla věnována zhodnocení výsledků práce žáků a organizaci vyučovac í
jednotky, výsledkem byl mnohdy nedostatek času k dokončení zadaných úkolů. Průběžná
kontrola učitele byla zaměřena na správnost pracovních postupů. Žáci měli většinou
k dispozici výukové materiály v tištěné formě, které jim slouží především v přípravě
k maturitní zkoušce. Praktické vyučování vedené v odborné učebně oboru Kadeřník bylo
vhodně provázané s teoretickou přípravou. V průběhu dne žáci plnili různé úkoly dle zadání
odborníka z praxe a následně získávali zpětnou vazbu. Mezi motivační prvky patřila podpora


                                            4/9
při práci, oceňování snahy a přiměřená náročnost učitelky. Z výukových forem převažovala
samostatná práce, případně práce ve dvojicích. Organizace prováděných činností byla
efektivní a účelná, avšak vyučovací doba odborného výcviku nebyla nastavená v souladu
s příslušnými právními předpisy a plně využitá z důvodu zařazování většího počtu
přestávek.
V organizaci sledovaných vyučovacích hodin a ve zvolených vyučovacích formách
a metodách výuky se negativně projevila nedostatečná odborná příprava a nezkušenost
některých učitelů. Z pohospitačních rozhovorů s učiteli vyplynulo, že se nedostatečně
orientovali v problematice vzdělávání žáků se speciálními vzdělávacími potřebami. Neměli
o nich dostatečné informace, nevěděli, jaká konkrétní podpůrná opatření jim mají být
poskytována. Systém vlastní podpory a zohledňování aktuálních vzdělávacích potřeb žáků,
včetně žáků vykazujících zvýšený zájem o daný předmět, učitelé neuplatňovali. Nebyly tak
vytvořeny optimální podmínky pro jejich maximální rozvoj.


                          Hodnocení výsledků vzdělávání
Dosaženou úroveň znalostí a dovedností žáků pedagogové průběžně sledují a pravidelně
ověřují, většinou standardními způsoby prostřednictvím písemných, ústních nebo
praktických zkoušek. Část pedagogů zjišťuje míru dosažení předpokládaných výsledků žáků
v daném vyučovacím předmětu zadáváním komplexnějších úkolů a prací, většinou
s odborným zaměřením. V procesu hodnocení škola nevyužívá postupy, které by žáky
motivovali k sebereflexi vlastní práce, např. vedení výběrového žákovského portfolia nebo
využívání jejich sebehodnocení. Průběžné hodnocení výsledků žáků je zaznamená vá no
v elektronickém informačním systému, což zajišťuje dobrou informovanost žáků, jejich
zákonných zástupců i všech pedagogických pracovníků. Formu externího ověřování
vzdělávacích výsledků, až na výběrové testování Českou školní inspekcí, škola nevyužívá.
Celkové vzdělávací výsledky žáků vykazovaly ve školním roce 2021/2022 dobrou úroveň,
prospěli všichni žáci denního studia, ojedinělý neprospěch byl zaznamenán pouze u studia
distančního. Škola se však potýká s problémem nepravidelné školní docházky žáků.
Ve školním roce 2021/2022 činila průměrná absence na žáka za školní rok 221 hodin.
Vysoká absence se opakovala také v letošním školním roce, za první pololetí to bylo
průměrně 103 hodin na žáka, což je obdobná úroveň jako v předchozím školním roce.
Výjimkou nejsou žáci, jejichž absence se blíží nebo přesahuje 300 hodin za jedno pololetí.
Veškerou absenci žáků vykázala škola ve druhém pololetí školního roku 2021/2022 i prvním
pololetí školního roku 2022/2023 jako omluvenou.
Škola se častou neúčastí žáků ve vyučování zabývá. Pedagogové na společných jednáních
pedagogické rady řeší prospěch i absenci žáků, včetně případů žáků vykazujících riziko
školní neúspěšnosti z důvodu vysoké absence, ze zápisů z těchto jednání však nevyplývá,
jaká opatření jsou ke zlepšení v této oblasti přijímána. Postup řešení rizikového chování
žáků, které souvisí s jejich nepravidelnou docházkou, má škola obecně nastavený ve školním
řádu a také ve strategii předcházení školní neúspěšnosti. Informování zákonných zástupců
nezletilých žáků, případně jednání s žáky a jejich rodiči zajišťují především třídní učitelé,
případně ředitelka. Jako nástroj v prevenci vysoké absence žáků stanovila škola ve školním
řádu hranici absence pro nehodnocení žáků na vysvědčení v řádném termínu. Pedagogové
však možnost nehodnotit žáky z důvodu překročení této hranice využívají spíše ojediněle.
Např. za první pololetí školního roku 2022/2023 jen pěti žákům denního studia škola
stanovila hodnocení v náhradním termínu. Škole se nedaří vysokou absenci žáků snížit.
Ředitelka realizaci těchto opatření a jejich dopad na snižování absence systematick y
nevyhodnocuje.


                                            5/9
Výchovná opatření využívá škola jen zcela výjimečně, v letošním školním roce žákům
udělena nebyla. Škola nabízí žákům studijní podporu prostřednictvím individuálníc h
případně skupinových konzultací, doučování se v letošním školním roce nerealizuje
z důvodu nezájmu žáků. Přínosnou pomocí je zpřístupňování studijních materiálů
jednotlivých vyučovacích předmětů žákům v třídních e-mailových schránkách. Strategii
řešení školní neúspěšnosti má škola zpracovanou, avšak její praktické využití a naplňová ní
neprokázala. Oblasti práce s třídním kolektivem je věnovaná jen malá pozornost. Třídní
schůzky probíhají každý měsíc, většinou jsou při nich řešeny organizační záležitosti. Šetření
klimatu ve třídách neprobíhá. V případě problémů mají žáci možnost konzultovat vznik lo u
situaci s ředitelkou či výchovnou poradkyní.
Při ukončování vzdělávání maturitní zkouškou bylo v posledních třech letech úspěšných
v průměru 80 % všech žáků. Úroveň dosahovaných výsledků žáků u maturitní zkoušky byla
rozdílná u jednotlivých oborů vzdělávání. U žáků oboru Veřejnosprávní činnost byla hrubá
neúspěšnost v posledních třech letech nižší, průměrně 12 %, u žáků oboru Hotelnictví činila
průměrně 29 %. Vysokou neúspěšnost vykazovali žáci nástavbového oboru vzdělání
Podnikání. V roce 2021, kdy skládali tuto zkoušku poslední žáci tohoto oboru, byla hrubá
neúspěšnost 50 %. V době inspekční činnosti škola vzdělávání v tomto oboru vzdělání
nerealizovala. Opakovaně jsou žáci méně úspěšní při konání maturitní zkoušky v řádném
termínu, např. ve školním roce 2021/2022 bylo v jarním zkušebním období úspěšných jen
zhruba polovina žáků denního studia.
Příležitost zvýšit své odborné kompetence v průběhu studia absolvováním některých kurzů
nebo zkoušek nad rámec běžné výuky mají více žáci vzdělávacího oboru Hotelnictví (např.
baristický kurz). V průběhu školního roku jsou pro žáky realizovány různé odborné
a kulturní exkurze, výukové programy či přednášky, což vytváří dobré předpoklady
pro propojení vzdělávacího obsahu s odbornou praxí a běžným životem. V průběhu školní
roku se žáci aktivně zapojují do realizace tzv. tematických dnů (Halloweenská výuka,
Mikuláš, retro den apod.). Účast žáků v soutěžích či přehlídkách je spíše nižší, ve školním
roce 2021/2022 se jednalo o dvě soutěžní akce. Zájmovou činnost pro žáky škola
neorganizuje.


                                         Závěry
Vývoj školy
- Změna názvu školy, změna zřizovatele, změna na vedoucím pracovním místě ředitelky
  školy;
- nárůst počtu žáků;
- změna nabídky oborů vzdělání;
- vybudování odborného pracoviště pro realizaci praktického vyučování v oboru vzdělání
  Kadeřník;
- částečné zlepšení v oblasti vybavení digitálními technologiemi a zavedení elektronické ho
  informačního systému.
Slabé stránky a/nebo příležitosti ke zlepšení
- Neefektivní řídící a kontrolní činnost vedení školy s negativním dopadem na kvalitu
  vzdělávacího procesu.
- Nedostatečné zajištění vzdělávacího procesu učiteli splňujícími odbornou kvalifik ac i
  pro přímou pedagogickou činnost, kterou vykonávali.


                                            6/9
- Nedostatečná podpora rozvoje kritického        myšlení   a aktivního     zapojení   žáků
  do vzdělávání v průběhu vyučovacích hodin.
- Nedostatečná práce s výukovými cíli v průběhu vzdělávacího procesu.
- Nedostatečná podpora vzájemné spolupráce žáků a vrstevnického učení ve vyučovac íc h
  hodinách, nedostatečné vedení žáků k samostatnému vyhledávání a zpracování informac í
  z různých informačních zdrojů a k jejich slovní interpretaci.
- Nedostatečná diferenciace výuky s ohledem na vzdělávací potřeby žáků v zájmu
  vytvoření vhodných podmínek pro zajištění jejich maximálního rozvoje.
- Neúčinný postup školy v oblasti prevence a řešení vysoké absence žáků.
- Neefektivní postupy v oblasti poskytování poradenských služeb školy, nezajišťujíc í
  dostatečnou podporu všem žákům při vzdělávání.
Doporučení pro zlepšení činnosti školy
-   Nastavit účinné a efektivní kontrolní mechanismy ve všech oblastech vzdělávac ího
    procesu. Stanovit vhodné postupy využitelné pro pravidelnou autoevaluaci školy.
-   Dopracovat školní vzdělávací programy v části vzdělávání žáků se speciálními
    vzdělávacími potřebami a žáků nadaných.
-   Zajistit výuku odborně kvalifikovanými pedagogickými pracovníky, vytvořit podmínky
    a učitele motivovat ke studiu k prohlubování odborné kvalifikace. Další vzdělává ní
    pedagogických pracovníků školy cíleně zaměřit na oblast inovativních forem a metod
    výuky, sledovat přínos těchto vzdělávacích aktivit v průběhu hospitační činnosti
    realizované vedením školy.
-   Vytvořit vhodné podmínky pro zajištění poskytování poradenských služeb školy
    školním poradenským pracovištěm.
-   Posílit metodické kompetence pracovníků školního poradenského pracoviště a stanovit
    nástroje pro poskytování zpětné vazby žákům, učitelům i vedení školy. Výsledky
    činnosti průběžně hodnotit a sledovat účinnost přijatých opatření. Činnost školního
    poradenského pracoviště provázat s příslušnými aktuálně platnými právními předpisy.
-   Provést bez zbytečného odkladu změny v organizaci výuky vyučovacího předmětu
    odborný výcvik oboru Kadeřník.
-   Žákům se speciálními vzdělávacími potřebami s doporučenou organizační formou
    vzdělávání s individuálním vzdělávacím plánem zajistit stejné podmínky v oblasti
    vybírání úplaty za vzdělávání a školské služby jako ostatním žákům školy.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout opatření k odstranění nedostatků zjištěných při inspekční
činnosti a ve stejné lhůtě písemně informovat Českou školní inspekci, jaká byla přijata
opatření.



                                          7/9
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e -
podatelnu csi.b@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Smlouva o převodu obchodního podílu, ze dne 23. 8. 2021
 2.   Jmenování do funkce ředitelky školy, s účinností od 1. 12. 2021
 3.   Výpis z rejstříku škol a školských zařízení, IZO: 110 012 275, tisk ze dne 26. 1. 2023
 4.   Výpis z obchodního rejstříku, vedeného Krajským soudem v Brně oddíl C, vložka
      27077, tisk ze dne 26. 1. 2023
 5.   Školní vzdělávací programy pro obory vzdělání 68-43-M/01 Veřejnosprávní
      činnost, 65-42-M/01 Hotelnictví a 69-51-H/01 Kadeřník, s platností od 1. 9. 2022
 6.   Školní řád, včetně přílohy Pravidla pro hodnocení výsledků vzdělávání žáků,
      s účinností od 1. 9. 2022
 7.   M 8 Výkaz o střední škole podle stavu k 30. 9. 2022, tisk ze dne 26. 1. 2023
 8.   Koncepce rozvoje a řízení školy na období 2022 – 2027, ze dne 1. 9. 2022
 9.   Plán práce na školní rok 2022/2023, ze dne 1. 9. 2022
10.   Plány dalšího vzdělávání pedagogických pracovníků, zpracované pro školní rok
      2022/2023
11.   Plány hospitační a kontrolní činnosti, zpracované pro školní rok 2022/2023
12.   Časový plán hospitací, včetně hospitačních záznamů vedených ve školním roce
      2021/2022 a 2022/2023
13.   Strategie předcházení školní neúspěšnosti, 2022/2023, ze dne 2. 9. 2022
14.   Rozvrhy hodin platné ve školním roce 2022/2023
15.   Personální dokumentace pedagogických pracovníků vedená ve školním roce
      2022/2023
16.   Pracovní náplň učitele všeobecně vzdělávacích předmětů, učitele odborných
      předmětů a učitele odborné výchovy, bez data vydání
17.   Školní matrika školní rok 2022/2023
18.   Školní elektronický informační systém
19.   Třídní knihy vedené ve školním roce 2022/2023
20.   Zápisy z jednání pedagogické rady vedené ve školním roce 2021/2022 a 2022/2023,
      včetně přehledů prospěchu jednotlivých tříd
21.   Dokončení klasifikace (odložená klasifikace) za 1. pololetí školního roku 2022/2023
22.   Dokumentace žáků se speciálními vzdělávacími potřebami a individuálními
      vzdělávacími plány vedená ve školním roce 2022/2023
23.   Minimální preventivní program Veřejnosprávní akademii a střední školy, s.r.o.
      Strážnice, školní rok 2022/2023
24.   Náplň činnosti výchovného poradce na škole školní rok 2022/2023
25.   Školní metodik prevence školní rok 2022/2023
26.   Plán komise pro odborné předměty pro výchovné poradenství na školní rok
      2022/2023




                                           8/9
27.   Plán realizace výchovných programů, výchovného poradenství, mimoškolní výchovy
      školní rok 2022/2023
28.   Výroční zpráva o činnosti školy za školní rok 2021/2022
29.   Vybraná dokumentace k hodnocení ekonomických podmínek školy (účetní závěrka
      za rok 2021) a zajištění bezpečnosti žáků po dobu jejich pobytu ve škole
30.   Inspekční zpráva, čj. ČŠIB-1369/13, ze dne 27. 11. 2013


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Renata Boková, školní inspektorka,
 vedoucí inspekčního týmu

 Ing. Alena Svobodová, školní inspektorka

 Ing. Michaela Svobodová, školní
 inspektorka

 Mgr. Kateřina Veselá, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




                                            9/9
