                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-415/25-T
                                       Sp. zn. ČŠIT-S-121/25-T


Název                               Lékařské a přírodovědné GYMNÁZIUM PRIGO,
                                    s.r.o.
Sídlo                               Mojmírovců 1002/42, 709 00 Ostrava-Mariánské Hory
E-mail                              lpg@prigo.cz
IČO                                 65 142 799
Identifikátor                       600 016 447
Právní forma                        společnost s ručením omezeným
Zastupující                         Mgr. Naděžda Zelinková
Zřizovatel                          JUDr. Pavel Petr, Ph.D., LL.M.
                                    Chrobákova 600/26, 724 00 Ostrava-Stará Bělá
Místo inspekční činnosti            Mojmírovců 1002/42, 709 00 Ostrava-Mariánské Hory
Inspekční činnost na místě          24. 2. 2025 − 26. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Lékařské a přírodovědné GYMNÁZIUM PRIGO, s.r.o. (dále „škola“) vykonává činnost
střední školy. Ve školním roce 2024/2025 střední škola vzdělává ve 12 třídách celkem 330
žáků, z toho v oboru vzdělání 79-41-K/41 Gymnázium (čtyřleté) 158 žáků, v oboru vzdělání
79-41-K/81 Gymnázium (osmileté) 172 žáků. Od poslední inspekční činnosti ve školním
roce 2019/2020 se celkový počet žáků výrazně navýšil. K termínu inspekční činnosti škola
eviduje 17 žáků se speciálními vzdělávacími potřebami. Školní stravování zajišťuje externí
dodavatel.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2022. Část kompetencí
delegovala na tři zástupce ředitelky a jejich vymezení odpovídá podmínkám a potřebám
školy. Vedení školy na pravidelných schůzkách řeší záležitosti týkající se řízení a organizace
vzdělávacího procesu a pružně reaguje na dění ve škole. Koncepce školy je jasně
formulovaná a pro účastníky vzdělávání srozumitelná, avšak nejsou zde uvedeny strategie
rozvoje a nedochází k průběžnému vyhodnocení cílů, zvláště v oblasti rozvoje vzdělává ní.
V mnoha oblastech se do vzdělávání žáků pozitivně promítá spolupráce s externími
organizacemi a zapojování školy do národních i mezinárodních projektů.
Ředitelka pravidelně provádí individuální rozhovory s vyučujícími, při kterých společně
hodnotí jejich dosavadní práci a diskutují o dalších plánech týkajících se rozvoje vzdělávac í
činnosti. V rámci uplatňované personální strategie je věnována potřebná pozornost a péče
úspěšnému začlenění nových zaměstnanců do vzdělávacího procesu a také jejich
bezproblémové adaptaci do pracovního kolektivu. To se také projevilo v hospitovanýc h
hodinách začínajících učitelů, kde byl zřejmý školou účelně směrovaný vysoký potenciál
rozvoje jejich pedagogických dovedností.
Učitelé se pravidelně účastní vzdělávacích akcí, ve kterých rozšiřují své odborné znalosti
a prohlubují dovednosti v oblasti komunikace s žáky a jejich zákonnými zástupci. Své
poznatky sdělují kolegům neformální cestou a prostřednictvím sdílení získaných materiálů
na společném virtuálním úložišti. Předmětové komise se na pravidelných schůzkách věnují
sjednocování průběžného hodnocení, organizování školních soutěží, zahraničních zájezdů,
způsobům spolupráce s externími partnery a strategiím přípravy žáků na konání maturitní
zkoušky. Vzájemné náslechy pedagogů probíhají spíše ojediněle. Hospitační činnost je
prováděna metodikem pedagogického procesu průběžně a v dostatečné míře, byly však
zjištěny dílčí nedostatky v oblasti výuky, které se jeví jako přetrvávající z minulé inspekční
činnosti ve školním roce 2019/2020.
Pro zajištění vzdělávání má škola vytvořeny příznivé materiální a technické podmínky.
Vedení školy a zástupci zřizovatele tuto oblast cíleně sledují a plánovitě realizují renovaci
a modernizaci školních prostor a vybavení. Jednotlivé učebny, stejně jako vyučující a žáci,
jsou dostatečně vybaveny potřebnými učebními pomůckami (počítačovou a projektovou
technikou).
K zajištění bezpečnosti a ochrany zdraví žáků jsou stanovena potřebná pravidla a opatření.
Žáci jsou seznamováni se školním řádem a s pravidly bezpečného chování a ochrany zdraví
při vzdělávání a souvisejících aktivitách. Vstupy do budov školy byly v době inspekční
činnosti zabezpečeny proti vniknutí a pohybu cizích osob. Kniha úrazů nebyla v době
inspekční činnosti vedena prokazatelným způsobem. Školní stravování je pro žáky zajištěno



                                             2/7
v prostorách školy dodavatelsky. Strávníci mají na výběr ze dvou jídel. Ve vstupníc h
prostorách je umístěn bufet a automaty na nápoje, kávu a rychlé občerstvení.
Komunikace mezi vedením školy, žáky, jejich zákonnými zástupci a pedagogy je účelně
zajišťována prostřednictvím školního informačního systému, webových stránek a možností
individuálních schůzek v rámci konzultačních hodin.


                          Hodnocení průběhu vzdělávání
Hospitační činnost byla prováděna napříč ročníky a obory vzdělávání. Úroveň výuky byla
srovnatelná. Komunikace mezi učiteli a žáky byla vedena v pozitivní, motivační atmosféře
podporující proces učení, nastavená pravidla komunikace mezi jednotlivými aktéry
vzdělávání byla respektována. Učitelé projevovali vstřícný přístup, posilující vztah
vzájemného respektu mezi pedagogy a žáky, nevyskytovaly se kázeňské problémy.
Vyučující věnovali žákům dostatek času k řešení úloh a respektovali jejich pracovní tempo,
přiměřeně dbali na přesné vyjadřování žáků i na obsahovou správnost odpovědí na otázky.
Převažovala však výuka vedená frontální formou doplňovaná řízeným dialogem nebo
diskusí s žáky v kombinaci se samostatnou prací žáků nebo společným ústním či písemným
procvičením vzdělávacího obsahu. Celkově bylo většině žáků poskytováno málo prostoru
pro aktivní přístup při osvojování učiva. Ojediněle byly ve výuce realizovány aktivity, které
by podněcovaly kreativitu a fantazii žáků a kterým by předcházela účinná motivace. Většina
vyučovacích hodin tak postrádala potřebnou dynamiku. Vzhledem k chybějícímu sdělení
cílů výuky výjimečně probíhalo jejich efektivní vyhodnocení samotnými žáky v jejím
závěru. Malá část učitelů vedla žáky ke kooperaci, výjimečně bylo zaznamenáno zařazování
párové nebo skupinové práce. Méně byly využity různorodé formy a metody vzdělává ní
vedoucí k rozvoji osobnostních postojů a kritického myšlení. Účelně byla využita digitá lní
technika k prezentaci informací a videonahrávek, které názorně prohlubovaly pochopení
probíraného tématu. Hodiny cizích jazyků byly ve velké míře vedeny v cílovém jazyce.
Ojediněle žáci pracovali v on-line prostředí, kde měli možnost procvičovat nabyté praktické
vědomosti a vyhledávat informace související se zadáním. Typy zadávaných úloh však
nebyly zaměřeny na práci se získanými daty ve smyslu porovnávání jejich důvěryhodnos ti
a způsobu využití. Diferenciace úkolů podle dovedností a schopností jednotlivých žáků byla
zaznamenána minimálně, většinou pracovali na stejných úkolech se stejnou úrovní zadání
a obtížnosti, čímž docházelo k nižší podpoře rozvoje jejich potenciálu. Nadaným žákům tak
byly jen zřídka vytvářeny další vhodné příležitosti k jejich rozvoji, podobně tak nebyl zcela
zřejmý individuální přístup k žákům se speciálními vzdělávacími potřebami. Sebehodnocení
a vzájemné hodnocení žáků bylo zařazováno jen minimálně. Pro efektivní sebereflexi žáků
chybělo stanovení předem známých kritérií.


                          Hodnocení výsledků vzdělávání
Škola sleduje úspěšnost žáků a pravidelně vyhodnocuje jejich výsledky za jednotlivá
klasifikační období při jednáních pedagogické rady. Přehled o znalostech jednotlivých žáků
získává prostřednictvím vlastních hodnoticích nástrojů, a to zadáváním testů, komplexníc h
písemných prací, ústního zkoušení a hodnocením aktivity žáků ve výuce. Zákonní zástupci
jsou o výsledcích vzdělávání informováni prostřednictvím pravidelných třídních schůzek,
elektronického informačního systému a při individuálních konzultacích. Výsledky žáků při
ukončování vzdělávání maturitní zkouškou vykazují v celorepublikovém srovnání se
školami obdobného typu mírně nadprůměrnou úspěšnost.


                                            3/7
Pomoc a poradenské služby žákům, jejich zákonným zástupcům a pedagogům školy
poskytuje školní poradenské pracoviště, jehož členové spolupracují při poskytování služeb
dle nastavené organizační struktury. Podílejí se na sestavování programu pro adaptační
pobyty nastupujících ročníků zaměřeného na prevenci negativních jevů a stmelování třídníc h
kolektivů. V případě výskytu patologických jevů neprodleně řeší vzniklé problémy, někdy
také ve spolupráci s externími partnery. Vedení školy pro neformální komunikaci s žáky
využívá systému „otevřených dveří“, kdy žáci mají možnost v případě potřeby komuniko vat
v době přestávek a po vyučování s ředitelkou a jejími zástupci. To přispívá k přínosnému
vztahu mezi žáky a vedením školy. Témata primární prevence jsou začleňována do výuky
vybraných předmětů, v průběhu školního roku probíhají tematicky zaměřené workshopy
a besedy. I když jsou přijatá opatření na podporu žáků se speciálními vzdělávac ími
potřebami vyhodnocována na úrovni vyučujících a školního poradenského pracoviště,
v posuzovaných vyučovacích hodinách nebyl zřejmý individualizovaný přístup učitelů
k těmto žákům.
Ve škole působí žákovský parlament, který zajišťuje komunikaci mezi vedením školy a žáky,
předkládá vedení školy návrhy na zlepšení chodu vzdělávacího procesu a organizují akce
rozvíjející neformální spolupráci mezi žáky tříd. Pravidelně je vydáván školní časopis, který
informuje o proběhlých akcích školy a publikuje literární činnost žáků.
Škola klade velký důraz na spolupráci s externími partnery a mimoškolní zájmovou činnost.
Žáci se zapojují do projektů organizovaných vysokými školami, čímž získávají široký
přehled o možnostech dalšího studia a mohou prohlubovat zájem o obor, kterým se hodlají
v budoucnu zabývat. Škola pro žáky organizuje školní kola soutěží v cizích jazycích
a předmětových olympiádách. Úspěšní řešitelé se dále účastní regionálních a krajských kol,
kde obsazují velmi dobré umístění. Žákům je nabízena účast v kroužcích (biologick ý,
robotiky, ukrajinštiny, reading club). Vysoký zájem žáků o složení mezinárodní jazykové
zkoušky škola podporuje tím, že žákům proplácí její úspěšné absolvování. Žáci se aktivně
zapojují do charitativních aktivit, škola jim poskytuje účast na mnoha kultur níc h
a společenských akcích. Četné jsou také pobyty žáků a učitelů v zahraničí, realizo va né
prostřednictvím programu Erasmus+. Za poznáním jiných kultur škola žákům nabízí zájezdy
do evropských zemí v rámci cestovatelského klubu, který realizuje výlety i o víkendech
a prázdninách do sousedních států (Německo, Rakousko, Polsko apod.). Hojné jsou také
akce pořádané pro skupinu škol PRIGO, kde se setkávají studenti, žáci a děti všech věkových
kategorií, např. šipkařský turnaj, Mikulášská snídaně, Den dětí apod. V rámci projektových
dnů jsou žáci seznamováni např. se způsoby psychohygieny a novými trendy ekologie.
Škola sleduje úspěšnost absolventů prostřednictvím neformálních setkání a za tímto účelem
působí Alumni klub, jehož cílem je podporovat kontakty a rozvíjet vztahy mezi absolventy,
zaměstnanci a žáky školy.


                                         Závěry
Vývoj školy
– Zjištění z předchozí inspekční činnosti ve školním roce 2019/2020 byla zohledně na
  částečně, nedostatky byly zjištěny v oblasti aktivizace žáků, diferenciace obsahu učiva
  vzhledem k dovednostem a zájmu žáků, rozšíření forem a metod vzdělávání a využití
  formativního hodnocení.
– Počet žáků v obou oborech vzdělávání se od předchozí inspekční činnosti výrazně
  navýšil.


                                            4/7
– Od minulé inspekční činnosti došlo ke změně na pozici ředitelky školy a jejích zástupců.
– Škola provedla další inovační úpravy budov školy a materiální zlepšení podmínek pro
  výuku, žáci obdrží na začátku studia tablety pro studijní využití.
Silné stránky
– Dlouhodobá systematická spolupráce s externími partnery zvyšuje kvalitu vzdělává ní
  a motivuje žáky k optimálnímu výběru oboru pro následné studium. (1.5)
– Zapojení žáků do mimoškolních aktivit             a soutěží,    které podporují    rozvoj
  sociálně- osobnostních kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní mechanismy vedení školy nebyly           dostatečně účinné     v oblasti vedení
  a administrace evidence úrazů žáků. (2.1)
– Hospitační činnost není provázána s přijímáním a ověřováním dostatečně účinnýc h
  opatření ke zvyšování kvality výuky. (2.1)
– Ve výuce pedagogové využívají omezené spektrum aktivizačních metod a forem výuky,
  nerealizují aktivity zaměřené na vzájemné hodnocení a sebehodnocení, v omezené míře
  realizují aktivity zaměřené na rozvoj kritického myšlení a práci s různými informač ními
  zdroji. (4.2.)
– Minimálně jsou využívány diferencované úlohy zohledňující individuální schopnosti
  a potenciál jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Optimalizovat kontrolní systém na jednotlivých úsecích školy.
– Aktivizovat společnou platformu učitelů pro předávání zkušeností z výuky napříč
  předměty.
– Provádět hospitační činnost s následnou analýzou vyučovací hodiny za účelem zavádění
  aktivizačních prvků a rozmanitých vzdělávacích forem a metod, diferencovaných úloh
  a aktivit realizovaných pomocí informační techniky.
– Zaměřit hospitační činnost na využívání forem a metod vzdělávání, které vedou k rozvoji
  kritického a kreativního myšlení a na stanovování a vyhodnocování vzdělávacích cílů.
– Průběžně provádět dotazníkové šetření zaměřené na školní klima a well-being žáků.
– Zpracovávat analýzu školní úrazovosti s perspektivními směry pro její snižování.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Školní preventivní strategie PRIGO pro období 2022-2027
 3.   Výroční zpráva o činnosti školy za školní rok 2023/2024
 4.   Rozvrh vyučovacích hodin pro školní rok 2024/2025
 5.   Plán dalšího vzdělávání pedagogických pracovníků na školní rok 2024/2025
 6.   Záznamy z hospitační činnosti ve školním roce 2024/2025 (vzorek)
 7.   Zápisy z porad a jednání pedagogické rady ve školním roce 2024/2025, zápisy
      z jednání předmětových komisí ve školním roce 2024/2025 (vzorek)
 8.   Minimální preventivní program pro školní rok 2024/2025
 9.   Krizový plán pro školní rok 2024/2025
10.   Plán podpory nadaných žáků pro školní rok 2024/2025
11.   Dokumentace žáků se speciálními vzdělávacími potřebami (vzorek)
12.   Personální dokumentace pedagogických pracovníků (vzorek)
13.   Školní matrika střední školy vedená ve školním roce 2024/2025 (vzorek)
14.   Třídní knihy vedené ve školním roce 2024/2025 (vzorek)
15.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2024/2025 (vzorek)
16.   Kniha úrazů žáků vedená ve školním roce 2024/2025
17.   Dokumentace vztahující se k finančním podmínkám školy pro školní rok 2024/2025
      k datu inspekční činnosti (vzorek)




                                          6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 Mgr. Šárka Šustková, školní inspektorka
 PaedDr. Ivana Marková, Ph.D., školní inspektorka
 Mgr. Hana Kukučková, školní inspektorka
 Ing. Klára Kudlíková, kontrolní pracovnice
13. 3. 2025




                                         7/7
