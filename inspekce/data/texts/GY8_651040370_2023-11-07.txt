                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3189/23-A
                                      Sp. zn. ČŠIA-S-466/23-A


Název                               Soukromé osmileté gymnázium DINO-HIGH
                                    SCHOOL s.r.o.
Sídlo                               Bellova 352, 109 00 Praha 10 - Petrovice
E-mail                              info@dinoskola.cz
IČO                                 27 441 253
Identifikátor                       651 040 370
Právní forma                        společnost s r.o.
Zastupující                         Mgr. Ondřej Zaorálek
Zřizovatel                          Vratislav Nejedlý
Místo inspekční činnosti            Bellova 352, Praha 10
Inspekční činnost na místě          7. 11. 2023 − 9. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Soukromé osmileté gymnázium DINO-HIGH SCHOOL s.r.o. (dále
„škola“, „gymnázium“ nebo „instituce“) vykonává činnost střední školy a školního klubu.
Poskytuje všeobecné gymnaziální vzdělávání v osmileté denní formě studia a profiluje se
jazykovým zaměřením s realizací výuky vybraných předmětů v anglickém jazyce, dále
navazujícím zájmovým vzděláváním.
Od primy probíhá povinná výuka dvou cizích jazyků (anglický a španělský jazyk).
Komunikativní kompetence žáků v cizích jazycích jsou od tercie vhodně podporovány
výukou třetího cizího jazyka (německý nebo francouzský jazyk), možností řady volitelnýc h
předmětů vyučovaných v angličtině, zahraničními pobyty a mezinárodními certifikova nými
zkouškami. Od roku 2018 nabízí gymnázium žákům studium v mezinárodní programu
International Baccalaureate Diploma Programme, v jehož závěru získávají mezinárod ní
maturitu.
Od posledního inspekčního hodnocení v roce 2016 došlo ke změně zřizovatele i na pozici
vedení školy, nárůstu počtu žáků i pedagogických pracovníků. K termínu inspekční činnosti
se ve škole v 8 třídách vzdělávalo 108 žáků. Nejvyšší povolený počet žáků (128) byl využit
na 84 %. Gymnázium sdílí moderní prostory společně se základní a mateřskou školou téhož
zřizovatele, nachází se v klidné lokalitě Prahy s dobrou dopravní dostupností. Povinné školní
uniformy žáků i vyučujících upevňují pocit sounáležitosti.


                          Hodnocení podmínek vzdělávání
Ředitel školy (dále „ředitel“) zastává řídicí funkci od října roku 2018. Jeho profesní působení
na pozici zástupce ředitele i kompletní znalost problematiky školy zajistily kontinuitu řízení.
Stanovená střednědobá koncepce vychází z výsledků vlastního hodnocení, z reálných
podmínek a potřeb menší školy, reflektuje zájmy zřizovatele. Zaměřuje se na inovaci
školního vzdělávacího programu (dále „ŠVP“) v oblasti informatiky a digitálníc h
kompetencí, vytváření podmínek pro aktivity školy a realizaci další podpory projektové
výuky, možnost vykonání mezinárodní maturitní zkoušky. Aktivní přístup ředitele umožňuje
postupně naplňovat koncepční záměry a vytvářet tak příznivé předpoklady pro perspektivní
rozvoj gymnázia. Od předchozího hodnocení se zlepšilo materiálně technické vybavení pro
vzdělávání i zájmovou činnost, byly ustanoveny předmětové komise, zefektivnila se
preventivní a psychologická péče, postupně jsou zaváděny prvky formativního hodnocení
a sebehodnocení žáků.
Manažerské schopnosti ředitele se pozitivně promítají do plánování i funkčně nastavené
organizační struktury. Nové vedení školy (ředitel a zástupkyně ředitele) tvoří efektivně
spolupracující tým s přesně vymezenými pravomocemi a povinnostmi. Účelné delegování
části kompetencí na koordinátora cizích jazyků (rodilý mluvčí) a ustanovení předmětových
komisí umožňuje učitelům podílet se na sjednocení vzdělávacích postupů, tvorbě
koncepčních materiálů, přenosu a sdílení informací z výuky. Systém porad a pravidelná
neformální komunikace umožňují plynulý chod školy včetně operativního řešení případných
problémů. Efektivitu řízení podporuje funkční elektronický systém, který přispívá
k informovanosti zákonných zástupců žáků, slouží jako úložiště stěžejních dokumentů školy
a databáze digitálních výukových materiálů.
Koncepční záměry a proces kvalitního naplňování profilu absolventa je podporován i novým
zřizovatelem, aktivní spoluprací s partnerskými zahraničními školami a radou rodičů.
Žákům je v rámci komunikace s vedením školy dán prostor na pravidelných měsíčníc h
setkáních studentského parlamentu (mj. výrazná podpora charitativních aktivit, realizace
školního zázemí).
Kontrolní činnost je systematicky plánována. Vedení školy pravidelně monitor uje
a vyhodnocuje všechny oblasti pedagogických procesů. Nástrojem kontroly je i hospitační
činnost, z jejíchž závěrů vyplývají pozitiva i negativa ve sledované výuce a většinou
konkrétní doporučení směřující ke zlepšení pedagogické práce. V některých případech se



                                             2/9
však nedaří aplikovat do výuky stanovená metodická a didaktická doporučení, neboť schází
jejich důsledná následná kontrola.
Výchovně vzdělávací proces zajišťuje 35 pedagogických pracovníků (včetně 12 rodilých
mluvčí a 2 vychovatelů školního klubu). Proces přijímání a adaptace nově nastupujíc íc h
pedagogů je systematicky nastaven na úrovni vedení školy. Během sledovaného období
posledních tří školních let došlo v pedagogickém sboru k výrazné personální obměně
(14 nově příchozích učitelů včetně začínajících). Nekvalifikovaní učitelé si doplňují
vysokoškolské studium, dosud chybějící odborná kvalifikace však neměla zásadní dopad na
kvalitu jejich výuky. Ředitel si je vědom zvýšených nároků na pedagogického vedení
učitelského sboru. Vzhledem k tomu častěji vykonává hospitační činnost, zároveň podporuje
vzájemné hospitace pedagogů včetně sdílení některých výukových materiálů. Nově
příchozím a začínajícím učitelům poskytuje individuální metodickou a organizační podporu
zkušenější pedagog. Další vzdělávání pedagogických pracovníků přispívá k prohloubení
odborných znalostí jednotlivých učitelů a reaguje na aktuální potřeby školy (např. rozvoj
digitálních kompetencí), méně cílí na aktivizační metody a formy práce. Vedení školy klade
potřebný důraz na svůj profesní růst.
Vzdělávání žáků se uskutečňuje v kultivovaném, podnětném a estetickém prostředí.
Materiální a finanční podmínky umožňují realizaci ŠVP. K prioritám vedení školy patří
obnova materiálně technického vybavení (modernizace laboratoří chemie a fyziky, vybavení
jazykových učeben, zrenovované atrium, hudebna a výtvarný ateliér). Škola disponuje
učebnami plně vybavenými moderní technikou i odbornými učebnami. Výuka je v souladu
s koncepčními záměry podporována efektivním využíváním informačních i komunikač níc h
technologií (např. iPady, 3D tiskárna) a dostatečným množstvím didaktických pomůcek.
Tělesná výchova probíhá v zrekonstruované moderní tělocvičně. Žáci mají k dispozic i
knihovnu, studijní zákoutí, relaxační zázemí se školním bufetem. Stravování žáků je
zajištěno smluvně soukromým subjektem ve školní jídelně základní školy, s níž sdílí
prostory. Elektronický systém spolu s recepcí přispívají k vyšší bezpečnosti žáků.


                          Hodnocení průběhu vzdělávání
Efektivitu vzdělávání pozitivně ovlivňuje promyšlená organizace vyučování zohledňujíc í
zaměření školy, např. příprava žáků v rámci programu Cambridge IGCSE na mezinárod ní
maturitní zkoušku (IB), nižší počet žáků ve třídě, případně dělení tříd, volitelné předměty
a semináře. Využití disponibilní časové dotace posiluje oblast jazykové komunikace,
umožňuje profilaci žáků a jejich přípravu k maturitní zkoušce. Provázanost teoretické výuky
s praktickým využitím poznatků podporují tematické projekty, předmětové exkurze ,
pobytové kurzy a zahraniční výjezdy.
Sledovaná výuka splňovala požadavky gymnaziálního vzdělávání, náročnost učiva obvykle
odpovídala věku a znalostem žáků. Metodická a didaktická propracovanost výuky v nižš ím
a vyšším stupni gymnázia vykazovala srovnatelnou úroveň. Intenzita znalostí, dovedností
a jazykových kompetencí evidentně narůstá ve vyšších ročnících gymnázia. Vzdělávac í
strategie většinou vycházely z předem stanovených cílů, odpovídaly charakteru probíraného
učiva, rozvíjely především vědomosti a dovednosti žáků. Úroveň výuky částečně
ovlivňovala také osobnost učitele (zaujetí pro vyučovaný předmět, kvalifikovanost a míra
pedagogických zkušeností). Ze zjištění inspekčního týmu vyplynulo, že většina vyučujíc íc h
reflektuje poskytovanou zpětnou vazbu a má potenciál ke kvalitativní změně.
Společným znakem většiny hospitovaných hodin byla příznivá pracovní atmosféra
podporující aktivní učení. Žáci dodržovali stanovená pravidla a pracovní postupy. Účinnost


                                           3/9
poskytovaného vzdělávání byla často zvyšována vhodným zařazováním mezipředměto výc h
vztahů a provázaností teoretické výuky s praktickým využitím poznatků. Personální
a materiální zajištění, včetně účelného využití didaktické techniky, zvyšovalo efektivitu
výuky. Vyučující dbali na přiměřený prostor pro vyjádření vlastního názoru žáků, cílené
diskuse byly vhodně řízeny. Metodická a didaktická propracovanost většiny hodin na vyšším
stupni gymnázia směřovala k přípravě žáků na úspěšné ukončení studia. Výuka vybraných
předmětů v anglickém a španělském jazyce byla vždy vedena s ohledem na pochopení
probíraného učiva (např. estetická výchova).
Úroveň výuky českého jazyka a společenskovědních předmětů splňovala požadavky
gymnaziálního vzdělávání. Propracovaná vstupní motivace, střídání aktivit (skupinová,
samostatná práce, prezentace) i nápaditá zadání úkolů zvyšovaly zájem žáků a jejich
spoluzapojení do vzdělávacího procesu. K podpoře čtenářské gramotnosti byla příkladně
využita práce s uměleckým textem napříč vyučovacími předměty (interpretace textu). Žáci
projevovali schopnost kriticky myslet a argumentovat na základě poznatků získanýc h
z různých informačních zdrojů (např. dějepis).
Ve sledované výuce cizích jazyků (anglického, německého, španělského) vyučujíc í
promyšleně střídali frontální výuku s kooperativní a samostatnou prací žáků. V převážné
části výuky pedagogové vhodně zařazovali aktivizující metody, např. brainstorming,
diskusi, role-play, demonstraci či různé varianty didaktické hry. Ve většině hospitovanýc h
hodin byl kladen důraz na rovnoměrný rozvoj všech řečových dovedností, tj. samostatného
mluveného i písemného projevu žáků či poslechu a čtení s porozuměním. Cílené vytváření
komunikačních situací podporovalo schopnost interakce žáků v cizím jazyce, vedlo rovněž
k propojování probíraného učiva (gramatických jevů a slovní zásoby) s jeho praktickým
využitím v každodenním životě. Účinnost poskytovaného jazykového vzdělávání podpořilo
zapojení rodilých mluvčí do výuky i zvýšená časová dotace výuky cizích jazyků. Ve všech
sledovaných hodinách žáci všech skupin vykazovali vysokou úroveň jazykovýc h
kompetencí.
Hospitované hodiny matematiky a přírodovědných předmětů byly charakteristické
samostatnou prací i častým využitím kooperativních prvků ve výuce. V části sledované
výuky byly i vhodně uplatněny digitální zdroje. Žáci v průběhu výuky obvykle aktivně
přistupovali k řešení zadaných úloh, vstřícně reagovali na položené otázky, neobávali se
dotazovat na detaily či souvislosti daného tématu. Vyučující navazovali na osobní zkušenosti
žáků, žáci byli vedeni k hledání souvislostí, k odvozování nových poznatků s využitím
dosavadních znalostí včetně interdisciplinárních přesahů. Učitelé vesměs získávali zpětnou
vazbu o pochopení probíraného učiva, motivovali žáky k dalším činnostem a pozitivně
pracovali s chybou. Většinou efektivně využívali výhodu menších skupin, vhodně aplikova li
i prvky činnostního učení.
Kvalitu vzdělávacího procesu v malé části snižovaly některé dílčí metodické a didaktické
nedostatky, ojediněle i nižší míra pedagogických zkušeností, např. převaha frontální výuky
s nerovnoměrným zapojením žáků. Monotematičnost, nejasné zadání úkolů či nepřiměře ná
délka některých činností se projevily nižší dynamikou výuky a poklesem zájmu žáků
o probírané učivo. V některých hodinách pedagogové v menší míře vytvářeli dostatečný
prostor pro souvislejší vyjádření žáků (jednoslovné odpovědi). Práce se závěry hodin nebyla
vždy účelná, v části výuky nebylo zařazeno efektivní shrnutí probraného učiva nebo
zhodnocení, zda bylo dosaženo stanoveného vzdělávacího cíle. Možnost vzájemné ho
hodnocení výkonu spolužáků podle předem stanovených kritérií byla učiteli uplatněna pouze
ojediněle. Vyučující také dostatečně nevyužili příležitosti k sebehodnocení či k vzájemné mu
hodnocení žáků podle předem stanovených kritérií. Napříč sledovanou výukou scházela



                                            4/9
častější práce s různými informačními zdroji (odborný text, grafy, diagramy), samostatné
vyhledávaní i vyhodnocování informací s uplatněním kritického myšlení. V některých
hodinách byla zaznamenána i nižší míra jazykové kultury ve vyučování a používá ní
nespisovné češtiny učitelem i žáky.
Zájmové vzdělávání ve školním klubu vhodně navazuje na vyučování. Zařazované aktivity
(odpočinkové činnosti, rekreační či zájmové činnosti) reagují na potřeby a zájem účastníků,
podporují vzájemnou komunikaci mezi žáky, umožňují realizaci pohybově zaměřenýc h
aktivit. Řízené i spontánní činnosti a relaxace jsou přiměřeně časově rozvrženy. Patřičná
pozornost je věnována i další podpoře nadání. Vzdělávací program školního klubu vhodně
doplňují rozmanité aktivity, které přispívají k rozvoji dovedností a zájmů účastníků.


                          Hodnocení výsledků vzdělávání
Ke vzdělávání jsou přijímáni žáci na základě přijímací zkoušky (český jazyk, matematika,
anglický jazyk). Nedílnou součástí přijímacího řízení je i osobní pohovor zjišťující vnitř ní
motivaci žáka ke vzdělávání a jeho jazykovou vybavenost. Škola poskytuje žákům účinnou
podporu již před zahájením studia (přípravné kurzy) a dále pokračuje pravidelnými
adaptačními kurzy s aktualizovaným zaměřením na pozitivní vazby nových třídníc h
kolektivů, efektivní učení a prosociální chování žáků. Ke zvládnutí nároků gymnaziálního
vzdělávání a ke komplexní přípravě žáků na maturitní zkoušku napomáhá promyšle ná
organizace výuky (především koncepční výuka cizích jazyků). Žáci jsou vedeni
k spoluodpovědnosti za své výsledky při plnění termínovaných úkolů, dlouhodobýc h
projektů a v rámci vlastní domácí přípravy.
Systematická výchovně vzdělávací práce většiny pedagogů umožňuje včasnou identifik ac i
rizikových projevů chování. Prioritou je vytváření důvěryhodného a bezpečného prostředí
pro vzdělávání, jehož nedílnou součástí je řada mimoškolních aktivit napříč ročníky.
Zapracování tematických bloků zaměřených na prevenci sociálně patologických jevů účelně
doplňuje vzdělávací obsah části vyučovacích předmětů. Systém zvolených mechanismů je
funkční, jednotně nastavená pravidla hodnocení chování jsou účinně uplatňována (ve
sledovaném období dva žáci hodnoceni sníženým stupněm z chování, výjimeč ně
neomluvená absence u zletilých jedinců). V rámci nastavených preventivních mechanis mů
jsou přínosné třídnické hodiny, které umožňují cíleně pracovat s konkrétními problémy
v daném třídním kolektivu.
Personální změny v rámci rozšířeného školního poradenského pracoviště vytvořily vhodné
podmínky pro zajišťování kompletních poradenských služeb. Škola reflektuje různé
vzdělávací potřeby žáků a v rámci poradenských služeb vytváří příznivé podmínky pro jejich
studium. Včasná informovanost vyučujících výchovnou poradkyní o případných
vzdělávacích problémech jednotlivých žáků a vhodně zvolené pedagogické postupy směřují
k eliminaci studijních neúspěchů žáků. V případě potřeby realizované individuá lní
konzultace s vyučujícími v úzké spolupráci s třídními učiteli a zákonnými zástupci přispívají
k prevenci školní neúspěšnosti a podpoře úspěšnosti žáků při ukončování studia. Rozvoj
nadání a zájmu žáků je podporován četnými mimoškolními aktivitami a vhodnou nabídkou
volitelných předmětů. Od minulé inspekce gymnázium využívá možnost nastavení vhodné
pedagogické intervence pro nadané žáky. Minimum žáků se speciálně vzdělávac ími
potřebami i žáci s odlišným mateřským jazykem (2 žáci bez jazykové bariéry) dosahují
v průměru srovnatelných studijních výsledků s ostatními žáky třídy.
Ke sledování míry osvojených znalostí a dovedností používá škola standardní nástroje
i výsledky interního a externího testování, např. interní i komerční srovnávací testy,


                                            5/9
výběrové zjišťování. Z jejich výstupů je zřejmé, že žáci na obou stupních gymnázia dosahují
výborných výsledků jak v hlavních předmětech, tak i např. v oblasti přírodovědné
gramotnosti. Objektivní zpětnou vazbu o kvalitě jazykového vzdělávání a úrovni
dosažených kompetencí poskytuje škole také úspěšnost žáků při absolvování mezinárod níc h
certifikovaných zkoušek z anglického a španělského jazyka.
Vedení školy sleduje četnost klasifikace v jednotlivých předmětech a průběžně vyhodnoc uje
výsledky vzdělávání žáků a tříd. Při jejich analýze využívá závěrů práce předmětových
skupin a pravidelných pedagogických rad. Pro sledování konkrétního pokroku žáka
v jednotlivých předmětech v loňském školním roce bylo přínosné čtvrtletní slovní
hodnocení umožňující objektivní zhodnocení práce žáka z různých aspektů (míra
osvojených znalostí a dovedností včetně osobního vkladu jednotlivce). V letošním školním
roce pedagogové pilotují nový model čtvrtletního sebehodnocení žáků. Ve sledovaném
období tří školních let dosahovaly celkové výsledky vzdělávání žáků velmi dobré úrovně.
Více než polovina žáků prospěla s vyznamenáním, neprospěli pouze jednotlivci. Průběžné
výsledky žáků byly stabilní, při přechodu na vyšší gymnázium nedocházelo k výrazným
výkyvům, rovněž mezipředmětové srovnání hodnocení žáků nevykazuje větší odchylky.
Rozhodujícím ukazatelem zpětné vazby o úrovni vědomostí a dovedností žáků je jejich
velmi dobrá úspěšnost u maturitních zkoušek, která zpravidla koresponduje s výsledky
dosahovanými v průběhu studia. V souladu s profilací školy žáci dosahovali ve společné
části maturitní zkoušky nejlepších výsledků v anglickém jazyce. V profilové části maturitní
zkoušky byli žáci v maturitním období 2023 ve srovnání se společnou částí o něco méně
úspěšní, což je i částečně dáno udržováním standardu náročnosti zvolené zkoušky.
Absolvování mezinárodní maturity je rovněž ukazatelem kvalitativního rozvoje žáků.
V rámci kariérního poradenství gymnázium spolupracuje se vzdělávací společností , která
pomáhá žákům po dokončení studia s výběrem a následným přijímacím řízením na
zahraniční univerzity. Realizované kariérní poradenství také vhodně využívá spolupráce
a zkušeností bývalých absolventů. Soustavné naplňování profilace žáků dokládá
i dlouhodobá úspěšnost absolventů gymnázia ve studiu na vysokých školách širokého
zaměření.
Škola dlouhodobě pořádá již tradiční celopražskou jazykovou soutěž pro děti mateřských
škol a žáky základních škol a odpovídajících ročníků osmiletých gymnázií – DINO
ENGLISH COMPETITION. Vytváří také vhodné podmínky pro zapojení žáků do
předmětových soutěží, např. Matematický klokan, Přírodovědný klokan.



                                        Závěry
Vývoj školy
– od poslední inspekčního hodnocení v roce 2016 došlo ke změně zřizovatele a ve vedení
  školy, zvýšil se počet žáků a učitelů,
– instituce kontinuálně naplňuje koncept všeobecného gymnaziálního vzdělává ní
  s důrazem na výuku cizích jazyků, průběžně rozšiřuje vzdělávací nabídku a účinně
  podporuje všestranný rozvoj osobnosti a nadání žáků,
– gymnázium podporuje motivaci žáků a jejich seberozvoj zapojením do procesu
  čtvrtletního sebehodnocení vzdělávacího pokroku.



                                           6/9
Silné stránky
– systémová podpora jazykových kompetencí žáků v cizích jazycích (4.1),
– kontinuální rozvoj materiálního zázemí v souladu s koncepcí školy (2.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– menší využití příležitostí k sebehodnocení a vzájemnému hodnocení žáků na základě
  předem stanovených kritérií (4.3),
– v části vyučovacích hodin v některých předmětech nižší míra metodické a didaktické
  propracovanosti, méně časté zařazování práce s různými informačními zdroji včetně
  jejich samostatného kritického vyhodnocování žáky (4.2),
– nedostatečná práce se závěry hodin v některých vyučovacích hodinách, a tím i ověření
  splnění stanoveného vzdělávacího cíle (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– nadále se věnovat systematickému metodickému vedení pedagogického sboru a jeho
  stabilizaci,
– posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření,
– častěji uplatňovat prvky formativního hodnocení a více zapojovat žáky do vzájemné ho
  hodnocení podle předem stanovených kritérií i sebereflexe v průběhu výuky,
– lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,
– více zaměřit další vzdělávání pedagogických         pracovníků    na využívání    různých
  aktivizačních metod a forem ve výuce,
– ve výuce jednotlivých předmětů více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret ředitele školy s platností od 1. 10. 2018
 2.   Rozhodnutí MŠMT č. j.: MSMT-7730/2023-8 ve věci povolení výuky některých
      předmětů v cizím jazyce s účinností od 1. září 2023 (ze dne 13. 4. 2023)
 3.   Výpis z rejstříku škol a školských zařízení, platný k termínu inspekční činnosti
 4.   Školní řád školní rok 2023/2024 platný k termínu inspekční činnosti
 5.   Školní vzdělávací program pro osmileté studium platný k termínu inspekční činnosti
 6.   Školní vzdělávací program a vnitřní řád školního klubu platný v termínu inspekční
      činnosti
 7.   Záznamy z pedagogických rad, školní roky 2022/2023 a 2023/2024 vedené k termínu
      inspekční činnosti
 8.   Vybraný vzorek ze školní matriky vedený k termínu inspekční činnosti
 9.   Výroční zprávy, školní roky 2021/2022 a 2022/2023
10.   Třídní knihy, školní roky 2022/2023 a 2023/2024 vedené k termínu inspekční činnosti
11.   Rozvrh vyučovacích hodin školní rok 2023/2024 platný k termínu inspekční činnosti
12.   Portfolio výchovného poradce a metodika prevence vedené ve školním roce
      2023/2024
13.   Plán DVPP – Plán dalšího vzdělávání učitelů ve školním roce 2022/2023



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          8/9
Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Mgr. Hana Šinská, školní inspektorka
 PaedDr. Jana Máchalová, školní inspektorka
 Bc. Hana Vejdovská, kontrolní pracovnice
29. 11. 2023




                                         9/9
