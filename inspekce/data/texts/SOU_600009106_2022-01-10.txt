                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIK-14/22-K


Název                                Střední škola stravování a služeb Karlovy Vary,
                                     příspěvková organizace
Sídlo                                Ondřejská 1122/56, 360 01 Karlovy Vary
E-mail                               info@ssstravovani.cz
IČ                                   00520055
Identifikátor                        600009106
Právní forma                         Příspěvková organizace
Zastupující                          RNDr. Jiří Neumann
Zřizovatel                           Karlovarský kraj
Místo inspekční činnosti             Ondřejská 1122/56, 360 01 Karlovy Vary
                                     Nábřeží Jana Palacha 1024/26, 360 01 Karlovy Vary
Termín inspekční činnosti            10. − 13. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťování a
hodnocení podmínek, průběhu a výsledků vzdělávání podle příslušných školních
vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                    Charakteristika
Střední škola stravování a služeb Karlovy Vary, příspěvková organizace (dále „škola“)
vykonává činnost střední školy a školní jídelny.
Škola poskytuje střední vzdělávání v oborech vzdělání s maturitní zkouškou Gastronomie
(čtyřleté studium v denní formě) a Gastronomie (dvouleté nástavbové studium v denní formě
a tříleté nástavbové studium v dálkové formě vzdělávání) a v oborech vzdělání s výučním
listem (tříleté studium v denní formě) Kuchař - číšník, Cukrář, Kadeřník a Stravovací a
ubytovací služby. Žáky tříletého dálkového studia oboru Kuchař – číšník škola vzděláva la
naposledy v roce 2015.
K datu inspekční činnosti vzdělává škola celkem 527 žáků, v oborech vzdělání s maturitní
zkouškou (dále „maturitní obory“) 143 žáků, z toho v denní formě vzdělávání 125 žáků a
v dálkové formě vzdělávání 18 žáků. V oborech vzdělání s výučním listem (dále „učební
obory“ vzdělává škola 384 žáků. Škola eviduje 58 žáků se speciálními vzdělávac ími
potřebami a 16 žáků s odlišným mateřským jazykem.
Škola má vlastní školní jídelnu, která slouží nejen žákům školy, ale i žákům z jiných
středních škol v Karlových Varech. Školní jídelna připravuje pro žáky školy také svačiny.
Informace o škole jsou dostupné na webových stránkách školy www.ssstravovani.cz.


                         Hodnocení podmínek vzdělávání
Gastronomické obory tvoří základ vzdělávací nabídky školy. V souvislosti s transformac í
oborové struktury středního vzdělávání v regionu rozšířila škola v roce 2016 portfolio
vzdělávací nabídky o učební obor Kadeřník a v roce 2018 o učební obor Stravovací a
ubytovací služby. V roce 2016 rozšířila škola i nabídku vlastních gastronomických oborů o
učební obor Cukrář. O dálkovou formu vzdělávání v učebním oboru Kuchař – číšník
neprojevují uchazeči i přes snahu školy zájem. Rozmanitostí vzdělávací nabídky škola
reaguje na aktuální potřeby trhu práce a záměry zřizovatele a vytváří příležitosti pro žáky
s různými vzdělávacími předpoklady. Návaznost a vertikální i horizontální prostupnost
oborů umožňuje žákům, kteří ve vzdělávání selhávají, zůstat ve středním vzdělávání.
V koncepci vlastního rozvoje škola směřuje k naplňování vize školy jako centra moderního
vzdělávání v gastronomických oborech a oborech důležitých pro hotelové a restaurační
provozy. Jasné záměry vycházejí z analýzy stavu školy a situace na trhu práce i z námětů
pro školu podstatných skupin aktérů vzdělávání (žáci, učitelé a zákonní zástupci,
zaměstnavatelé) a promítají se pozitivně především do oblasti materiálního vybavení,
personálního obsazení a řízení pedagogického procesu. Vedení školy pravidelně
vyhodnocuje naplňování stanovených cílů, účelně používá systém evaluačních nástrojů a
ukazatelů.
Na základě vyhodnocování dosažených výsledků vzdělávání žáků, potřeb školy a výraznýc h
změn v gastronomickém odvětví v kraji škola přijímá opatření a promyšleně upravuje své
školní vzdělávací programy. V jazykové oblasti jsou postupně posilovány anglický a
německý jazyk na úkor ruského jazyka. Obor Kuchař – číšník byl zatraktivněn zaměřením i
barman a barista. Obor Stravovací a ubytovací služby byl v souladu s rámcovým
vzdělávacím programem zaměřen na stravovací služby, na základě potřeb zaměstnava te lů
se školní vzdělávací program postupně doplňuje i o zaměření na ubytovací služby. Školou
nastavené vzdělávací strategie (např. aktivizace žáka ke komunikaci, posun od získávání
znalostí ke zpracování informací, kritické myšlení, argumentac e, aplikace a řešení problémů,


2021/2022                                      2
rozvoj jednotlivých gramotností apod.), které by měly vést k naplňování vzdělávacích cílů,
nebyly v průběhu inspekční činnosti v hodinách uplatňovány.
Ředitel školy řídí pedagogické procesy ve škole efektivně, deleguje dílčí kompetence a s tím
spojené pravomoci a odpovědnosti především na zástupce pro teoretické a praktické
vyučování a na vedoucí jednotlivých úseků (školní jídelna, cvičná pracoviště atd.). Škola má
také jasně nastavená pravidla fungování školního poradenského pracoviště včetně rozdělení
kompetencí jednotlivých členů. Z důvodu nárůstu žáků se speciálními vzdělávac ími
potřebami a potřeby podpory žákům ohrožených školní neúspěšností posílila škola
personální obsazení pracoviště o školního speciálního pedagoga a kariérového poradce.
S uvedenými pracovníky ředitel systematicky spolupracuje a hodnotí jejich činnost.
Kontrolní činnost je zaměřena na vyhodnocování pedagogických procesů ve škole, včetně
na realizaci praktického vyučování žáků na pracovištích zaměstnavatelů a školy.
Reálnou podporu koncepčních záměrů školy v oblasti pedagogické práce představuje systém
soustavné celoroční hospitační činnosti. Vedení školy identifikuje rizikové oblasti
především ve výuce všeobecně vzdělávacích předmětů (např. nevyužívání aktivizač níc h
prvků ve výuce apod.). Výsledky hospitační činnosti jsou analyzovány, vedení školy
poskytuje jednotlivým vyučujícím zpětnou vazbu, příp. též navrhuje vhodná opatření ke
zlepšení. Vedení školy se zatím nedaří zavést účinná opatření, která by směřovala
k naplňování vzdělávacích strategií stanovených ve školních vzdělávacích programech a ke
zkvalitnění průběhu vzdělávání.
Na pedagogickém řízení se podílejí také předmětové komise, které na konci školního roku
svoji práci vyhodnocují podle nastavených kritérií. Potenciál předmětových komisí není
zcela využit v oblasti vyhodnocování výsledků vzdělávání žáků v příslušných předmětech a
oborech, od kterého by se mohla odrážet identifikace problémů ve vzdělávání a v následném
nastavení účinných strategií pro zlepšování jeho kvality.
Nastavená pravidla a mechanismy k organizování vlastní činnosti školy (školní řád,
organizační řád apod.) vycházejí z konkrétních podmínek provozu školy. Pravidla jsou
transparentní a funkční. Komunikace uvnitř školy, s pracovišti smluvních partnerů i se
zákonnými zástupci se uskutečňuje v osobní rovině i prostřednictvím školního informač ního
systému. Škola pravidelně vyhodnocuje kvalitu a efektivitu komunikace.
Od předchozí inspekční činnosti v roce 2014 došlo v souvislosti se změnami v oborové
struktuře školy ke zvýšení počtu pedagogických pracovníků, a to především na úseku
praktického vyučování. V souladu s koncepcí školy dochází také k částečné obměně
pedagogického sboru. Podíl kvalifikovaných pedagogických pracovníků teoretického
vyučování se oproti předchozí inspekční činnosti zvýšil o 10 %, kvalifikova nýc h
pedagogických pracovníků praktického vyučování je 80 %. Ke snížení kvalifikovanos ti
v úseku praktického vyučování došlo také v souvislosti s transformací smluvních partnerů.
Většina nekvalifikovaných pedagogů si doplňuje kvalifikační předpoklady pro přímou
pedagogickou činnost. Nekvalifikovanost učitelů teoretického vyučování měla částečný vliv
na rozdílnost kvality sledovaných hodin, naopak nekvalifikovanost učitelů praktického
vyučování neměla zásadní negativní vliv na kvalitu průběhu vzdělávání.
Ředitel školy má nastavený systém pravidelného hodnocení pedagogů, na jeho základě
poskytuje pedagogickým pracovníkům pravidelnou zpětnou vazbu k jejich práci. Přijíma ná
opatření ve výuce teoretických předmětů jsou zatím jen málo účinná.
Další vzdělávání pedagogických pracovníků vychází z potřeb školy a zájmu pedagogickýc h
pracovníků. Ředitel školy stanovuje jeho podmínky a zaměření. V předchozím školním roce
bylo vzdělávání zaměřeno především na osvojení dovedností při práci s komunikač ní

2021/2022                                     3
webovou platformou, posílení vzájemné spolupráce pedagogů, formativní hodnocení nebo
na výměnu zkušeností z tandemové výuky. Zkušenosti nabyté při vedení online výuky a
znalosti informačních a komunikačních technologií učitelé aktivně aplikují i při prezenční
výuce (komunikace se žáky, ukládání výukových materiálů apod.). Zkušenosti z ostatních
absolvovaných vzdělávacích témat jsou do výuky aplikovány v menší míře.
Mezi sociální partnery školy patří především regionální zaměstnavatelé, u kterých žáci
absolvují většinu praktického vyučování. Různorodost gastronomických subjektů a
kadeřnických salonů s odpovídajícím kvalitním zázemím umožňuje žákům seznámit se
s různými typy pracovních procesů. Praktické vyučování pod vedením učitelů a instruktor ů
probíhá v malých skupinách, mohou se tak intenzivně věnovat individuálně každému
žákovi. To má pozitivní dopad do vzdělávání, žáci rozvíjejí své odborné kompetence
v reálném pracovním prostředí.
Materiální a prostorové podmínky školy umožňují realizaci školních vzdělávacích programů
školy. Teoretické vyučování probíhá ve zrekonstruovaných učebnách v sídle školy, třídy
jsou vybavené moderními prostředky informačních a komunikačních technologií, které
učitelé ve výuce aktivně využívají. Pro praktické vyučování byla ve škole vybudována dvě
moderní pracoviště, kadeřnický salon a cvičný gastronomický provoz. Pracoviště smluvníc h
partnerů pro realizaci odborného výcviku a odborné praxe jsou vybavena potřebnými
pomůckami a technologiemi, s nimiž se žáci setkají při výkonu budoucího povolání.
Odloučené pracoviště školy na nábřeží Jana Palacha slouží jako školní jídelna a školní
restaurace. Je také střediskem praktického vyučování, které poskytuje zázemí mnoha
gastronomickým aktivitám školy. Rekonstruované a nově vybudované prostory přispívají ke
komfortnějšímu průběhu praktického vyučování.
Škola dbá na bezpečné prostředí pro vzdělávání, opakovaně žáky účinně poučuje o
bezpečnosti a ochraně zdraví ve škole. Počet školních úrazů zejména při praktickém
vyučování nebo ve výuce tělesné výchovy v posledních letech výrazně klesl. Ke zvýšení
bezpečnosti a ochrany zdraví žáků a zaměstnanců škola instalovala bezpečnostní kamerový
systém spolu s čipy a turnikety pro kontrolovatelný vstup a odchod z budovy.


                          Hodnocení průběhu vzdělávání
Ve sledovaných hodinách všeobecně vzdělávacích předmětů byly sledovány význa mné
rozdíly v kvalitě a efektivitě výuky. Promyšlená struktura hodin z hlediska účelného využití
metod a forem byla sledována ve výuce některých hodin cizích jazyků nebo v části
matematického vzdělávání, kdy vyučující vhodně reagovali na rozdílnou úroveň znalostí a
dovedností jednotlivých žáků. Zprostředkované učivo bylo procvičováno při společné i
samostatné práci žáků, diferenciace výuky v návaznosti na individuální vzdělávací potřeby
žáků nebo vzhledem k žákům se speciálními vzdělávacími potřebami nebyla využívá na
cíleně. Všichni žáci plnili většinou stejné úkoly. Zadání práce s náročnějšími úkoly pro
rychlejší žáky se vyskytlo výjimečně, např. v hodině informačních a komunikač níc h
technologií nebo v hodině matematiky. V některých hodinách nebyly činnosti učitele i žáků
efektivní a nepřispívaly k naplňování vzdělávacích cílů (základy přírodních věd, německý
jazyk). Obecně převažovala méně účinná frontální forma výuky v kombinaci s metodou
řízeného rozhovoru. Ojediněle byla zařazována skupinová práce nebo práce ve dvojicích,
která však v některých případech neměla předem daná pravidla a vykazovala spíše znaky
samostatné práce, neboť žáci vzájemně nekomunikovali. V hodinách převládala aktivita na
straně učitelů, v polovině sledovaných hodin byli někteří žáci pasivní. Cíl hodin zahrnova l
většinou znalostní, méně již dovednostní složku. Všechny složky cíle vzdělávání včetně
postojové složky byly sledovány v hodině tělesné výchovy. Stanovené vzdělávací cíle ve
2021/2022                                     4
většině hodin téměř nereagovaly na výsledky a potřeby žáků. V hodinách, ve kterých byla
zařazena práce s textem (např. český jazyk a literatura), se vyučující zaměřili především na
interpretaci textu, náročnější úkoly rozvíjející čtenářskou gramotnost žákům zadávány
nebyly. K rozvoji gramotností docházelo spíše na nižší úrovni, kdy např. přírodovědná
gramotnost byla rozvíjena pouze v oblasti pamětní reprodukce poznatků a jednoduchýc h
myšlenkových operací s nimi. Efektivnější rozvoj jazykové gramotnosti byl sledován
v některých hodinách cizích jazyků, kdy vyučující účelně rozvíjeli komunikační kompetence
žáků. Učitelé v komunikaci se žáky většinou nevyžadovali obsahově náročnou komunikac i
s cílem rozšiřovat slovní zásobu a komunikační dovednosti. Jen ojediněle mezi sebou žáci
diskutovali v rámci analýzy nastavené problémové situace. Spolupráce a kompetence pro
řešení problémů rozvíjeli žáci během výuky tělesné výchovy. V průběhu hodin využíva li
vyučující často digitální technologie, v některých případech interaktivní tabuli jen jako
zobrazovací prostředek, v dalších případech efektivně k vyhledávání informací nebo jako
podpůrnou pomůcku pro interakci v cizím jazyce (ruský jazyk, německý jazyk). Shrnutí
v závěru hodiny bylo často prováděno v časové tísni, většinou bez aktivní účasti žáků.
Učitelé většinou pochválili žáky za práci v hodinách, ale žáci nedostali zpětnou vazbu, zda
učivo nebo zadaný úkol zvládli vzhledem k očekávaným výstupům školních vzdělávac íc h
programů.
Některé hodiny byly narušované nekázní žáků, kterou učitelé řešili domluvou. Ne všichni
vyučující důsledně vyžadovali dodržování pravidel školního řádu, žáky na nekázeň
upozornili, ale netrvali na okamžité nápravě.
Ve sledovaných hodinách odborných teoretických předmětů volili učitelé účelné metody a
formy výuky, žáky se dařilo zapojovat do připravených aktivit. Výuka probíhala většinou
efektivně formou frontálního vyučování v interakci učitel – žák v kombinaci se samostatnou
prací, ojediněle se vyskytovala práce ve dvojici. Hodiny obsahovaly vhodné příklady využití
znalostí a dovedností z předmětu v reálné situaci. Žákům byly často zadávány krátké
samostatné práce s problémovými úkoly. V komunikaci se žáky učitelé dbali na používá ní
přesné odborné terminologie. Vyučující využívali mezipředmětových vztahů a úzce
navazovali na výsledky vzdělávání v praktickém vyučování, kladli důraz i na postojovou
složku cíle. Ve většině hodin byla pro názornost učiva či procvičování účelně využita
didaktická technika. Žákům byla poskytována okamžitá průběžná zpětná vazba, která je
formovala a motivovala k další činnosti. Hodiny byly hodnoceny většinou formálně
vyučujícími, jen v některých hodinách se do hodnocení zapojili žáci. V předmětu výtvarná
příprava oboru Kadeřník využila vyučující k hodnocení portfolia žákovských prací. Výuka
byla dostatečně názorná, srozumitelná, často byly zadávány krátké samostatné práce s
problémovými úkoly. Společná kontrola umožňovala cílenou diskusi o problému, vedla
k rozvíjení argumentačních schopností a formulování závěrů. Žáci o výuku projevovali
zájem, většinou aktivně spolupracovali, zpravidla respektovali nastavená pravidla
komunikace.
Při sledovaném praktickém vyučování gastronomických oborů byli žáci vedeni k efektivní
spolupráci, učitelé seznamovali žáky s moderními trendy v gastronomii. V hotelovýc h
restauracích připravovali žáci podle základních pokynů pedagoga a pod dohledem
instruktorů pracoviště před zahájením a udržovali jej v průběhu provozu, pracovali
samostatně se svěřeným inventářem. Nabyté znalosti a zkušenosti využívali při komunikac i
s hosty. V kuchyňském provozu pracovali žáci nižších ročníků s částečnou dopomocí
učitelky, která slovně nebo názorně opravovala drobné chyby žáků např. při práci
s kuchyňskými přístroji nebo nástroji. Během činností ověřovali pedagogové a instrukto ř i
znalosti a dovednosti žáků z teoretické výuky. Chyba byla využívána jako přirozená
součást učení, žáci sami vysvětlovali její příčiny a přijímali opatření k nápravě. Žáci na

2021/2022                                     5
školním pracovišti cvičné kuchyně připravovali pro své spolužáky dopolední svačiny.
Učitelka plnila zejména funkci koordinátora a odborného poradce. Žáci byli vedeni
k efektivní spolupráci, v případě potřeby jim byla učitelka nápomocna. V této hodině bylo
také sledováno kvalitní formativní hodnocení, tj. hodnocení individuálního posunu či
pokroku žáka. Některé skupiny odborného výcviku byly tvořeny žáky různých ročníků, což
pozitivně ovlivňovalo jejich práci, žáci si mezi sebou předávali zkušenosti a praktické
dovednosti, prohlubovali kladné vztahy mezi žáky různých tříd, zvládali přijímání odlišností
jednotlivců a vzájemnou toleranci. Na konci praktického vyučování prováděli učitelé se žáky
společné hodnocení práce dle kritérií.
Při praktickém vyučování v oboru Kadeřník stanovily učitelky cíle odborného výcviku a
spolu se žáky zopakovaly potřebnou teorii. Žáci přistupovali k plnění úkolů aktivně,
diskutovali použité postupy a spolupracovali při realizaci. Učitelky podporovaly žáky ve
výkonu, efektivně organizovaly práci žáků a průběžně kontrolovaly její provedení. Žáci byli
vedeni ke kvalitnímu provedení práce i ke zdvořilému chování k zákazníkům.


                          Hodnocení výsledků vzdělávání
Údaje o průběžných výsledcích vzdělávání i o hodnocení na vysvědčení škola vede
v dálkově přístupném elektronickém evidenčním systému, jehož prostřednictvím
komunikuje se žáky a jejich zákonnými zástupci. V evidenci ročníkových výsledků byly
zjištěny nedostatky, které škola odstranila v průběhu inspekční činnosti.
Vedení školy na základě vlastní analýzy postupně nastavuje systém pro monitoring a
analytické vyhodnocování výsledků vzdělávání, zjišťuje příčiny slabých výsledků (např.
formou dotazníkového šetření mezi učiteli, žáky a jejich zákonnými zástupci) a ve spolupráci
s pedagogickou radou přijímá opatření k jejich zlepšování. Pro objektivizaci dosažených
výsledků škola využívá některé externí nástroje, jako jsou standardizované cvičné maturitní
testy, využívala i srovnávacího testování komerční společnosti pro sledování vývoje žáků.
Výsledky této evaluační činnosti ovlivňují strategické záměry školy. Škola dosud nevyužila
výsledky testování zaměřené na rozvoj gramotností, které ve škole realizovala Česká školní
inspekce, pro rozvoj vědomostí, dovedností a postojů žáků potřebných v různých
individuálních sociálních kontextech.
Na konci předchozího školního roku neprospělo (po opravných zkouškách a hodnoceníc h
v náhradním termínu) 5 % žáků školy. K neúspěšným žákům školy se řadí dalších cca 6 %
žáků, kteří v průběhu školního roku ukončili vzdělávání, případně přestoupili na jinou školu.
Předčasné odchody ze vzdělávání jsou pro školu dlouhodobým problémem, který se snaží
řešit. Oproti předchozím obdobím se podíl těchto žáků snížil. Dalším pozitivním zjištěním
je, že narůstá podíl žáků prospívajících s vyznamenáním (16 % žáků). Nejlepších
průměrných ročníkových výsledků dosahují žáci tříd, v nichž se vzdělávají žáci oboru
vzdělání Kadeřník a Cukrář, což souvisí s možností výběru uchazečů s lepšími studijními
předpoklady s ohledem na převis poptávky v těchto oborech.
Při ukončování vzdělávání dosahují žáci v oborech s výučním listem u závěrečných zkoušek
velmi dobrých výsledků, v předchozím roce byli úspěšní všichni žáci (123 žáků). Naopak
slabších výsledků dosahují žáci u maturitních zkoušek, zejména žáci nástavbového oboru.
V čtyřletém maturitním oboru byla v roce 2019 neúspěšnost žáků na úrovni 38 % (z 16
žáků), v roce 2020 uspělo všech 5 žáků a v roce 2021 byla neúspěšnost 24 % (z 21 žáků).
V nástavbovém studiu byla neúspěšnost v roce 2019 37 % (z 27 žáků) a v roce 2020 67 %
(z 12 žáků), v roce 2021 škola neměla žáky tohoto oboru v závěrečném ročníku.
V posledním roce, kdy žáci maturitní zkoušky skládali, byl podíl neúspěšných žáků školy ve

2021/2022                                      6
srovnání s podílem neúspěšných žáků v ČR ve stejných skupinách oborů vyšší. Žáci obvykle
zdárně vykonají profilovou část maturitní zkoušky, jako problematická se jeví společná část
zkoušky. V posledních třech letech jsou ve výsledcích zkoušky z českého jazyka a literatur y
značné výkyvy (neúspěšnost 0 – 50 %). Ke zkoušce z matematiky se obvykle hlásí pouze
jednotlivci, avšak neúspěšnost bývá vysoká (67 – 100 %). Ve zkoušce z cizího jazyka jsou
žáci čtyřletého oboru tradičně úspěšní, v nástavbovém oboru se neúspěšnost pohybuje
v rozmezí 30 až 58 %.
Ke zlepšení výsledků vzdělávání škola přijímá systémová opatření např. v oblasti úpravy
školních vzdělávacích programů, posílila roli předmětových komisí s cílem zapojit je více
do řízení pedagogického procesu, ve výuce některých předmětů učinila personální změny.
Členové školního poradenského pracoviště průběžně informují pedagogy o žácích se
speciálními vzdělávacími potřebami a podpůrných opatřeních doporučeným školským
poradenským zařízením. Škola zpracovává žákům dle doporučení individuální vzdělávac í
plány a jednou ročně vyhodnocuje efektivitu poskytování podpůrných opatření. V průběhu
některých vyučovacích hodin se však projevilo nedostatečné metodické vedení učitelů pro
práci se žáky se speciálními vzdělávacími potřebami, včetně práce s kompenzačními
pomůckami.
V rámci prevence rizikových jevů je prioritou školy řešení vysokého objemu absence žáků
(omluvené i neomluvené absence, popř. skrytého záškoláctví), která negativně ovlivňuje
výsledky vzdělávání. V průběžném hodnocení chování žáků formou kázeňských opatření i
v hodnocení chování na vysvědčení se odráží především neomluvená absence, v předchozím
školním roce škola přistoupila k podmíněnému vyloučení 16 žáků. Škola má jasně stanovené
postupy, které postupně dopracovává dle vlastních potřeb. V praxi se zatím nedaří využívat
všechny nástroje ke zmírnění následků absence žáků, jako jsou např. širší nabídka konzultac í
pro žáky ze strany učitelů, vypracovávání plánů podpory na doplnění zameškaného učiva a
přesného stanovení cílů a jejich realizace jak ze strany školy, tak žáků, případně zákonných
zástupců. Jako pozitivní motivační faktor škola používá pochval a v předchozím roce
oceňovala zejména pozitivní přístup ke vzdělávání v době distanční výuky. Počet udělenýc h
pochval meziročně významně narůstá.
Předčasné odchody žáků ze vzdělávání a neúspěšnost žáků u maturitní zkoušky snižují
efektivitu vzdělávání. Počet žáků, kteří jsou přijati do prvního ročníku maturitního oboru a
úspěšně ve standardní době maturitní zkouškou studium ukončí, je nízký. V posledních třech
letech se tato úspěšnost ve čtyřletém vzdělávacím cyklu pohybuje v rozmezí 31 – 50 %,
v nástavbovém denním studiu pouze 17 – 19 % a v nástavbovém dálkovém studiu 32 %.
Škola od přechozí inspekční činnosti přijala opatření vzhledem k četným odchodům žáků
prvních ročníků. Pro tyto žáky a jejich zákonné zástupce organizuje třídní schůzky i
prohlídky pracovišť praktického vyučování v úvodu školního roku. Škola také pořádá
pravidelně adaptační výjezdy, které žákům prvních ročníků usnadňují přizpůsobení v nově
utvářených kolektivech. V rámci těchto aktivit jsou vyhotovována pravidla třídy, se kterými
se však po ukončení adaptačního výjezdu dále nepracuje. V průběhu školního roku probíhají
dle potřeb tříd třídnické hodiny zaměřené na řešení aktuálních problémů, jen sporadicky
v nich probíhají cílené preventivní aktivity. V případě potřeby se na jejich průběhu podílí
nejen třídní učitel, ale i školní metodik prevence. Česká školní inspekce kladně hodnotí
postup školy zaměřený na zlepšování psychické pohody žáků v době distančního vzdělává ní,
kdy žáci měli možnost s učiteli řešit i své osobní problémy. Po ukončení tohoto způsobu
vzdělávání škola zorganizovala adaptační výjezd pro všechny žáky školy, kde se snažila
posílit vzájemné vztahy mezi žáky a pedagogy a zmírnit případné nepříznivé dopady izolace
žáků v době pandemie.

2021/2022                                      7
Škole se postupně daří získávat žáky pro práci v žákovské samosprávě. Vedení školy se
názory žáků pravidelně zabývá, motivuje žáky k pravidelnému zapojení se do dění školy a
nastavování dostupných změn, které sami žáci vnímají jako potřebné, což vede k větší
spolupráci žáků ve třídách i celé školy a výchově k sounáležitosti se školou. Žáci inicio va li
např. charitativní akci, díky které zakoupili nocleženky pro lidi bez domova, věci do psího
útulku apod. Pozitivní je i zapojení žáků do dárcovství krve.
Škola se zapojuje do projektů rozvíjejících jazykové a odborné kompetence žáků jako je
např. projekt regionální kuchyně společné identity v sasko-českém pohraničí. Projekt
zaměřený na žáky posledních ročníků spojuje žáky německých, italských a českých
gastronomických oborů odborných škol. Žáci si prověřují a srovnávají odborné kompetence
na úrovni požadavků závěrečné zkoušky pořádající země. Na podporu rozvoje digitálníc h
kompetencí učitelů a žáků se škola zapojila např. do projektu Ministerstva školství, mládeže
a tělovýchovy. Výstupy z těchto projektů jsou efektivně implementovány do výuky.
Škola sleduje úspěšnost žáků na trhu práce po ukončení vzdělávání, s uplatněním v oboru
žáci nemají obvykle problémy, značná část žáků se však vydává mimo svůj obor. O kvalitě
dosahovaných výsledků žáků svědčí úspěchy v soutěžích, zejména v soutěžích odborných
(např. Lázeňský pohárek). Škola zapojuje žáky do akcí, kurzů a prezentací, které vhodně
doplňují výuku, některé z nich škola sama pořádá. Tyto aktivity podněcují žáky
k odbornému růstu a posilují jejich motivaci ke vzdělávání.


                                              Závěry
Vývoj školy
- Od předchozího hodnocení školy v roce 2014 narostl škole počet žáků a pedagogickýc h
  pracovníků. Škola rozšířila nabídku oborů vzdělání o obory Kadeřník, Stravovací a
  ubytovací služby a Cukrář, obor vzdělání Kuchař – číšník zaměřila na specializac i
  barman, barista.
- Od předchozí inspekční činnosti došlo ke zlepšení materiálních podmínek především
  v oblasti informačních a komunikačních technologií. Dovednosti učitelů i žáků
  z distanční výuky jsou kontinuálně přenášeny do prezenční výuky. Moderní vybavení
  školních pracovišť pro praktické vyučování umožňuje kvalitní rozvoj odborných
  kompetencí žáků.
Silné stránky
    -       Systematická autoevaluační činnost s dopadem do koncepčních záměrů školy
            přispívá ke zkvalitňování vzdělávání především v oblasti praktického vyučování.
    -       Efektivní řízení praktického vyučování a kontrola jeho naplňování u smluvníc h
            partnerů má pozitivní vliv na realizaci praktického vyučování a naplňování profilu
            absolventa.
    -       Praktické vyučování účelně rozvíjí dovednosti a postoje žáků při uplatňování znalostí
            získaných v odborné teoretické výuce a odborné a pracovní kompetence žáků.
    -       Personální obsazení školního poradenského pracoviště zajišťuje dostupnost služeb a
            umožňuje poskytovat kvalitní poradenské služby všem žákům školy i jejich
            zákonným zástupcům.
Slabé stránky a/nebo příležitosti ke zlepšení



2021/2022                                          8
      -     Ve sledovaném teoretickém vyučování zejména všeobecně vzdělávacích předmětů
            byly pouze výjimečně zohledňovány odlišné vzdělávací potřeby jednotlivých žáků,
            způsob výuky nepodporoval maximální využití jejich potenciálu, výuka nebyla
            diferencovaná, což snižovalo její efektivitu.
      -     Strategie nastavené školou ve školních vzdělávacích programech v oblasti využívá ní
            širšího spektra metod a forem výuky k naplňování vzdělávacích cílů nebyly
            v průběhu inspekční činnosti uplatňovány. Vyučující se koncentrovali většinou jen
            na znalostní složku cíle a nepodporovali u žáků obsahově náročnější komunikaci.
Doporučení pro zlepšení činnosti školy
      -     Zaměřit hospitační činnost a metodickou podporu učitelů všeobecně vzdělávac íc h
            předmětů na intenzivnější rozvoj komunikačních kompetencí žáků, na efektivní
            využívání aktivizačních metod a strategií a na řízení výuky z hlediska individuálníc h
            potřeb žáků.


                                         Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.


                Seznam dokladů, o které se inspekční zjištění opírají
 1.       Zřizovací listina včetně příloh a dodatků č. 1 až 17 z 11. 6. 2015
 2.       Jmenování do funkce ředitele školy s účinností od 1. 8. 2018
 3.       Výpis z rejstříku škol a školských zařízení z 15. 12. 2021
 4.       Školní řád platný od 9. 11. 2020 včetně příloh
 5.       Dokumentace BOZ vedená k datu inspekční činnosti
 6.       Personální dokumentace pedagogických pracovníků o nejvyšším dosaženém vzdělání
          a osvědčení o jejich dalším vzdělávání vedená k datu inspekční činnosti
 7.       Plán DVPP a dalších pracovníků pro školní rok 2020/21 a 2021/22 bez datace
 8.       Dokumentace školního poradenského pracoviště vedená ve školním roce 2020/2021
          a 2021/2022 k datu inspekční činnosti
 9.       Školní matrika vedená k datu inspekční činnosti
10.       Vlastní hodnocení školy - celkové výsledky pedagog, žák, rodič bez datace
11.       Hodnotící zpráva z vlastního hodnocení školy z 21. 2. 2020
12.       Školní vzdělávací programy platné k datu inspekční činnosti
13.       Záznamy z pedagogických rad vedené ve školním roce 2020/2021 a 2021/2022 k datu
          inspekční činnosti
14.       Záznamy z jednání předmětových komisí ve školním roce 2020/2021 a 2021/2022
          k datu inspekční činnosti

2021/2022                                          9
15.     Záznamy z hospitační činnosti vedení školy ve školním roce 2020/2021 a 2021/2022
        k datu inspekční činnosti
16.     Koncepce rozvoje školy 2020/2022 z 28. 2. 2020
17.     Plán činnosti pro školní rok 2021/2022 z 31. 8. 2021
18.     Organizační řád školy z 1. 2. 2020
19.     Výroční zprávy o činnosti školy za školní roky 2018/2019, 2019/2020, 2020/2021
20.     Výsledky společné části maturitních zkoušek z 2018/2019, 2019/2020, 2020/2021


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Karlovarský inspektorát,
Kollárova 15, 360 09 Karlovy Vary, případně prostřednictvím datové schránky
(g7zais9), nebo na e-podatelnu csi.k@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    10
Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka,            Mgr. Eva Nováková, v. r.
 vedoucí inspekčního týmu
 Mgr. Martina Fenclová, školní inspektorka        Mgr. Martina Fenclová, v. r.
 Mgr. Jitka Kacálková, školní inspektorka          Mgr. Jitka Kacálková, v. r.
 Ing. Jana Radová, odborník na řízení                Ing. Jana Radová, v. r.
 vzdělávání v gastronomických oborech
 Bc. Věra Weberová, kontrolní pracovnice            Bc. Věra Weberová, v. r.

V Karlových Varech 12. února 2022


Datum a podpis ředitele školy potvrzující projednání a převzetí inspekční zprávy


 RNDr. Jiří Neumann,                               RNDr. Jiří Neumann, v. r.
 ředitel školy

V Karlových Varech 15. února 2022




2021/2022                                    11
