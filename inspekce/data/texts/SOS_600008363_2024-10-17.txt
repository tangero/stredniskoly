                               Česká školní inspekce
                               Jihočeský inspektorát
                        Dukelská 23, 370 01 České Budějovice
______________________________________________________________________ ______________________________________




                         IN S P E K Č N Í ZP R ÁVA
                                         Čj. ČŠIC-1033/24-C
                                       Sp. zn. ČŠIC-S-191/24-C

Název                                Střední škola rybářská a vodohospodářská Jakuba
                                     Krčína, Třeboň, Táboritská 941
Sídlo                                Táboritská 941/II, 379 01 Třeboň
E-mail                               info@ssrv.cz
IČ                                   00 510 912
Identifikátor                        600 008 363
Právní forma                         příspěvková organizace
Zastupující                          Ing. Aleš Vondrka, Ph.D.
Zřizovatel                           Jihočeský kraj
Místo inspekční činnosti             Táboritská 941/II, Táboritská 688, Třeboň
Termín inspekční činnosti            17., 18., 21. a 22. října 2024


Inspekční činnost byla zahájena doručením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb. (školský zákon), ve znění pozdějších předpisů.



                                          Charakteristika
Střední škola rybářská a vodohospodářská Jakuba Krčína, Třeboň, Táboritská 688 (dále
„škola“) vykonává činnost střední školy, domova mládeže a školní jídelny. K termínu
inspekční činnosti se zde vzdělávalo ve 12 třídách 267 žáků, jejich počet se od předchozí
inspekční činnosti v roce 2019 zvýšil o zhruba 20 %. V souladu se zápisem do rejstříku škol
a školských zařízení vyučuje škola žáky ve čtyřletém oboru Ekologie a životní prostředí
a dvouletém nástavbovém oboru Rybářství, zakončených maturitní zkouškou, a ve tříleté m
oboru s výučním listem Rybář. Jedná se o tradiční a jedinečné odborné vzdělávání v daném
regionu, potřebné z ekonomického i environmentálního hlediska.
Lůžková kapacita dvou budov domova mládeže byla v roce 2023 navýšena na 213 lůžek.
V nich jsou ubytováni pouze žáci školy v aktuálním počtu 202.
K termínu inspekční činnosti evidovala škola 27 žáků se speciálními vzdělávac ími
potřebami, tři z nich se vzdělávají podle individuálního vzdělávacího plánu.
Žáci školy včetně ubytovaných se stravují ve vlastní školní jídelně, která připravuje
celodenní stravování i pro žáky další střední školy a obědy pro žáky základní školy praktické.
Ve školním roce 2024/2025 je ke stravování přihlášeno celkem 470 žáků z celkového
nejvyššího počtu stravovaných 600.


                          Hodnocení podmínek vzdělávání
Ředitel školy s podporou dalších členů vedení (zástupkyně pro teoretické vyučová ní,
zástupce pro praktické vyučování, vedoucí učitel odborného výcviku, vedoucí vychovate l
domova mládeže) i pedagogů systematicky zajišťuje řízení všech součástí školy. Je založeno
na jasně stanovené koncepci rozvoje do roku 2027 s konkrétně vyjmenovanými cíli vhodně
zaměřenými na základě doporučení z předchozí inspekční činnosti především
na pedagogickou oblast. Dobře se daří naplňovat záměry týkající se interní a externí výměny
zkušeností pedagogů, jejich účasti ve vzdělávacích kurzech v tuzemsku i v zahranič í,
systematického budování školního poradenského pracoviště nebo aktivního monitor ingu
výuky formou četných hospitací. Pravidelná a efektivní je spolupráce s žákovskou radou
či kontinuální podpora odborných a sportovních aktivit žáků. Dlouhodobě se mimořád ně
daří cílené rozvíjení materiálního vybavení školy. Monitorovány jsou i zásadní postupně
plněné úkoly, a to další zkvalitňování vzdělávacího procesu, zlepšování výsledků vzdělává ní
žáků, širší uplatňování formativního hodnocení nebo zavedení správných postupů pro
vzdělávání žáků s různými vzdělávacími potřebami či zlepšení vybraných aspektů klimatu
školy.
Naplňování cílů ŠVP všech vyučovaných oborů podporuje rozsáhlý, dobře udržovaný areál.
Moderní rekonstruovaná budova s esteticky vkusným a čistým prostředím s dostatečným
počtem učeben vybavených digitální technikou i relaxačních zón pro žáky disponuje také
multifunkční aulou využívanou nejen k výuce, ale i k odborným přednáškám a prezentacím.
Jedinečné názorné pomůcky v učebnách teoretického i praktického vyučování či laboratoře
jsou aktuálně rozšiřovány, například budováním aquaponického skleníku, dokládajícího
sledování nových trendů v rybářství. Zájem žáků o obor je podporován ukázkami
jedinečných exponátů mapujících historii rybářství ve školním muzeu. Všechny tyto
podmínky umožňují zvyšovat efektivitu výuky a propojovat teorii s praxí. Umístění obou
budov domova mládeže v areálu školy umožňuje dobrou informovanost vychovate lů
a úzkou spolupráci s ostatními pedagogy, žákům pak dává možnost využívat venkovní
hřiště, posilovnu i školní sportovní potřeby.
Pedagogové jsou s jednou výjimkou všichni odborně kvalifikovaní. Stabilita početného
sboru 45 pedagogů byla mírně ovlivněna ukončením pracovního poměru sedmi učitelů a tří
vychovatelů. Ve stejném období nově nastoupilo šest učitelů a tři vychovatelé, všichni
aktuálně ve škole působí Jednalo se mj. o ukončení dohod o pracovní činnosti, návratem


                                              2
z mateřské dovolené nebo generační obměnou. Systémové zavedení hodnoticích rozhovorů
s pedagogy vycházejících z hospitační činnosti společně s účelnou spoluprací učitelů
v předmětových komisích vedlo k potřebným diskusím o využívání moderních technologií,
inovaci vzdělávacího procesu i o aktuálním vyhodnocování a analýze průběžnýc h
i závěrečných výsledků žáků. Z nich vyplynulo, že je nutné zkvalitnit výuku širším
používáním aktivizačních a organizačních metod, důslednou diferenciací učiva a úkolů
a zefektivněním závěru vyučovacích hodin. Tyto cíle se do sledované výuky však zatím
zcela nepromítly. Zaměření dalšího vzdělávání pedagogických pracovníků bylo
koncipováno na základě profesního zájmu či přínosu pro školu, vhodně byla zajištěna
školení pro celý sbor. Početné a kvalitní je obsazení školního poradenského pracoviště (dvě
výchovné poradkyně, tři metodici prevence a školní psycholožka), z nichž dva pracovníci si
specializaci doplňují studiem. Aktuálně ve škole působí i dva asistenti pedagoga.
Komunikační elektronický systém poskytuje pedagogům, žákům i zákonným zástupcům
potřebná sdělení a údaje, dostatečný prostor je věnován sdílení informací a získávání zpětné
vazby z dotazníkových šetření. Jako žádoucí se jeví posílení vstřícnější komunikace
některých učitelů se žáky i mezi nimi navzájem.
Významným a dlouhodobým přínosem promyšlené spolupráce s poradním sborem,
zahraničními a vysokými školami, členstvím školy v Rybářském sdružení ČR a dalších
organizacích je kvalitní průběh praktického vyučování i zapojování žáků do aktivit
umožňujících úspěšné naplňování profilu absolventa. Dlouhodobě silnou stránkou školy
je efektivní spolupráce s řadou smluvních pracovišť a odborníků z praxe, která význa mně
přispívá k rozvoji znalostí a dovedností žáků i vyučujících v oblasti moderních postupů
a technologií v chovu ryb. Škola vhodně rozvíjí další odborné, ale i sociální a jazykové
kompetence účastí žáků i pedagogů v projektu Erasmus+.
Díky aktivnímu zapojování školy do projektové činnosti, realizací rozsáhlé doplňkové
činnosti, čerpáním dotací i podporou zřizovatele se daří získávat významné prostředky
pro zkvalitňování činnosti školy. V reakci na výsledky z předchozí inspekční činnosti
se podařilo rozšířit vozový park pro zajištění odborného výcviku a autoškoly pro žáky.
Snižování míry úrazovosti dokládá správné zajišťování bezpečného prostředí dodržováním
stanovených pravidel ve škole i v domově mládeže a prováděním pravidelných revizí
i školením všech aktérů vzdělávání.


                          Hodnocení průběhu vzdělávání
Učitelé ve sledovaných vyučovacích hodinách teoretického vyučování napříč obory
projevovali zájem o žáky, podněcovali je k plnění úkolů a zařazovali úlohy, které jim
poskytly informace o zvládnutí aktuálně probíraného učiva. Žáci dodržovali nastavená
pravidla a bez obav pokládali otázky či sdělovali své postřehy. Ve dvou třetinách hodin byli
však aktivní především učitelé, což při převažující frontální organizaci vyučování vedlo
k účelnému zapojení jen zhruba poloviny žáků. Vyučující propojili většinou vzdělávací cíl
s tématem hodiny, v některých hodinách ho podrobněji nestanovili, což jim znemožnilo
v závěru jeho efektivní vyhodnocení. Nedostatečné bylo využívání digitální techniky všemi
žáky, což způsobovalo jejich nízkou participaci při interpretaci získaných informací. Žáci
nebyli vedeni ke kritickému myšlení a k širšímu zapojení do věcné a odborné diskuse nad
řešením problémových úloh. Obsah učiva ani zadávání úkolů nebyly diferencovány, aby si
žáci mohli vybírat z úkolů odlišné náročnosti podle svého nadání, zájmu či dosavadních
poznatků. Nedostačující bylo žákovské hodnocení vlastní práce nebo práce spolužáků podle
předem známých kritérií.



                                             3
Výuka v českém jazyce a literatuře byla po obsahové i organizační stránce vždy promyšle ná
a navazovala na vhodně zvolenou používanou učebnici a pracovní sešit. Efektivní formou
aktivizace žáků bylo vytváření myšlenkové mapy k probíranému učivu. Společná kontrola
výsledků samostatné práce nebo vypracovaných domácích úkolů probíhala vždy v interakci
učitel – žák, učitelé však převážně komunikovali s aktivními žáky. Vyučující usilovali cíleně
o to, aby se žáci uměli samostatně vyjádřit k probíraným tématům. Pozitivní byla snaha
vyučujících zejména v oborech s maturitní zkouškou o zadávání typů úloh ve struktuře
didaktického testu. Většina zadávaných úkolů navazovala na předchozí znalosti žáků a vedla
k jejich upevňování, některé úlohy umožňovaly vyvozovat z textu nové poznatky,
vyhledávat chyby apod. Všichni žáci však plnili úlohy stejné náročnosti, obsahová či časová
diferenciace s ohledem na individuální vzdělávací potřeby žáků nebyla vždy potřebně
realizována.
Ve výuce cizích jazyků bylo zaznamenáno, že všichni vyučující správně věnovali pozornost
stanovení cíle hodin a následně jej spolu se žáky vyhodnocovali, což podalo žákům
potřebnou informaci o míře jejich individuálního pokroku. V anglickém jazyce vyučujíc í
při práci s učebnicí či pracovními listy kladli ve většině hodin důraz na výklad gramatik y.
Žáci však tvořili pouze krátké věty bez potřebného kontextu, především s důrazem
na gramatickou správnost, což pouze omezeně rozvíjelo jejich jazykovou produkci v širších
souvislostech. Nižší obsahová náročnost a pozvolné tempo výuky vedly ke značné pasivitě
žáků. Poutavé aktivity naproti tomu byly zařazovány při konverzaci, kdy vyučujíc í
dynamickým střídáním činností a využíváním konverzačních karet procvičovali se žáky
potřebné komunikační dovednosti. Učitelé ale často kombinovali cílový jazyk s češtinou,
docházelo tak k nadměrnému překládání do mateřského jazyka, což nepřispívalo k nácviku
porozumění a snižovalo příležitost reagovat v autentické jazykové situaci. V německém
jazyce vyučující systematicky pracovali na utváření studijních návyků žáků, což zahrnova lo
pravidelné opakování učiva z předchozích hodin, důsledné pořizování zápisků, využívá ní
informačních zdrojů při vyhledávání neznámé slovní zásoby. Metody a formy práce byly
střídány s cílem udržet zájem žáků a podpořit rozvoj různých dovedností, včetně správné
výslovnosti. Důraz na písemnou formu jazyka však omezil prostor pro nácvik konverzačníc h
dovedností, což je zejména při výuce druhého cizího jazyka prioritní.
Připravené opakovací příklady a pracovní listy v matematice zajistily aktivní zapojení žáků
do jejich řešení. Rychlejší žáci si své postupy mohli porovnat s výsledkovým listem, ostatní
pracovali společně při řešení příkladů na tabuli. Vyučující návodnými otázkami pomáhala
vysvětlit obtížná místa a snažila se žáky navést ke správnému řešení. Ti dokázali na konci
výuky zhodnotit své silné a slabé stránky a uvést typy příkladů, kterým před písemným
testem musejí věnovat více pozornosti. Společné opakování bylo zařazeno i do výuky
chemie. Vyučující oživila výuku zadáváním problémových otázek a donesenými
molekulárními modely, se kterými žáci zkušeně pracovali. Praktické činnosti při laboratoři
vykonávané ve skupinách byly založeny na nácviku a získávání odborných znalostí
s využitím patřičné odborné terminologie. Vyučující poskytovali žákům v případě potřeby
vhodnou individuální podporu. Kvalitně probíhala výuka práce s počítačem s aktivní
činností žáků, závěrečným shrnutím učiva a pojmenováním obtíží včetně vyhodnoce ní
zdařilosti grafické úpravy.
Ve společenskovědním vzdělávání byly zdařile propojovány mezipředmětové vztahy
a uváděny konkrétní příklady z běžného života. Vhodně zvolená prezentace účinně
podporovala zájem ostatních spolužáků o dané téma, což účelně přispívalo k jejich
aktivizaci, na rozdíl od převažující frontální organizace výuky kombinované s řízeným
rozhovorem, která vedla pouze ojediněle k participaci všech žáků. V části výuky se dařilo
správné střídání různých aktivit s efektivní skupinovou prací a cílenou diskusí s odbornou


                                             4
argumentací i s efektivním shrnutím probraného učiva jednotlivým žákem. Při výuce tělesné
výchovy na venkovním sportovišti vyučující dobře organizovala činnosti v družstvech i při
individuálním tréninku v lehké atletice.
Hospitovaná výuka odborných předmětů probíhala v příjemné pracovní atmosféře a byla
pozitivně ovlivněna osobním zaujetím pedagogů pro vyučovaný předmět. Vhodné použití
prezentační techniky účinně přispívalo k pochopení probíraného učiva. Správně byla
uplatněna zásada názornosti účelným využitím videí a prezentací k provázání
mezipředmětových vztahů. Cíleně byly využívány také znalosti žáků z reálného života
a jejich zkušenosti ze sportovního rybářství. Žáci prokazovali pochopení základních pojmů,
byli dobře vedeni k vysvětlování příčin a důsledků probíraných jevů. Výklad byl poutavý
a srozumitelný, podpořený názornou prezentací. Formou skupinové práce probíhalo
efektivní opakování zaměřené na řešení složitých dopravních situací v předmětu motorová
vozidla. Vyhodnocení svých výsledků a správnost postupu si žáci ověřovali pomocí
elektronické aplikace, velmi účelně proběhla v závěru výuky analýza problémových míst
a zážitků žáků z jízd při praktické přípravě. Ve většině sledovaných hodin odborných
předmětů však převažovala tradičně pojatá výuka s frontální organizací vyučování, při níž
nebylo dostatečně podporováno širší zapojení žáků, nízká interakce mezi žáky a vyučujíc ími
omezila prostor pro kritické myšlení a výměnu odborných pohledů na daný jev. Nebyla
dostatečně využita       diferenciace   úkolů v závislosti na dosavadních        znalostech
a dovednostech žáků.
Během praktického vyučování vykonávali žáci pracovní činnosti v reálném prostředí
na pracovišti pro zpracování ryb, na stanovištích společně s instruktory. Byli správně
vybaveni osobními ochrannými pracovními prostředky a dodržovali zásady bezpečného
zacházení s nástroji. Při výlovu rybníka byli v úvodu pracovního dne seznámeni s historií
místa, v němž výlov probíhal. Žáci formou brainstormingu dedukovali specifika práce
na konkrétním pracovišti. Před zahájením výlovu obdrželi podrobné informace týkající
se bezpečnosti a ochrany zdraví, pod dohledem instruktora byla zkontrolována správnost
nasazení ochranných pomůcek a oděvu. Žáci byli aktivně zapojeni do pracovních postupů,
instruktorem byli vedeni a kontrolováni, kvalita jejich práce byla průběžně slovně
hodnocena a důraz byl kladen na účelné využití chyb jako příležitosti k dalšímu učení.
Zpětnou vazbu získávali nejen od instruktora, ale i od spolupracovníků, po jejichž boku
se praktického vyučování účastnili. Žáci oceňovali především předávání dlouholetýc h
pracovních zkušeností. Součástí výuky byla identifikace druhů vylovených ryb a odhad
jejich hmotnosti, který si žáci následně ověřovali převážením. Vhodně tak docházelo
k propojování teoretických a praktických dovedností žáků.
V domově mládeže pokračuje rozsáhlá a zajímavá nabídka různých volnočasových aktivit
a kroužků, z nichž část doplňuje a podporuje i profesní růst žáků.


                         Hodnocení výsledků vzdělávání
Pedagogové systematicky sledují a posuzují míru dosažení výstupů ze ŠVP. K tomu
využívají ústní zkoušení, testy a písemné práce. Hodnocení je vhodně doplněno o externí
nástroje v podobě výsledků maturitních a závěrečných zkoušek, vyhodnocení umístění žáků
v soutěžích či nově při získávání mezinárodních jazykových certifikátů. Na základě
doporučení z předchozí inspekční činnosti zavedla škola pravidelné analýzy výsledků
vzdělávání žáků zejména ve společné části maturitní zkoušky (dále „MZ“). Navržená
opatření se však do zlepšení výsledků vzdělávání žáků při ukončování vzdělávání i v jeho
průběhu promítla pouze částečně.



                                            5
Z výsledků přijímacího řízení pro školní rok 2024/2025 vyplývá, že rozpětí získaných bodů
mezi přijatými je značné. Ve složení tříd napříč obory jsou jak žáci s dobrými studijními
předpoklady, tak také žáci, u nichž lze očekávat potřebu pedagogické podpory. Například
i v letošním prvním ročníku oboru vzdělání Rybář je ve dvou třídách kromě 43 žáků
přijatých v přijímacím řízení také sedm žáků, kterým bylo povoleno opakování prvního
ročníku.
Ve tříletých oborech dosahovali žáci ve školních letech 2022/2023 a 2023/2024 obdobného
průměru známek ve všech třech ročnících, a to kolem 2,30. Pozitivní je, že se zvýšil počet
žáků prospívajících s vyznamenáním ze 3 % na 5 %. V obou školních rocích se však nedařila
adaptace na středoškolské vzdělávání, v prvních ročnících neprospělo v průměru 13 % žáků,
ve vyšších ročnících se neúspěšnost snižuje. Negativním jevem je, že výrazně vzrostla
neúčast žáků ve vyučování. Dvojnásobně se zvýšila zejména absence v prvním ročníku
a přetrvává i výskyt neomluvené absence. Tyto negativní jevy se promítaly i do vysokého
počtu žáků ohrožených školní neúspěšností (žáci klasifikovaní jednou nebo více
dostatečnými či nedostatečnou). Obtížnými předměty pro ně byly zejména chemie,
matematika a český jazyk.
Obdobného průměru známek kolem 2,40 dosahovali ve dvou uvedených školních letech žáci
nástavbového oboru. Nikdo z nich však neprospěl s vyznamenáním. I v tomto oboru výrazně
vzrostla absence žáků prvního ročníku ve školním roce 2023/2024 oproti předchozímu
školnímu roku, a to i neomluvená. Ve třídách byl rovněž vysoký počet žáků ohroženýc h
školní neúspěšností.
Relativně nejlepších výsledků dosahovali žáci čtyřletého oboru, a to kolem 2,00. Počet žáků
prospívajících s vyznamenáním se nepatrně zvýšil ze 4 % na 5 %. Ovšem i zde měla absence
zvyšující se tendenci v porovnání dvou školních let 2022/2023 a 2023/2024 a byli vykázáni
žáci ohrožení školní neúspěšností.
Výsledky žáků při ukončování vzdělávání korespondovaly s jejich prospěchem v průběhu
vzdělávání. U tříletého oboru klade škola největší důraz na získání patřičné odbornosti,
což se projevuje u závěrečných zkoušek, kdy se daří žákům prospívat nejlépe u praktické
zkoušky. Výsledky žáků nástavbového oboru se u MZ od předchozí inspekční činnosti
v roce 2019 po dobu tří let mírně zlepšovaly, v posledních dvou letech 2022/2023
a 2023/2024 se opět zhoršily. Nicméně při porovnání výsledků pouze společné části MZ
dosáhli žáci nástavbového oboru v posledním roce lepších výsledků než žáci obdobných
oborů v republice. Lepších výsledků dosahovali i žáci čtyřletého oboru. Jejich celková hrubá
neúspěšnost (podíl žáků u MZ neúspěšných nebo MZ nekonajících z počtu přihlášenýc h)
se u MZ od inspekční činnosti v roce 2019 postupně snižovala. Ve společné části MZ jim
v porovnání s obdobnými obory v ČR způsobovaly problémy český jazyk a literatura
a matematika, naopak výsledky v cizím jazyce byly lepší než u srovnatelných oborů.
Problematikou předcházení školní neúspěšnosti a analýzou výsledků se správně zabývaly
předmětové komise, které identifikovaly oblasti pro intenzívnější přípravu. Vhodným
opatřením je psaní didaktických testů nanečisto i fungující filmový klub, ve kterém nabídka
filmů společně s didaktickou přípravou a následnou diskusí pomáhají rozvoji čtenářské
gramotnosti žáků. Rovněž obohacují jejich povědomí o kulturním kontextu literár níc h
předloh. Osvědčilo se i vzájemné doučování mezi žáky v rámci peer programu
ve studentském klubu či doučování v domově mládeže. Žáci mají možnost navštěvovat
městskou knihovnu, divadelní představení v místním divadle či žákovskou odbornou
knihovnu.
Preventivní aktivity jsou jako součást vzdělávacího procesu realizovány formou různých
projektů, přednášek nebo společných akcí a jsou zaměřeny na vytváření pozitivních vztahů


                                             6
mezi žáky a eliminaci nežádoucího chování. Prevence je účelně zajišťována nejen na úseku
teoretické výuky a odborného výcviku, ale i v domově mládeže. Důraz je kladen také
na působení třídních učitelů v rámci třídnických hodin. Přetrvávajícím problémem, který
se škole nedaří řešit, je vyšší míra absence včetně neomluvené. Škola se bez odkladu zabývá
případy porušení školního nebo vnitřního řádu, avšak příčiny rizikových jevů či školního
neúspěchu hlouběji neanalyzuje. Opatření ke zlepšení jsou spíše obecná a účinnost dříve
přijatých opatření není dostatečně prokazatelně vyhodnocována. V oblasti předcházení
školní neúspěšnosti podle školou zpracovaného programu zůstává prostor ke zkvalitně ní
realizovaných postupů a pedagogického působení.
Přínosnou spolupráci se členy školního poradenského pracoviště představuje činnost školní
psycholožky, která pravidelně realizuje intervence zaměřené na problémy žáků či vztahů
žáků ve třídách. V roce 2023 se uskutečnilo poslední šetření v oblasti klimatu a spokojenosti
ve škole. Vedení školy se zjištěními pracuje a rovněž přijímá podněty ke zlepšení
od žákovské rady. Oblastí ke zlepšení je efektivita komunikace pracovníků školního
poradenského pracoviště se všemi členy pedagogického sboru, zejména v souvislos ti
s realizací podpůrných opatření u žáků se speciálními vzdělávacími potřebami, u nichž se ve
větší míře vyskytuje v jednotlivých předmětech hodnocení pouze s dostatečným
prospěchem.
Vychovatelé v domově mládeže poskytují ubytovaným žákům účinnou individuá lní
podporu v nabídce zájmových činností, zejména sportovních. Pravidelná realizace soutěží
ve spolupráci s ostatními domovy mládeže vhodně přispívá k osobnostnímu rozvoji žáků.
Škola klade důraz na podporu žáků v prohlubování znalosti cizích jazyků, především
angličtiny. Od školního roku 2023/2024 škola úspěšným absolventům poskytuje finanč ní
podporu v podobě kompenzace poplatků za složení jazykové zkoušky pro nahrazení
profilové části MZ z angličtiny mezinárodně uznávanými certifikáty na úrovni B2 či C1.
Žáci se v rámci mezinárodních projektů a výměnných aktivit také účastní odborné praxe
v Norsku, Francii a na Slovensku, kde pracují s pokročilými technologiemi v unikátníc h
provozech. Škola rovněž umožňuje žákům absolvovat různé odborné zkoušky a při jejich
úspěšném absolvování získat patřičnou certifikaci. Nově se škola aktivně zapojila
do programu O cenu vévody z Edinburghu zaměřeného na osobnostní rozvoj mladých lidí
a dobrovolnictví. Na dobrodružnou výpravu a na přípravu svých projektů se sedm žáků školy
připravilo teoreticky a částečně i prakticky na expedičním školení.


                                         Závěry
Vývoj školy
   -   Doporučení z předchozí inspekční činnosti v roce 2017 a 2019 se podařilo částečně
       naplnit, škola začala provádět zejména analýzu příčin neúspěšnosti v jednotlivýc h
       úlohách společné části maturitní zkoušky a nastavovat postupy a opatření k jejímu
       řešení.
   -   V průběhu vzdělávání přetrvává nízký počet žáků prospívajících s vyznamená ním
       a naopak vyšší podíl žáků ohrožených školní neúspěšností.
   -   Byla navýšena kapacita lůžek v domově mládeže.
   -   I nadále se zlepšují materiální podmínky pro výuku, škola začala budovat
       aquaponický skleník.




                                             7
Silné stránky
      -   Intenzívní, efektivní a dlouhodobá spolupráce s řadou smluvních pracovišť
          a odborníků z praxe významně přispívá k rozvoji znalostí a dovedností žáků
          i vyučujících v oblasti moderních technologických postupů. (1.5)
      -   Esteticky příznivé zázemí školy, vhodné prostorové podmínky a unikátní názorné
          pomůcky pro výuku odborných předmětů vytvářejí výborné podmínky pro kvalitní
          a efektivní průběh vyučování. (2.4)
      -   Aktivní zapojování žáků do projektů pro podporu jejich profesní orientace vede
          k efektivnímu naplňování profilu absolventa. (5.3)
Slabé stránky (oblasti ke zlepšení)
      -   Převažující frontální organizace výuky s malým důrazem na diferenciac i
          a individualizaci výuky vede k nižší míře aktivnějšího zapojení žáků do výuky. (4.2)
      -   Žáci nejsou důsledněji vedeni k hodnocení své práce, chybí efektivní závěry
          vyučovacích hodin s vyhodnocením míry naplnění vzdělávacího cíle a získáním
          formativní zpětné vazby o zvládnutí učiva. (4.3)
Doporučení pro zlepšení činnosti školy
      -   Rozšířit pestrost používaných metod a forem vyučování, diferencovat učivo s cílem
          naplnit individuální vzdělávací potřeby žáků a zvýšit jejich aktivní zapojení
          do výuky.
      -   Zefektivnit závěry vyučovacích      hodin se shrnutím     učiva a vyhodnocením
          dosaženého pokroku žáků.
      -   Zvýšit účinnost strategie podpory žáků pro snížení podílu žáků ohrožených školní
          neúspěšností v průběhu vzdělávání.
      -   Pokračovat v důsledné analýze výsledků vzdělávání žáků zejména při ukončování
          vzdělávání a nastavovat a vyhodnocovat přijatá opatření k jejich zlepšování.


                                      Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.       Základní dokumenty školy (zřizovací listina, výpis z rejstříku škol a školských
          zařízení, potvrzení ve funkci ředitele), stav k termínu inspekční činnosti
 2.       Dokumentace k řízení a kontrole, školní rok 2023/2024 a 2024/2025 k termínu
          inspekční činnosti
 3.       Povinná dokumentace podle § 28 školského zákona



                                               8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Mgr. Jana Cipínová, školní inspektorka
 Mgr. Eva Karasová, školní inspektorka
 Mgr. Markéta Seidlová, školní inspektorka
 Ing. Dana Drlíková, kontrolní pracovnice
 Bc. Jiřina Svobodová, kontrolní pracovnice

11. listopadu 2024




                                           9
