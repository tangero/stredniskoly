                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-929/23-S


Název                                Střední škola, základní škola a mateřská škola da Vinci
Sídlo                                Na Drahách 20, 252 41 Dolní Břežany
E-mail                               info@skoladavinci.cz
IČO                                  71 341 137
Identifikátor                        691 001 529
Právní forma                         školská právnická osoba
Zastupující                          PhDr. Jiří Bureš, Ph.D.
Zřizovatel                           Ing. Jitka Rudolfová, Houbová 408, Dolní Jirčany,
                                     252 44 Psáry
                                     Škola da Vinci z. s., Za Knihovnou 188, Lhota,
                                     252 41 Dolní Břežany
Místo inspekční činnosti             Na Drahách 20, Dolní Břežany
                                     Za Knihovnou 188, Dolní Břežany
Inspekční činnost na místě           31. března 2023 a 3. až 5. dubna 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků předškolního, základního, středního
a zájmového vzdělávání podle příslušných školních vzdělávacích programů (dále „ŠVP“),
jejich naplňování a souladu s právními předpisy a příslušnými rámcovými vzdělávac ím i
programy, hodnocení podmínek a průběhu poskytovaných poradenských služeb ve školském
poradenském zařízení podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů. Inspekční činnost na podnět podle § 174 odst. 6 školského
zákona.


                                   Charakteristika
Právnická osoba (dále „škola“) vykonává činnost mateřské školy (dále „MŠ“), základní
školy (dále „ZŠ“), střední školy, školní družiny (dále „družina“), školního klubu,
pedagogicko-psychologické poradny (dále „PPP“ nebo „poradna“), školní jídelny a školní
jídelny- výdejny.
V době inspekční činnosti bylo v MŠ vzděláváno 43 dětí, včetně 12 v lesní třídě, což je cca
90 % nejvyššího povoleného počtu. Celkem pro 18 dětí bylo předškolní vzdělávání povinné,
z nich dvě měly povolený odklad povinné školní docházky. Dvě děti mají diagnostiko vá ny
speciální vzdělávací potřeby, pro čtyři děti není český jazyk mateřským jazykem.
V ZŠ se ke dni inspekční činnosti vzdělávalo 162 žáků (naplněnost cca 90 %), z toho 17
žáků s diagnostikovanými speciálními vzdělávacími potřebami, dva mimořádně nadaní
a jeden žák nadaný.
Kapacita střední školy je naplněna cca na 63 %. Ve čtyřletém oboru vzdělání Gymnázium
se ke dni inspekční činnosti vzdělávalo 73 žáků, z toho devět žáků se speciálními
vzdělávacími potřebami. V dálkové formě oboru vzdělání Předškolní a mimoško lní
pedagogika se vzdělávají tři žáci ve 4. ročníku, ostatní ročníky nejsou naplněny. Ředitel
školy (dále „ředitel“) povolil čtyřem žákům střední školy vzdělávání podle individuálního
vzdělávacího plánu z jiných závažných důvodů. Dvěma žákům je diagnostiko vá na
mimořádná úroveň obecných intelektových předpokladů. Ve škole se vzdělává pět žáků
s odlišným mateřským jazykem, z toho mají čtyři částečnou jazykovou bariéru.
V družině se vzdělávalo 61 a ve školním klubu 100 účastníků zájmového vzdělává ní
(naplněnost cca 87 % u družiny a cca 50 % u klubu).
Počet žáků i dětí se od předešlé inspekční činnosti postupně zvyšoval a od školního roku
2018/2019 jsou naplněny všechny čtyři ročníky gymnázia.
Poradna zajišťuje pro děti, žáky a studenty (dále „klienti“), jejich zákonné zástupce, školy
a školská zařízení zejména diagnostickou činnost, a to především klientům s poruchami
učení nebo chování, dále zjišťuje připravenost klientů na povinnou školní docházku. Činnost
poradny probíhá převážně ambulantně.


                         Hodnocení podmínek vzdělávání
Ředitel byl do funkce jmenován od 1. září 2017, pro její výkon splňuje kvalifik ač ní
předpoklady. Vhodně delegoval kompetence spojené s řízením školy na své zástupkyně
i další pedagogické pracovníky a zaměstnance. Ustanovil funkce koordinátora výpočetní
techniky a environmentální výchovy, kteří správně absolvovali potřebné specializač ní
studium. Řízením školního poradenského pracoviště, které je vhodně ustanoveno vzhlede m
k rozsáhlosti subjektu i jeho specifickým potřebám, je pověřena školní psycholožka.
Pracoviště dále tvoří výchovná a kariérová poradkyně, metodik prevence, koordinátorka
inkluze, školní speciální pedagožka a asistentka pedagoga, která působí na střední škole
současně jako tutorka.
Kontrolní systém školy ale není dostatečně účinný, což se nepříznivě promítá do organizace
vzdělávání, a v případě lesní třídy i do jeho průběhu. Nedostatky byly také zjištěny
v organizaci činnosti školského poradenského zařízení, viz níže.


                                           2/12
Koncepci rozvoje školy sdílejí všichni zaměstnanci. Vedení školy také vytváří optimální
podmínky pro otevřenou komunikaci se žáky například v koordinačním týmu při jejich
zapojení do chodu a provozu školy či se zákonnými zástupci prostřednictvím pravidelně
konaných tripartitních i neformálních setkávání. Nedostatkem je nepřesné informo vá ní
zákonných zástupců žáků o hodnocení výstupů žákovských prací ředitelem školy.
Vzdělávání v MŠ zajišťuje osm pedagogů, z nich dva nesplňují odbornou kvalifikaci učitele
mateřské školy (oba pro její získání studují), a dvě kvalifikované asistentky pedagoga (dále
„asistentka“). V kmenovém pracovišti je organizace nevhodně nastavená tak, že dopolední
vzdělávání všech tří tříd probíhá ve dvou učebnách a zajišťují ho vždy dvě učitelky a jedna
asistentka. Zajištění vzdělávání odpoledne jednou učitelkou a asistentkou předpokládá
pravidelné spojování všech tří tříd do jedné učebny, což není v souladu s přísluš ným
rámcovým vzdělávacím programem. Filozofie lesní třídy vytvářet přátelskou, partnerskou
a spolupracující atmosféru, ve které mohou děti objevovat svůj potenciál, se daří naplňovat
jen částečně. Škola nezajistila v lesní třídě vhodné personální podmínky v případě vyššího
počtu přítomných dětí. Zástupkyně pro MŠ provádějící hospitační činnost hodnotí průběh
vzdělávání většinou kladně, avšak bez posouzení úspěšnosti zvolených metod a forem
vzdělávání s ohledem na potřeby dětí.
V ZŠ a gymnáziu vyučuje celkem 46 kmenových pedagogů včetně rodilých mluvčích, osm
bez odborné kvalifikace, sedm z nich se řediteli podařilo motivovat ke studiu. Kvalifiko va né
pedagogy škola poptává. Výuka je vhodně a účelně doplněná též odborníky z praxe.
Komunikaci v cizích jazycích účinně podporuje výuka vedená čtyřmi rodilými mluvč ími
s pedagogickým vzděláním. Pedagogický tým vhodně doplňují dva asistenti pedagoga,
z nichž jeden pro získání odborné kvalifikace studuje.
Zájmové vzdělávání v družině je zabezpečeno čtyřmi odborně kvalifikovanými pedagogy,
ve školním klubu dvěma pedagogy s odbornou kvalifikací a dalšími pedagogy
ZŠ a gymnázia.
Vedení školy klade důraz na osobnostní růst pedagogů formou účasti na dalším vzdělává ní
pedagogických pracovníků, které vycházelo mj. z osobní profilace pedagogů, z výsledků
tzv. rozvojových rozhovorů s učiteli s cílem jejich kontinuální metodické podpory, potřeb
školy, závěrů z hospitační činnosti. Škola je aktivní i v rámci vzdělávacích akcí zaměřenýc h
na inspirativní práci se zpětnou vazbou a jejím využití ve výuce či v rozsáhlé mezinárod ní
spolupráci při přípravě učebních materiálů, rozvoji měkkých dovedností či při stínová ní.
Cílená setkávání na různých úrovních zaměřená na sdílení získaných poznatků a předávání
zkušeností o využití inovativních postupů ve výuce se většinou pozitivně odrážela v průběhu
hospitovaných hodin.
Děti i žáci mají k dispozici množství hudebních, výtvarných, interaktivních a sportovních
pomůcek rozvíjejících jejich všestranné schopnosti a dovednosti. Účelně je dětmi využívá na
lezecká stěna v jedné z učeben i prostorná zahrada zčásti vybavená kvalitními venkovními
herními prvky a zčásti přírodní. Žáky je využívána knihovna, odborné učebny a pomůcky
včetně didaktické techniky, při zájmovém vzdělávání pak netradičně uspořádané prostory
družiny.
MŠ pravidelně využívá školní tělocvičnu. Pozemek lesní třídy s přírodní dílnou,
pískovištěm, teepee a kuchyňkou poskytuje příznivé prostředí pro vzdělávání. Průběžně žáci
relaxují a pracují v areálu zahrady. Výchovu ke zdraví prakticky a účinně doplňuje školní
stravování bohaté na ovoce, zeleninu a jiné zdraví prospěšné potraviny. Pro zajištění
celodenního pitného režimu jsou v prostorách školy nainstalována pítka.




                                            3/12
Systém prevence úrazů, bezpečnosti a ochrany zdraví dětí a žáků je funkční, účastníc i
vzdělávání i zaměstnanci jsou seznamováni s nastavenými pravidly. Úrazovost školy
je na obvyklé úrovni jako u srovnatelných škol. Funkčně jsou stanoveny dohledy nad žáky
o přestávkách, v průběhu inspekční činnosti byly řádně vykonávány. Areál školy
je bezbariérový a je vhodně zabezpečen proti vstupu cizích osob.
Pedagogicko-psychologická poradna, v níž působí psycholog a externí speciální pedagog,
má k dispozici sdílenou kancelář a čekárnu pro klienty. K diagnostické činnosti jsou prostory
vhodně uzpůsobeny, prostory na skupinové činnosti PPP nedisponuje, v případě potřeby lze
využít prostor školy. Vybavení diagnostickými nástroji je obnovováno z vlastníc h
prostředků i z rozvojového programu MŠMT, přesto je poradnou nejčastěji používa ný
nástroj k diagnostice intelektových schopností dětí školního věku již zastaralý. Základní
údaje o nabízených ambulantních službách a provozní době (jeden den v týdnu) jsou
zveřejněny na webových stránkách subjektu. Evidence klientů je realizována pomocí
vlastního elektronického systému, který však není příliš efektivní a nezachycuje některé
podstatné údaje.


                          Hodnocení průběhu vzdělávání
V celé MŠ panovala v době inspekce přátelská atmosféra podporující komunikaci a interakci
mezi dětmi i dospělými. Příjemné prostředí s cílenou vzdělávací nabídkou vedlo k získávání
dovedností a znalostí z různých vzdělávacích oblastí. Přestože komunikace dospělých
s dětmi byla vždy vstřícná, nemanipulativní, otevřená a dospělí přistupovali ke každému
dítěti s úctou a pochopením, nedařilo se vždy akceptovat přirozená vývojová specifika dětí
předškolního věku. Nabízené činnosti byly převážně přiměřeně náročné, avšak chyběly
příležitosti pro samostatný výběr ze vzdělávací nabídky. Společná posezení v kruhu nabízela
dostatek prostoru pro sdělování pocitů a poznatků dětí. Logopedická prevence byla zdařile
zařazena pouze v jednom případě. Hlavně při pobytu venku měly děti dostatek příležitos tí
ke spontánním pohybovým aktivitám a přirozenému pohybu. Efektivní zdravotně zaměřené
cvičení v organizaci dne zcela chybělo s výjimkou jednoho dne, kdy probíhaly velmi kvalitní
řízené pohybové aktivity v tělocvičně.
Nastavený režim dne v lesní třídě nevycházel ze standardů lesních mateřských škol, scházení
dětí probíhalo v zázemí, do venkovních prostor odcházely až v 10:30 hodin, přestože
klimatické podmínky umožňovaly vzdělávání venku. Hry na vycházce byly převážně
ponechány na svobodné volbě dětí, čehož využívaly i k méně vhodným hrám s ohledem
na svou bezpečnost. Spontánní aktivity výrazně převažovaly nad řízenými a nebyly
vzájemně provázané.
Vedení dětí k samostatnosti, zejména při stravování, se v obou pracovištích výrazně lišilo –
od úplné samostatnosti včetně výběru sortimentu stravy v kmenovém pracovišti
až po nesamostatnost v lesní třídě. Při odpoledním odpočinku byla zohledňo vá na
individuální potřeba spánku mladších dětí. V době inspekce ale nebyl bezprostředně
po obědě umožněn dětem v povinném předškolním vzdělávání odpočinek. Probíhala
poměrně náročná příprava na vstup do ZŠ, což způsobilo nižší soustředěnost některých dětí.
Učitelky poskytovaly dětem jen stručnou zpětnou vazbu o jejich úspěšnosti. Pozitivem je,
že v kmenovém pracovišti byly děti ve velké míře cíleně vedeny k sebehodnocení. Dětem
s odlišným mateřským jazykem a se speciálními vzdělávacími potřebami byla pedagogy
věnována přiměřená podpora.




                                            4/12
Společným znakem vzdělávání v ZŠ a gymnáziu byla pozitivní atmosféra založená
na respektu vyučujících k žákům, žáků k sobě navzájem, celkově vzájemné důvěře
a dodržování společně nastavených pravidel. Takovéto vytváření bezpečného prostředí
se projevilo ve všech hospitovaných hodinách. V nich žáci bez obav pokládali před třídou
otázky a sdělovali své postřehy. Učitelé systematicky promýšleli a připravili výuku
s metodami, které většinou efektivně podporovaly dosažení vzdělávacího cíle. Zvolené
úlohy ve dvou třetinách výuky poskytovaly učitelům informace o zvládnutí aktuálně
probíraného obsahu ve třídě. Podněcování diskuse mezi žáky k zadaným úkolům ve třech
čtvrtinách výuky napomáhala správně zvolená skupinová práce. Zadávané úlohy byly
pro žáky zajímavé a přiměřeně náročné a umožnily jim řešit problém, který pro ně nebyl
triviální. Současně byly vhodně využity zkušenosti žáků z reálného života. Žáci rovněž
samostatně vyhledávali, třídili a analyzovali různé informační zdroje a částečně objevovali
nové poznatky bádáním, což je vedlo k aktivní práci v hodinách. Většinou se dobře dařilo
motivovat žáky ke konstruktivnímu zhodnocení práce spolužáků i k vlastnímu hodnocení,
kdy byla vhodně využita i didaktická technika. Škola velmi dobře realizuje vnější
diferenciaci vzdělávání, méně však vzdělávací cíl v jednotlivých hodinách reagoval
na aktuální výsledky a potřeby žáků nebo možnost vybírat z úloh odlišné náročnosti.
Výuka na I. stupni ZŠ byla vždy dobře a efektivně zvládnuta. Vyučujícím se dařilo žáky
účinně pozitivně motivovat, vhodně pracovali s vrstevnickým a částečně i formativním
hodnocením. V 1. ročníku metoda sfumato vedla k efektivní výuce čtení. Všichni
pedagogové v hodinách poskytovali dostatek prostoru pro rozvíjení komunikativníc h
i sociálních dovedností žáků, kteří bez obav komunikovali s dospělými. V části hodin
vyučující efektivně využili mezipředmětové vztahy, prvky kritického myšlení i čtenářské
gramotnosti včetně motivace ke čtenářství. Většinou se také dařilo vhodně diferenco vat
náročnost zadaných úkolů. Zvolené metody práce podporovaly rozvoj osobností žáků,
umožňovaly jejich aktivní učení a žáci tak většinou prokazovali velmi dobré výsledky svého
vzdělávání. Ty jsou dokladovány také písemnými výstupy vedenými v portfoliích.
Hospitované hodiny na II. stupni ZŠ a gymnáziu byly efektivní. Osvojování dovedností
pozitivně ovlivňovala vysoká motivovanost žáků, názornost, přiměřená náročnost, účinné
formy a metody práce. Podíl žáků na tvorbě výuky byl výrazný. Účelná byla struktura hodin.
K dynamičnosti výuky přispělo časté střídání činností. Promyšlenými aktivitami spojenými
s činnostním učením byly rozvíjeny zejména žákovské kompetence sociální, komunikativní
a k učení. Podpora vzájemné spolupráce ve dvojicích či skupinách byla zazname ná na
ve vysoké míře. Učitelé využívali formativní hodnocení, zaměřovali se na dosažení
vzdělávacích cílů u každého žáka. Vysoká pozornost byla rovněž vhodně věnována
sebehodnocení žáků a jejich vzájemnému hodnocení. Ve výuce byl efektivně využit
vyučovací čas.
Výuka německého jazyka na II. stupni vedla k efektivnímu upevňování a procvičování
slovní zásoby i k jejímu aktivnímu využívání. Vyučující i žáci efektivně pracovali s digitá lní
technikou, dařila se také účelná diferenciace náročnosti úloh a aktivní žákovské zhodnocení
naplnění cíle hodiny.
Hodina dějepisu na stejném stupni ZŠ byla dobře vedena. Vhodně byly zvoleny metody
umožňující aktivní učení žáků, které žáci akceptovali, a aktivně v hodině pracovali. Vhodně
zvolená didaktická podpora, shrnutí učiva i vedení žáků k vytváření postojů zvyšova ly
efektivitu výuky.
Hospitovaná výuka anglického jazyka na ZŠ a gymnáziu byla dobře organizačně připravena,
využívání vhodných pomůcek podporovalo aktivizaci žáků. Hodiny měly spád, výborně byl
podporován rozvoj cizojazyčných kompetencí žáků. Ti jsou rozděleni do skupin podle


                                             5/12
pokročilosti. Cíle vzdělávání byly zaměřené na znalosti včetně gramatických pravidel,
vyjádření názorů a postojů i vedení k diskusi. Výuka byla důsledně vedena v cizím jazyce,
hojně byly využívány aktivizační metody či internetová aplikace. Žáci efektivně
procvičovali mluvení, poslech, čtení a psaní. Využití rodilé mluvčí podněcovalo rozvoj
komunikačních kompetencí žáků, jejichž komunikativní dovednosti odpovídaly úrovni
skupiny, do níž jsou zařazeni.
Výbornou úroveň měla výuka českého jazyka a literatury na II. stupni ZŠ a gymná ziu
s promyšleným střídáním pestrých činností, kladením problémových otázek, využívá ním
různých informačních zdrojů v mobilních telefonech. Skupinová práce vytvořila prostor
pro aktivní uchopení probírané látky žáky s efektivní interpretací ostatními spolužáky. Pouze
v jedné hodině českého jazyka ZŠ se nepodařilo efektivně pracovat se stanoveným cílem
hodiny, což následně málo motivovalo jedince k jeho naplnění. Pozitivem však byla účinná
podpora žáků asistentem pedagoga. Vzorný příklad činnostního učení v ostatních hodinách,
efektivní střídání jednotlivých aktivit, vhodné obrazové a zvukové materiály, vedení žáků
k práci s informačními zdroji a shrnutí učiva se zhodnocením splnění vzdělávacího cíle
se odrazilo ve vysoké efektivitě výuky.
Kooperativní metody a formy práce podporující možnosti hlubší spolupráce s výraznějš í
iniciativou na straně žáků byly typické pro přírodovědné vzdělávání na II. stupni ZŠ
a gymnáziu. Promyšlená soutěž připravená žáky oživila výuku, vytvořila prostor
pro samostatné vyhledávání informací a podpořila použití efektivního vrstevnické ho
hodnocení. Dalším pozitivem bylo delegování pravomocí vyučovat chemii na žáka, výuka
se zdařila. Vyučující žák tak prokázal řadu klíčových dovedností včetně sociálníc h,
komunikativních, k řešení problému. Při jeho přípravě se mu stal učitel pouhým poradcem.
Vrstevnická výuka, zejména dopomoc bystřejších žáků ostatním, se osvědčila
i při matematice. K její účinnosti přispěla vysoká názornost, možnost pracovat
s informačními zdroji či chybou. Hospitovaná výuka přírodovědných předmětů na gymná ziu
byla účinná, teorie byla vhodně spojována s reálným životem. Učitelé vhodně delegova li
pravomoci na žáky, kteří realizovali vrstevnickou výuku, prezentovali, procvičova li,
ověřovali pochopení souvislostí aj. Žáci byli systematicky vedeni ke správnému využívá ní
odborné terminologie, k nalézání souvislostí, samostatnému používání získaných informac i,
formulování myšlenek a prezentování své práce s informacemi. Výrazným přínosem
je systematicky     využívaná    badatelská     metoda    nejen   v hospitované    výuce,
ale i v projektových aktivitách.
Hospitovaná výuka matematiky na gymnáziu byla vedena věcně správně a srozumite lně.
Důraz byl kladen na využití kompetencí žáků při procvičování učiva. Vyučujíc í
systematicky vedl žáky k logickému uvažování a řešení problému. Žáci měli dostatek času
na přemýšlení, samostatnou práci a správnou formulaci odpovědí, celkově vykazovali dobré
znalosti, dokázali rychle reagovat na dotazy vyučujícího a v případě samostatné práce byli
schopni dospět ke správnému řešení.
Promyšlenou stavbou s využitím různých vzdělávacích strategií a přirozeným střídáním
činností se vyznačovala hudební výchova na gymnáziu. Úvodní originálně připravené
žákovské aktivity formou soutěže probudily u spolužáků zájem o probíranou látku
a vytvořily prostor pro konstruktivní a kvalitní žákovské hodnocení práce. K upevňová ní
správných návyků účelně posloužila didaktická hra. Při hudební produkci byli všichni žáci
zapojeni do zpěvu a doprovodu na hudební nástroje a prokazovali její dobré zvládnutí,
k čemuž přispívá i výběr skladeb, které žáky efektivně motivují.
Ekonomické vzdělávání bylo účelně propojeno s praktickými dovednostmi žáků při přípravě
produktu a organizaci jeho prodeje. Zařazení tematicky odpovídajícího videa přispělo


                                            6/12
k udržení aktivity a pozornosti žáků. Při společném opakování při výskytu obtíží
s odbornými pojmy nabízela vyučující účinnou podporu. Méně efektivně byl využit čas
pro výpočet konkrétních příkladů.
Vhodně byla realizována osobnostní a sociální výchova vedoucí žáky k budování
hodnotových standardů. Samostatná práce žáků i jejich závěrečná dílčí reflexe efektivně
plnily cíl hodiny. Hospitovaná hodina výběrového semináře feminismu byla dobře
promyšlená, vedla žáky k vlastnímu zamyšlení nad tématem a cíleně rozvíjela jejich
postojové hodnoty.
Příprava na expediční výjezdy v rámci projektových týdnů poskytla všem žákům přehled
o chystaných projektech společně se zdůrazněním povinnosti zpracovat mj. motivační dopis
jako jeden z hodnocených aspektů zařazení do dané expediční skupiny. Na nabídce,
organizaci a realizaci dvanácti expedic se podílejí nejen pedagogičtí pracovníci, ale i žáci.
Témata pro tento školní rok jsou velmi atraktivní a pestrá. Zahrnují svět umění, historie,
přírodních věd, kriminalistiky (v angličtině), podnikání aj. Žákům se tak dostává jedinečná
příležitost k seberealizaci např. v bádání, uměleckém vyjádření, uplatnění na trhu práce.
Činnosti realizované v zájmovém vzdělávání podporovaly rozvíjení jak pohybových, tak
pracovních dovedností žáků. Ti se samostatně a aktivně do činností zapojovali a čas
využívali k odpočinku i k aktivnímu učení. Kromě činností nabízených v rámci družiny
a klubu škola zajišťuje pestrou nabídku odpoledních aktivit a kroužků, např. tanec, plavání,
meditace, jógu, florbal, kytaru, klavír, zpěv, bubnování, keramiku, divadlo, divadelní
improvizaci, šachy, 3D tisk.
O poradenskou službu klienti PPP žádají převážně telefonicky, termín žádosti je evidován
nesystematicky, lze tak obtížně sledovat, zda poradenská služba byla poskytnuta včas.
Osobní spisy klientů vykazovaly dílčí nedostatky, u některých klientů byly poskytnuty
poradenské služby bez předchozího informovaného souhlasu. Zprávy vydané jako podklad
pro nastavení podpůrných opatření neobsahovaly některé náležitosti. Pro vypracování
doporučení ke vzdělávání žáka se speciálními vzdělávacími potřebami ve škole a stanovení
podpůrných opatření poradna vycházela ze svých diagnostických závěrů nebo ze zpráv
jiných odborníků, některé však byly starší šesti měsíců, v několika případech starší několika
let. Formulace vyplývající ze závěrů byly dostatečně srozumitelné a přínosné pro vzdělává ní
klientů ve školách a školských zařízeních. Terapeutické či reedukační činnosti s klienty
v poradně neprobíhají.
Poradna realizuje převážně diagnostickou činnost, metodická podpora školám a školským je
realizována podle individuálních potřeb pedagogů, škol a školských zařízení distanční
formou. Metodickou pomoc dalším pedagogickým pracovníkům (výchovní poradci, školní
metodici prevence, asistenti pedagoga) poradna neposkytuje. Pro metodickou činnost
ze strany poradny je do budoucna žádoucí více specifikovat a systematicky uchopit její
kompletní rozsah a náplň.


                          Hodnocení výsledků vzdělávání
MŠ sleduje rozvoj dětí ve všech klíčových oblastech, ze záznamů je zřejmé, že většinou
identifikuje oslabené oblasti v rozvoji dítěte. Bližší specifikace vzdělávacích potřeb dítěte
se stanovením konkrétních záměrů a opatření k jeho cílené podpoře však byla zazname ná na
jen ojediněle. V době inspekční činnosti učitelky prokazovaly, že znají vzdělávací potřeby
jednotlivých dětí a v průběhu vzdělávání na ně reagovaly vhodnými pedagogickými
opatřeními.



                                            7/12
Z inspekčních hospitací je zřejmé, že vzdělávací výsledky dětí nejsou zcela vyrovnané.
Z vyjadřování starších dětí v lesní třídě byla patrná bohatá slovní zásoba. Dokázaly
se orientovat ve známém prostředí, osvojovat si elementární poznatky o okolí, které jsou
pro ně přínosné a zajímavé. Neměly ale upevněny základy společenského chování
a kulturních návyků při stolování. Děti z celé MŠ bez obav komunikovaly s dospělými i mezi
sebou, vyjadřovaly své názory, nápady. Prokazovaly kvalitní pohybové dovednosti. Jednaly
spontánně, avšak poskytování velké míry volnosti během celého dne někdy zapříčinilo,
že některé děti měly problém s respektováním pravidel bezpečnosti, vzájemných vztahů
i komunikace. Z výzdoby MŠ je zřejmé, že je výrazně podporována tvořivost dětí a náležitá
pozornost je věnována také badatelským aktivitám.
Zákonní zástupci žáků ZŠ jsou o průběhu a výsledcích vzdělávání informováni zejména
prostřednictvím školního informačního systému, individuálních či tripartitních konzultac í
a na třídních schůzkách. Vedení školy sleduje a projednává výsledky vzdělávání žáků
v pedagogické radě. Shromažďuje zejména informace od vyučujících a třídních učitelů,
z hospitací a výstupů vlastní přímé pedagogické činnosti. Vhodně jsou využívány cvičné
testy při přípravě žáků na přijímací zkoušky a pro porovnání výsledků žáků s jinými školami
i externí testování pro 3., 5. a 9. ročník. Opatření ke zlepšení vzdělávacích výsledků žáků
vedení školy přijímá, což se odráží v jejich vzdělávacích pokrocích.
Všichni žáci v ZŠ jsou hodnoceni slovním hodnocením. Výsledky vzdělávání jsou
sledovány v portfoliích projednávaných v rámci tripartity. Úspěšnost žáků je vysoká.
Ve školním roce 2021/2022 prospěli všichni žáci, z toho s vyznamenáním 85 %.
Při přechodu žáků z I. na II. stupeň nedošlo ke zhoršení. Škola věnuje dostatečnou pozornost
motivaci žáků k učení, s ohledem na jejich předpoklady je podporuje v účasti
ve vzdělávacích olympiádách a jiných soutěžích. Výrazným pozitivem je systematické
začleňování nových žáků a podpora soudržnosti kolektivů napříč všemi ročníky
prostřednictvím adaptačních pobytů i výjezdů v rámci školních expedic. Pozitivní motivace
žáka je realizována systematicky, je spjata s celým životem školy vycházejícím z její
koncepce. Ve škole jsou proto vnímána výchovná opatření jako neúčelná a využívána jsou
jen výjimečně. Učitelé pomáhají žákům v přípravě na přijímací zkoušky a mezinárod ní
certifikáty z cizího jazyka zejména v běžné výuce, individuálním přístupem, příp. formou
projektů. V minulém školním roce byli všichni žáci přijati na školy dle svého výběru
(18 z IX. třídy, dva ze VII. třídy na víceletá gymnázia).
Na gymnáziu mají žáci možnost profilace v rámci volitelných předmětů. V hodnocení
průběžných výsledků vzdělávání od školního roku 2018/2019 (rok s plně prezenční výukou)
do školního roku 2021/2022 významně převažuje počet žáků prospívajíc íc h
s vyznamenáním. V roce 2018/2019 prospělo s vyznamenáním průměrně 61 % žáků školy,
v roce 2021/2022 to bylo 77 %. Neprospívajících žáků je minimum, od roku 2018/2019 do
roku 2021/2022 neprospěli tři žáci z 210.
V rámci strategie předcházení školní neúspěšnosti se žákem pracuje třídní učitel, pokud
nedojde ke zlepšení, uskuteční se individuální schůzka s rodiči formou tripartitního jednání.
Podobně u maturitních zkoušek jsou výsledky dlouhodobě na výborné úrovni.
Ve sledovaných čtyřech letech prospěli všichni žáci s výjimkou jednoho, který složil
maturitní zkoušku v následujícím školním roce. I u maturitní zkoušky prospívá průměrně
třetina žáků s vyznamenáním. Škola se informuje o úspěšnosti absolventů prostřednictvím
dotazníkového šetření. S některými svými absolventy zůstává v kontaktu, zúčastňují se
např. školních společenských akcí.




                                            8/12
Školní poradenské pracoviště kvalitně detekuje žáky s potřebou podpůrných opatření, kteří
jsou následně ve výuce vhodně podporováni formou promyšleného individuálního
zohledňování. Podpůrná opatření jsou realizována v potřebném rozsahu, což je zřejmé
i z dosahovaných výsledků vzdělávání žáků. Jejich dopad je průběžně vyhodnocová n,
v případě potřeby dochází k úpravě poskytované podpory. Se speciálními vzdělávac ími
potřebami žáků jsou seznámeni všichni pedagogičtí pracovníci, ze strany školního
poradenského pracoviště dochází k jejich kvalitnímu metodickému vedení. Systém
kariérového poradenství je komplexní, individuálně zaměřený na dovednosti a potřeby
jednotlivých žáků.
Minimální preventivní program je každoročně aktualizovaný, velmi rozsáhlý, pokrývajíc í
plně potřeby školy. Součástí je strategie předcházení školní neúspěšnosti, na kterou navazuje
efektivní systém doučování žáků. Výskyt rizikového chování je ve škole minimální, při jeho
zjištění jsou ihned přijímána účinná opatření. Pravidelně jsou realizována sociometr ická
šetření, na něž navazují cílené činnosti se třídami s cílem eliminovat případné rizikové
vztahové aktivity.
Výsledky zájmového vzdělávání jsou prezentovány ve škole i veřejnosti.


                                          Závěry
Vývoj školy
 -   Nedostatky zjištěné při předešlé inspekční činnosti byly částečně odstraněny.
 -   Došlo ke změně ve vedení školy.
 -   Zlepšily se materiální podmínky školy.
 -   MŠ byla rozšířena o dvě třídy, z nich jednu lesní.
 -   Zvýšil se počet dětí a žáků.
 -   Částečně se obměnil pedagogický tým školy.
Silné stránky
- Vzájemná propojenost, spolupráce a sdílení filozofie se ve škole projevuje vstřícnou
  a přátelskou atmosférou.
- Učitelé se pravidelně a dlouhodobě zúčastňují            rozsáhlých    vzdělávacích   akcí
  a sebezkušenostních výcviků v tuzemsku a zahraničí.
- Žáci jsou výrazně motivováni k dosahování dobrých výsledků např. aktivním zapojením
  do vrstevnické výuky, expedicemi, projekty, v nichž se vhodně seberealizují. Adaptační
  pobyty i výjezdy v rámci školních expedic usnadňují začlenění nových žáků a podporují
  i soudržnost kolektivů napříč všemi ročníky.
- Vedení dětí i žáků k samostatnosti a vyjadřování vlastních názorů se pozitivně odráží
  ve výsledcích předškolního, základního i středního vzdělávání.
- Propracovaný systém činnosti školního poradenského pracoviště efektivně detekuje žáky
  s potřebou podpůrných opatření a nastavuje jim vhodnou podporu směřujíc í
  k maximálnímu naplnění vzdělávacích potřeb žáků.




                                            9/12
Slabé stránky a/nebo příležitosti ke zlepšení
- Kontrolní a evaluační systém školy není dostatečně účinný, což se nepříznivě promítá
  do organizace vzdělávání, v případě lesní třídy i do jeho průběhu, i do organizace
  poskytování poradenských služeb klientům pedagogicko-psychologické poradny.
- Využívání zázemí lesní třídy mateřské školy ke vzdělávání dětí v dobrých klimatick ýc h
  podmínkách je v rozporu se standardy kvality lesních mateřských škol.
Doporučení pro zlepšení činnosti školy
-   Zvýšit účinnost kontrolního systému školy a nastavit jasnou organizaci vzdělává ní
    ve škole a v poskytování poradenských služeb klientům pedagogicko-psychologické
    poradny.
-   Ustanovit funkci metodika prevence v pedagogicko-psychologické poradně.
-   Soustředit v lesní třídě vzdělávání dětí především do venkovního prostředí v souladu
    se zásadami filozofie lesní mateřské školy.
-   Posilovat sociální dovednosti, společenské a kulturní návyky dětí při všech vzdělávac íc h
    činnostech i stolování a vést děti cíleně k dodržování pravidel.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a přijmo ut
adekvátní opatření k jejich prevenci a ve stejné lhůtě písemně informovat Českou
školní inspekci, jak byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e – podatelnu csi.s@csicr.cz s připojením elektronického podpisu.


             Seznam dokladů, o které se inspekční zjištění opírají
1. Výpis z rejstříku škol a školských zařízení k datu inspekční činnosti
2. Zřizovací smlouva školy ze dne 15. 3. 2012, čj. 2012/A1/A10, včetně dodatků
3. Vzorek personální dokumentace včetně jmenování ředitele do funkce, plánu dalšího
   vzdělávání pedagogických pracovníků, přehledu o absolvovaném vzdělávání a nabídky
   volných pracovních míst, stav k datu inspekční činnosti
4. Účetní a hospodářská dokumentace za roky 2021 a 2022
5. Dokumentace k zajištění bezpečnosti a ochrany zdraví včetně knih úrazů, provozníc h
   řádů odborných učeben a rozpisu dohledů k datu inspekční činnosti
6. Evaluační materiály (hodnocení po ukončení tematických celků, záznamy z hospitační
   činnosti), školní rok 2022/2023 k datu inspekční činnosti
7. Pedagogická diagnostika dětí včetně portfolia, školní rok 2022/2023 k datu inspekční
   činnosti
8. Školní matrika včetně dokladů o přijímání dětí a žáků, školní rok 2022/2023


                                            10/12
9. Školní a vnitřní řády účinné od 1. 9. 2021
10. Školní vzdělávací programy platné k datu inspekční činnosti
11. Třídní knihy, školní rok 2022/2023 k datu inspekční činnosti
12. Záznamy z pedagogické rady, školní rok 2022/2023 k datu inspekční činnosti
13. Vnitřní řád PPP s účinností od 1. 9. 2021
14. Koncepce rozvoje PPP z 20. 8. 2022
15. Etické zásady poskytování poradenských služeb z 10. 9. 2019
16. Zápisy z porad PPP a pedagogické rady
17. Práce žáků k datu inspekční činnosti – vzorek
18. Roční plán práce PPP pro školní rok 2021/2022 a 2022/2023
19. Osobní spisy klientů PPP (vzorek)
20. Dokumentace školního poradenského pracoviště: preventivní program školy pro školní
    rok 2022/2023; doporučení podpůrných opatření účinná ve školním roce 2022/2023 -
    vzorek
21. Webové stránky školy https://www.skoladavinci.cz/
22. Inspekční zpráva, čj. ČŠIS-1233/16-S


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        11/12
Složení inspekčního týmu a datum vyhotovení inspekční zprávy


 Mgr. Věra Ritz-Radlinská Scherlingová,
 školní inspektorka, vedoucí inspekčního
 týmu
 Ing. Vladimíra Hokešová, školní
 inspektorka

 Mgr. Renata Ležalová, školní inspektorka

 Mgr. Marie Richterová, školní inspektorka

 Mgr. Lenka Stibůrková, školní inspektorka

 PhDr. Marina Ulbertová, školní
 inspektorka

 Mgr. Jana Puterová, školní inspektorka

 Ing. Marcela Orthoberová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            12/12
