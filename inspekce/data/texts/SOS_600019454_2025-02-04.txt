CSI0X00DCUVN




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-412/25-A
                                       Sp. zn. ČŠIA-S-77/25-A


Název                               Církevní střední zdravotnická škola Jana Pavla II.
Sídlo                               Ječná 527/33, Nové Město, 120 00 Praha 2
E-mail                              skolajecna@skolajecna.cz
IČO                                 00 638 714
Identifikátor                       600 019 454
Právní forma                        školská právnická osoba
Zastupující                         Mgr. Marie Šiková
Zřizovatel                          Arcibiskupství pražské
Místo inspekční činnosti            Ječná 527/33, Nové Město, 120 00 Praha 2
                                    Thomayerova 801, Krč, 140 00 Praha 4
                                    Žitná 1438/42, Nové Město, 120 00 Praha 2
Inspekční činnost na místě          4. 2. 2025 − 7. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školským zařízením pro zájmové vzdělávání podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.

                                         Charakteristika
Školská právnická osoba Církevní střední zdravotnická škola Jana Pavla II. (dále „škola“
nebo „instituce“) poskytuje vzdělávání v oboru vzdělání s maturitní zkouškou Praktická
sestra ve čtyřleté denní a zkrácené dvouleté dálkové formě studia a vykonává činnost domu
dětí a mládeže. V termínu inspekční činnosti ve škole již neprobíhalo vzdělávání žáků
v dobíhajícím maturitním oboru vzdělání v denní i dálkové formě studia Zdravotnick ý
asistent. Vzdělávání v dálkové formě oboru vzdělání s maturitní zkouškou Sociální činnost
bylo ukončeno. Dům dětí a mládeže (dále „DDM“) zajišťuje zájmové činnosti různého
zaměření i podpůrné vzdělávací aktivity pro žáky školy.
Od posledního inspekčního hodnocení v roce 2020 došlo k mírnému nárůstu počtu žáků
ve škole a nově od 1. 9. 2021 k navýšení nejvyššího povoleného počtu žáků ve škole na 300.
K 30. 9. 2024 se ve škole v deseti třídách vzdělávalo 235 žáků, z toho 60 žáků ve zkráceném
studiu. Zvýšil se také podíl žáků s potřebou podpůrných opatření, převážně žáků s odlišným
mateřským jazykem (dále „OMJ“). V DDM se k 31. 10. 2024 vzdělávalo 220 účastníků.
Škola je určena všem žákům bez rozdílu náboženského vyznání. Sídlí ve společných
prostorách s dalšími dvěma odbornými školami různých zřizovatelů, v čele všech tří
subjektů je společná ředitelka. Teoretické odborné vzdělávání probíhá i v nově
vybudovaných výukových prostorách ve Fakultní Thomayerově nemocnici v Praze 4.
Instituce dlouhodobě spolupracuje s Univerzitou Palackého v Olomouci, je také fakultní
školou Pedagogické fakulty Univerzity Karlovy v Praze. Škola organizuje pro žáky
základních škol a děti mateřských škol četné edukační a preventivní zdravotní programy.
Ředitelka je zároveň ředitelkou DDM, jehož vzdělávací aktivity pro žáky jsou realizo vá ny
v prostorách školy.

                         Hodnocení podmínek vzdělávání
Ředitelka školy (dále „ředitelka“) ve funkci dlouhodobě úspěšně naplňuje svoji vizi
odborného vzdělávání ve zdravotnickém oboru. Na základě vlastního hodnocení a v souladu
s aktuálními požadavky trhu práce, společenské poptávky i potřeb instituce realizuje
koncepci rozvoje školy, např. aktualizace a doplnění školních vzdělávacích programů (dále
„ŠVP“) o současné odborné poznatky s ohledem na jejich reálné využití v praxi. Koncepční
záměry vedení školy sdílí všichni pedagogové, spolupracují mj. na prezentačních akcích
školy či zapojení žáků do mimoškolních odborných aktivit. Ředitelka přijala ke všem
zjištěním z minulého inspekčního hodnocení řadu opatření, která se pozitivně promítla
do průběhu výuky a zlepšení výsledků vzdělávání žáků, např. zefektivnění kontrolníc h
a hodnoticích mechanismů, úprava kritérií přijímacího řízení a systému přípravy žáků
k maturitní zkoušce (dále „MZ“) již v průběhu studia, sjednocení výchovného působení
pedagogů.
Navázané partnerské vztahy s četnými sociálními partnery a se zřizovatelem cíleně
podporují kvalitní naplňování vzdělávacích programů, včetně zajištění praktického
vzdělávání, odborných vzdělávacích akcí, zahraničních žákovských výjezdů a výměnnýc h
pobytů. Realizované vzdělávací aktivity a zapojení do mezinárodních projektů cíleně
podporují rozvoj jazykových a odborných kompetencí žáků i profesní růst pedagogů.
Dlouhodobě rozvíjená a realizovaná spolupráce s odbornými pracovišti umožňuje
pedagogům i žákům seznamovat se s aktuálními trendy v oboru, vytváří tak nezbytno u
vazbu mezi teoretickým vzděláváním a praxí a přispívá k rozvoji jejich odborných
kompetencí. Rovněž nově navázaná spolupráce s Univerzitou J. E. Purkyně v Ústí nad
Labem a centrem pro vydávání jazykových certifikátů se příznivě odráží ve vzdělávání žáků.
Zákonní zástupci žáků se aktivně podílejí na chodu školy prostřednictvím školské rady, žáci
s vedením školy spolupracují při pravidelném setkávání zástupců tříd.
Systém řízení odpovídá velikosti školy. Od posledního inspekčního hodnocení došlo
ke změně na pozici zástupkyně ředitelky školy. Ředitelka účelně deleguje některé


                                           2/10
kompetence na svoji zástupkyni a další pedagogické pracovníky. Realizovaný způsob řízení
je založený na otevřené konstruktivní komunikaci s pedagogickými pracovníky i se všemi
dalšími účastníky vzdělávání. Nově nastavená a sjednocená elektronická komunikace
přispívá k efektivnímu přenosu informací. Na četných provozních poradách a jednáních
pedagogické rady pedagogové sdílejí svá zjištění z výuky a projednávají všechny záležitos ti
týkající se vzdělávání i zásadní pedagogické dokumenty. Realizované změny v práci
předmětových komisí s důrazem na vzájemnou kooperaci pedagogů se pozitivně promítají
v části výuky. Spolupráce pedagogů na kontrole plnění ŠVP, tvorbě studijníc h
e- learningových materiálů a sdílení oborových poznatků napříč předměty cíleně připravuje
žáky na složení MZ. Méně se však v některých předmětech zabývají hodnocením účinnos ti
zvolených metod a forem práce a volbou nástrojů ke vzdělávání žáků s různými studijními
předpoklady nebo sdílením pedagogických zkušeností např. formou vzájemných hospitací.
Úroveň vzdělávání a kvalitu práce pedagogů vyhodnocuje vedení školy prostřednictvím
četné hospitační činnosti v teoretickém i odborném vzdělávání. Z jejích závěrů sice
vyplývají konkrétní doporučení, ne vždy je však všichni vyučující v průběhu vzdělává ní
respektují a uplatňují.
Realizace vzdělávání v souladu s nastavenou koncepcí školy se odráží mj. i v personálníc h
podmínkách. Od posledního inspekčního hodnocení došlo k výrazné obměně pedagogického
sboru (70 %), počet pedagogů mírně vzrostl. Vzdělávání k termínu inspekční činnost i
realizoval téměř plně kvalifikovaný sbor 49 pedagogů, včetně školní psycholožky. Pouze
dva učitelé všeobecně vzdělávacích předmětů nesplňovali kvalifikační předpoklady. Více
jak polovinu pedagogického sboru tvoří učitelé odborných předmětů nebo praktického
vyučování, často se zkušenostmi z odborné praxe, jsou tak velkým přínosem pro praktickou
a teoreticky odbornou přípravu žáků. Nově příchozím a dosud studujícím pedagogům
je poskytována podpora uvádějícího či dalšího konzultujícího učitele, včetně cílené pomoci
ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je plánovitě zaměřeno na aktualizaci oborových poznatků nebo např. na problematik u
primární prevence a výchovného poradenství. V menší míře ale cílí na využívá ní
aktivizačních metod a forem ve výuce. Vedení školy klade potřebný důraz na svůj profesní
růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitelce se daří pokračovat ve zkvalitňo vá ní
materiálně-technických podmínek vzdělávání napříč předměty, zejména odborného
vzdělávání v souladu s nejmodernějšími trendy v reálné praxi. Od posledního inspekčního
hodnocení byly nově vybaveny některé učebny nábytkem, byla vybudována venkovní
učebna ve dvoře školy, došlo k obměně společných prostor a zázemí pro pedagogy i žáky.
Všechny učebny jsou vybaveny audiovizuální technikou. Žáci mají možnost zapůjčit
si školní notebook, mají k dispozici knihovnu s odbornou literaturou a beletrií (s kopírkou
a tiskárnou), novou studovnu i volně přístupnou školní kapli. Odpočinkové zóny, nápojové
a potravinové automaty i prostor pro ohřev jídla vytváří dostatečné zázemí pro relaxaci žáků
i pedagogů. Výuka tělesné výchovy je realizována ve smluvně zajištěné tělocvič ně
v docházkové vzdálenosti (Žitná ulice, Praha 2). Uspořádání vnitřních prostor klade zvýšené
nároky na zajištění bezpečnosti žáků. Nastavená pravidla, elektronicky zabezpečený vstup
i stálá služba u vchodu však přispívají k větší ochraně majetku i bezpečnosti žáků.
Stravování je zajištěno ve spolupráci se smluvním partnerem.




                                           3/10
                          Hodnocení průběhu vzdělávání
Praktické vyučování i souvislé praxe žáků probíhají v souladu s koncepcí školy na velmi
vysoké odborné úrovni. Způsob organizace praktické výuky umožňuje zdokonalovat průběh
odborného vzdělání tak, aby dovednosti a znalosti žáků vycházely především z očekávaných
znalostí a dovedností uvedených v ŠVP a co nejvíce odpovídaly aktuálním požadavkům
reálné praxe. Žáci se pravidelně střídají na všech dostupných pracovištích zdravotnick ýc h
zařízení sociálních partnerů. Úzké sepětí teoretických odborných poznatků s přímou
realizací výuky v odborných učebnách s reálnými didaktickými pomůckami a na skutečných
pracovištích přispívá k odborné profilaci žáků. Efektivita praktického vyučová ní
je zvyšována jasným vymezením a návazností úkolů, které žáci následně plní formou
praktických cvičení nebo v reálném prostředí. Využívané didaktické pomůcky, např. funkční
figuríny různých typů pacientů, polohovací lůžka, modely částí těl i orgánů a simulá tor y
onemocnění, nový mobiliář pro dětské pacienty či stomické pomůcky, a zároveň využíva né
reálné přístrojové vybavení a zdravotnické prostředky (mj. tlakoměry, infuze, obvazový
materiál) podporují rozvoj žákovských odborných kompetencí. Ve sledovaných hodinách
praktického vyučování žáci vykonávali některé činnosti samostatně či ve dvojicích
a při odborných výkonech pracovali vždy pod vedením zkušené učitelky. Cíleně byly
rozvíjeny praktické dovednosti žáků, poskytovaná ošetřovatelská péče probíhala v souladu
s danými postupy, právními předpisy a reálnými standardy. Prostřednictvím formativního
hodnocení dostávali žáci průběžnou zpětnou vazbu o správnosti jednotlivých úkonů. Žáci
na pracovištích zpracovávali ošetřovatelskou dokumentaci, byli vedeni k dodržování
hygienických a bezpečnostních předpisů, k bezpečné práci a ke správnému používá ní
požadovaných individuálních pracovních pomůcek a oblečení.
Kvalitu výuky v převážné části sledovaných teoretických odborných i všeobecně
vzdělávacích předmětů pozitivně ovlivňovala odbornost a zaujetí pedagogů pro vyučovaný
předmět. Společným znakem všech sledovaných hodin bylo dodržování nastavenýc h
pravidel komunikace a chování i jednotný přístup celého pedagogického sboru k vytváření
a posilování pozitivních vztahů. Vyučující aktualizují obsah učiva v souladu s novými
poznatky ve vyučovaných oblastech. Efektivitu výuky téměř všech předmětů podporuje
aktivní využívání elektronického úložiště studijních materiálů a procvičovacích úloh.
Promyšlené didaktické postupy s vhodně zařazenými aktivitami podporovaly aktivní
zapojení žáků do výuky. Řízená diskuse využívaná při odvozování nového učiva nebo
procvičování byla efektivně doplňována prvky žákovské spolupráce. Časté využívá ní
mezipředmětových vztahů, mj. i z přírodovědných předmětů, a zkušeností žáků z reálné
praxe bylo efektivně podpořeno názornou výukou – výuková videa či aplikace, pracovní
listy, názorné pomůcky, elektronické učebnice. Účelně využitá práce s chybou vedla žáky
k samostatnému zdůvodnění a aplikaci správného postupu. Žáci reagovali na položené
otázky, neobávali se sami dotazovat na detaily nebo souvislosti k probíranému tématu,
iniciativně přistupovali k řešení zadaného úkolu a prokazovali odpovídající míru znalostí
a požadovaných dovedností. Hospitované hodiny jazykové komunikace byly dobře
připraveny, s jasně stanoveným vzdělávacím cílem a definovaným tématem. Zvolené
strategie rozvíjely vědomosti i dovednosti žáků, zdůrazňovaly provázanost literárně
historického kontextu. Výuka anglického jazyka probíhala v cílovém jazyce. Důraz
na rozvoj produktivních řečových dovedností a tematické slovní zásoby směřoval žáky
k přípravě na maturitní zkoušku. Rozdělení žáků do skupin na základě vstupních jazykovýc h
testů umožňuje cílenou jazykovou podporu a učební posun každého žáka. Od posledního
inspekčního hodnocení vzrostla systémová jazyková podpora žáků ve výuce anglické ho
jazyka, s možností získat jazykový certifikát, což se motivačně promítlo do průběhu
vzdělávání i do zlepšení výsledků žáků u MZ. Matematické vzdělávání bylo z větší části


                                           4/10
didakticky a metodicky promyšlené. Společné opakování již probraného učiva nebo
odvozování nových poznatků podporovalo pochopení probíraných jevů v širších
souvislostech. Výuka ve sledovaných hodinách teoretických odborných předmětů vycháze la
z odborných znalostí a praktických zkušeností žáků i vyučujících. Učitelé kladli důraz
na osvojení klíčových pojmů a správné používání odborné terminologie a propojení
poznatků s praxí. Názornost výuky byla zprostředkována podpůrnými prezentačními
programy, doplněná metodicky propracovaným výkladem učiva. Vzdělávání bylo zaměřeno
na úspěšné zvládnutí profilové maturitní zkoušky žáky i jejich následné uplatnění na trhu
práce. Pedagogové napříč hospitovanými hodinami velmi často získávali průběžnou zpětnou
vazbu o pochopení učiva, poskytovali žákům pomoc při řešení problému, zohledňo va li
speciální vzdělávací potřeby jednotlivců, zejména navýšením času pro zpracování zadaných
úkolů. Pedagogové většinou respektovali rozdílné pracovní tempo žáků, poskytovali jim
příležitost pro dotazy a individuální podporu. Vyučující často využívali ocenění dílčích
pokroků žáků k jejich povzbuzení a poskytovali jim průběžnou efektivní zpětnou vazbu
využitelnou v dalším procesu učení.
Účinnost výuky v menší části sledovaných hodin snižovaly některé dílčí metodické
a didaktické nedostatky. Převaha činnosti na straně učitele a nízká míra využití aktivizujíc íc h
metod a forem se projevovala jednotvárností výuky, nižší dynamikou hodiny i menší
motivací žáků k učení. V části hospitovaných hodin si učitelé v průběhu hodiny pouze
okrajově ověřovali efektivitu vzdělávacího procesu. Poskytovaná zpětná vazba tak nebyla
pro všechny žáky dostatečná. Na položené otázky často odpovídali vyučující dříve než žáci,
neadresně položené dotazy cíleně neumožňovaly zapojení méně aktivních žáků do výuky.
Učitelé méně často vytvářeli prostor pro souvislejší ústní projev žáků. V menší míře byly
využívány různé informační zdroje s následným kritickým vyhodnocováním. V části výuky
byla zaznamenána méně častá obsahová diferenciace vzhledem k žákům s větším zájmem
o obor, s vyššími studijními předpoklady a znalostmi či rychlejším tempem práce,
např. absence zařazování obsahově náročnějších či diferencovaných úkolů, opomíjení
zadávání modelových úloh didaktického testu, textů odpovídající náročnosti nebo
soustavnějšího samostatného řešení úkolů bez dopomoci učitele. Pouze ojediněle byli také
žáci vedeni k objektivnímu hodnocení práce spolužáků nebo svého vlastního pokroku
v učení. V závěru vyučovací hodiny pedagogové v menší míře vytvářeli prostor pro společné
shrnutí důležitých poznatků či sebereflexi žáků vzhledem k probíranému učivu.
Všestranný rozvoj osobnosti žáků je pravidelně podporován četnými aktivita mi
navazujícími na ŠVP, např. sportovní kurzy (lyžařský, vodácký), zahraniční výjezdy, akce
s duchovní a kulturní tematikou (např. Klub mladého diváka), tematické a odborné exkurze
a přednášky. Zapojení žáků do konkrétních projektů zřizovatele i sociálních partnerů
přispívá k posilování žákovských klíčových i odborných kompetencí, jejich sounáležitos ti
se školou a podporuje i jejich zájem o zvolený obor vzdělání.
Činnost DDM nabízí žákům školy na ŠVP navazující aktivity, které rozvíjejí jejich zájmy,
znalosti a přispívají k přípravě na ukončování studia nebo snižování jazykové bariéry.
Podporují rovněž rozvoj pozitivních mezilidských vztahů, přispívají k rozvoji jazykovýc h
kompetencí (kroužky anglického a německého jazyka) a profesní přípravy (interní
ošetřovatelství), podporují žáky v oblasti sportu a umění (kroužek tvůrčího psaní).
Každodenní spolupráce DDM se školou je oboustranně přínosná.




                                              5/10
                         Hodnocení výsledků vzdělávání
V oblasti poskytování poradenských služeb došlo od posledního inspekčního hodnocení
k personální změně na pozici metodičky prevence. Další poradenští pracovníci (výchovné
poradkyně, školní psycholožka) kontinuálně a ve spolupráci s vedením školy i ostatními
učiteli zabezpečují informovanost či poskytování podpůrné a kariérní péče. Přínosné
působení školní psycholožky přispívá k podpoře duševního zdraví žáků, např. individuá lní
konzultace, práce s třídními kolektivy, relaxační techniky a cvičení. Škola vytváří
odpovídající podmínky a realizuje podporu žáků v souladu s doporučením školského
poradenského zařízení, nebo na základě vlastní identifikace (k termínu inspekce 10 % žáků
se speciálními vzdělávacími potřebami). Od poslední inspekční činnosti došlo k nárůstu
podílu žáků s OMJ (15 %). Nedílnou součást zajištění poradenských služeb, prevence školní
neúspěšnosti nebo podpory žáků při vzdělávání představuje také institucionální propojení
s DDM, např. skupinová doučování, čeština pro cizince, semináře k předmětům společné
i profilové části maturitní zkoušky. Součástí uplatňovaných strategií prevence školní
neúspěšnosti, např. individuální doučování, je i pravidelné vyhodnocování individuálníc h
výsledků těchto žáků na úrovni školy. Identifikovaným žákům je nabízena další pedagogická
intervence. Z inspekčních zjištění je zřejmé, že se účinnost poskytovaných podpůrných
opatření žákům zvýšila a pozitivně promítla do výsledků v průběhu i při uzavírání studia.
Z podrobnější analýzy průběžných dosahovaných výsledků v prvním pololetí školního roku
2024/2025 vyplynulo, že více než 40 % žáků se speciálními vzdělávacími potřebami
a tři čtvrtiny žáků s OMJ prospělo se srovnatelným nebo lepším průměrem než žáci dané
třídy.
Nastavené adaptačně preventivní mechanismy zahrnují celý vzdělávací cyklus a zohledňují
specifika školy, tj. převážně dívčí kolektivy, obsahové propojení s odbornými předměty
nebo důraz na posilování životních hodnot v programu duchovní obnovy se školním
kaplanem. Cílené programy primární prevence realizované ve spolupráci s externími
subjekty se zaměřují zejména na utváření pozitivních třídních vazeb či předcházení
závislostnímu chování a vhodně reagují na potřeby žáků, např. bezpečnost v kyberprostoru
nebo krizová intervence pro zdravotníky. K vytváření bezpečného prostředí pro vzdělává ní
žáků a k včasné identifikaci rizik nebo prospěchových obtíží napomáhají také systémově
nastavené aktivity, např. třídnické hodiny s obsahově vymezenou náplní, pravidelná
sociometrická šetření nebo mimoškolní aktivity, mj. adaptační, sportovní a zážitkové kurzy.
Jednotně nastavené a realizované výchovné postupy, např. důsledné sledování důvodů
nepřítomnosti a stanovení minimální hranice povinné docházky, osobní jednání se žáky
i rodiči, vedly ve sledovaném období k výraznějšímu snížení absence žáků (v průměru asi 60
zameškaných hodin na žáka za pololetí), neomluvenou absenci vykázali pouze jednotlivc i.
Nežádoucí projevy chování žáků jsou řešeny v souladu se stanovenými pravidly ve školním
řádu. Účinnost preventivních mechanismů ve sledovaném období dokládá nízký podíl
uložených kázeňských opatření za méně závažné přestupky žáků, rovněž hodnocení
sníženým stupněm z chování bylo výjimečné.
Na základě vlastní analýzy i předchozího inspekčního hodnocení škola upravila kritéria
přijímacího řízení, což se také pozitivně promítá do průběžných výsledků vzdělávání žáků.
Kromě započtení výsledku jednotné přijímací zkoušky byla nově zpřísněna kritéria školní
přijímací zkoušky, která více zohledňují výsledky žáků z předchozího vzdělávání.
Výsledky vzdělávání žáků jsou pravidelně vyhodnocovány na jednáních pedagogické rady
i v rámci předmětových komisí. Úroveň osvojených vědomostí, znalostí i praktických
dovedností žáků je ověřována prostřednictvím běžných nástrojů, tzn. pololetní a závěrečná
klasifikace, ústní, písemné a cvičné praktické práce žáků, vstupní či srovnávací testy


                                           6/10
v některých předmětech. Rozvoj odborných kompetencí žáků je pravidelně vyhodnocová n
jak v teoretickém vyučování, tak při realizaci praktické činnosti v odborném vyučová ní.
Vedení školy také analyzuje výsledky žáků v rámci přípravy na maturitní zkoušky – části
písemné práce a cvičné didaktické testy či ústní zkoušky. V externím testování ČŠI dosáhli
žáci školy spíše podprůměrných výsledků v oblasti moderních dějin a čtenářské gramotnosti.
Od posledního inspekčního hodnocení došlo k výraznému zlepšení výsledků žáků v průběhu
vzdělávání i při ukončování studia MZ. Snížil se počet nehodnocených a neprospívajíc íc h
žáků, došlo k poklesu předčasných odchodů ze vzdělávání z důvodu neprospěchu (pouze
jednotlivci). Výrazně lepších výsledků dosahují žáci v dálkové formě studia. Ve školním
roce 2023/2024 ke 30. 6. téměř všichni žáci řádně ukončili ročník. S vyznamená ním
prospělo v denní formě až 11 % žáků, v dálkové 41 % žáků, neprospěli jen jednotlivc i
v denní formě studia.
Výsledky žáků při ukončování vzdělávání maturitní zkouškou byly ve sledovaném období
dvou školních let 2022/2023 a 2023/2024 srovnatelné s jejich výsledky v průběhu studia.
Žáci dálkového studia skládali zkoušky pouze z odborných předmětů v profilové části
zkoušky, neprospěli jen jednotlivci. Od posledního inspekčního hodnocení došlo
k výraznému zlepšení výsledků žáků denní formy studia, ve společné i profilové části
zkoušky neprospěli jen jednotlivci, škola tak v celostátním srovnání v obou částech dosáhla
lepších výsledků. Ve společné části maturitní zkoušky skládali žáci zkoušky pouze
z českého a anglického jazyka. Z podrobné analýzy výsledků didaktických testů ve školním
roce 2023/2024 vyplývá, že meziročně došlo na úrovni školy k výraznému zlepšení.
V celostátním srovnání dané skupiny oborů dosáhli žáci v českém jazyce srovnatelnýc h
a v anglickém jazyce lepších výsledků. V profilové části zkoušky z cizího jazyka v daném
roce nově více jak polovina žáků uplatnila jazykové certifikáty, často úrovně C1 a B2.
Žákům se zájmem o obor je poskytována cílená podpora. Ve spolupráci se sociálními
partnery se žáci v rámci mimoškolních aktivit pravidelně zapojují do četných charitativníc h
projektů či podpůrných aktivit sociálních a zdravotnických zařízení, což přispívá k jejich
odbornému rozvoji a perspektivnímu uplatnění na trhu práce. Od poslední inspekční činnosti
se zdvojnásobil podíl žáků, kteří ve čtyřletém vzdělávacím cyklu úspěšně ukončili
vzdělávání, na 83 %. Přes dvě pětiny absolventů denního vzdělávání pokračují ve studiu
v navazujících oborech terciárního vzdělávání, ostatní míří na odborná pracoviště nemocnic
a sociálních zařízení.

                                         Závěry
Vývoj školy a školského zařízení
– Od posledního inspekčního hodnocení v roce 2020 došlo ke změně na pozici zástupkyně
  ředitelky školy a metodičky prevence,
– bylo ukončeno vzdělávání žáků v oboru vzdělání Sociální činnost (dálková forma
  vzdělávání),
– mírně se zvýšil počet žáků, narostl podíl žáků s odlišným mateřským jazykem, došlo
  k výrazné obměně pedagogického sboru,
– škola si udržuje vysoký standard poskytovaného odborného vzdělávání v souladu
  s aktuálními požadavky reálné praxe,
– ředitelka přijala ke všem zjištěním předchozí inspekční činnosti opatření, která se
  pozitivně promítla do průběhu i výsledků vzdělávání žáků,



                                           7/10
– došlo k výraznému zlepšení výsledků vzdělávání žáků při ukončování studia maturitní
  zkouškou.

Silné stránky
– funkční řízení v souladu se strategií rozvoje školy reflektuje společenskou poptávku,
  požadavky trhu práce a potřeby školy v oblasti personálních, finančních a materiálníc h
  zdrojů; (1.1)
– dlouhodobá spolupráce se sociálními partnery umožňuje realizaci odborného vzdělává ní
  na vysoké úrovni a přispívá k rozvoji odborných kompetencí žáků a jejich kariérního
  směřování; (1.5)
– aktivní přístup ředitelky ke zkvalitňování materiálních podmínek školy nejmodernějš ími
  pomůckami umožňuje propojování odborného vzdělávání s reálnou praxí; (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– v části výuky méně efektivní časové a organizační rozvržení činností, nižší míra využití
  aktivizujících metod, forem a efektivního didaktického závěru vyučovací jednotky
  pro vzájemnou reflexi výuky; (4.2)
– v části vyučovacích hodin menší podpora hodnoticích dovedností žáků a jejich zapojení
  do posouzení vlastního učebního pokroku, menší prostor pro souvislejší ústní vyjádření
  žáků napříč předměty a nižší míra diferenciace výuky vzhledem k individuá lním
  vzdělávacím potřebám žáků s vyššími studijními předpoklady a znalostmi nebo s větším
  zájmem o vyučovaný předmět; (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– hospitační činnost směřovat ke konkrétním doporučením pro zkvalitnění výuky
  a průběhu vzdělávání, více využívat následné hospitace a důsledně sledovat účinnost
  přijatých opatření, sdílet závěry z hospitační činnosti s pedagogy na různých úrovních,
– v souladu s koncepčními záměry systémově upravit další vzdělávání pedagogů zaměřené
  na aktivizační metody a formy výuky, způsob formativního hodnocení žáků, diferenciac i
  práce žáků vzhledem k jejich individuálním vzdělávacím potřebám,
– více uplatňovat aktivizační metody a formy práce, zvyšovat efektivitu vzdělává ní
  častějším využitím časově či obsahově diferencovaných úkolů vzhledem k individuá lním
  vzdělávacím potřebám žáků, včetně žáků s rychlejším tempem práce nebo nadaných,
– žáky průběžně více zapojovat do evaluačního procesu, podporovat vzájemné hodnocení
  podle stanovených kritérií a sebereflexi vlastního pokroku a vytvářet prostor pro souvislý
  mluvený projev žáků napříč předměty,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle a zhodnocení přínosu hodiny ve spolupráci se žáky,
– vyhotovovat plány pedagogické podpory k předcházení školní neúspěšnosti jednotlivc ů,
  např. žáci s odlišným mateřským jazykem.



                                           8/10
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
a školského zařízení, ve lhůtě do 30 dnů od marného uplynutí lhůty pro podání
připomínek k obsahu inspekční zprávy, resp. od doručení stanoviska k připomínká m,
přijmout opatření k odstranění nedostatků zjištěných inspekční činností. Tyto
nedostatky jsou formulovány v části slabé stránky (oblasti ke zlepšení). Ve stejné lhůtě
písemně informujte Českou školní inspekci, jaká byla přijata opatření, a to
prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Jmenování do funkce ředitelky Církevní střední zdravotnické školy Jana Pavla II.,
      č. j. A/2019/4829 ze dne 2. 5. 2019, s účinností od 1. 8. 2019 do 31. 7. 2025
 2.   Rozhodnutí č. j. MSMT-18521/2021-2 ze dne 5. 8. 2021 ve věci změny zápisu
      v údajích vedených v rejstříku škol a školských zařízení s účinností od 1. 9. 2021:
      povolení nejvyššího povoleného počtu žáků ve škole, výmaz oboru vzdělání
      75- 41- M/01 Sociální činnost (dálková forma vzdělávání)
 3.   Rozhodnutí č. j. MSMT-26557/2021-13 ze dne 25. 10. 2022 ve věci změny zápisu
      v údajích vedených v rejstříku škol a školských zařízení s účinností od 1. 11. 2022:
      zápis nového místa poskytovaného vzdělávání Thomayerova 801, Krč, Praha 4
 4.   Výpis z rejstříku škol a školských zařízení – platný k termínu inspekce
 5.   Rozhodnutí zřizovatele – povolení kapacitní výjimky z nejvyššího počtu žáků
      v některých třídách ve školním roce 2024/2025, č. j. A/2018/12135
 6.   Koncepce dokumenty CSZŠ Jana Pavla II. na období 2023 – 2028, platné k termínu
      inspekce
 7.   Výroční zprávy o činnosti školy za školní roky 2022/2023 a 2023/2024
 8.   Školní vzdělávací programy „Praktická sestra“, pro obory vzdělání s maturitní
      zkouškou, včetně aktualizací, platné k termínu inspekce: 53-41-M/03 Praktická
      sestra, denní forma, čtyřletý obor vzdělání a dálková forma, zkrácené dvouleté
      studium
 9.   Školní vzdělávací program Domu dětí a mládeže při CSZŠ Jana Pavla II., včetně
      aktualizace, platný k termínu inspekce:
10.   Školní řád střední školy CSZŠ Jana Pavla II., včetně příloh, vnitřní řády odborných
      učeben a pracovišť, vnitřní řád školského zařízení, platné k termínu inspekce
11.   Rozvrh vyučovacích hodin ve školním roce 2024/2025 platný k termínu inspekce
12.   Výběr třídních knih, školní roky 2023/2024, 2024/2025 vedených k termínu inspekce
13.   Záznamy z jednání pedagogické rady, předmětových komisí a hospitační činnosti
      školy, školní roky 2023/2024 a 2024/2025 vedené k termínu inspekce
14.   Plán a přehled realizace DVPP, platné k termínu inspekce
15.   Dokumentace školního poradenského pracoviště, včetně primární prevence, vedená
      k termínu inspekce
16.   Výběr z personální dokumentace pedagogických pracovníků vedené k termínu
      inspekce
17.   Knihy úrazů vedené k termínu inspekce
18.   Podklady k finančním podmínkám školy a zajištění smluvního školního stravování


                                          9/10
                                      Poučení
Podle § 174 odst. 11 školského zákona může ředitelka školy a školského zařízení podat
připomínky k obsahu inspekční zprávy České školní inspekci, a to do 14 dnů po jejím
převzetí. Případné připomínky zašlete prostřednictvím datové schránky (g7zais9), a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Mgr. Petra Stoklasová, školní inspektorka
 PhDr. Bc. Tibor Slažanský, PhD., školní inspektor
 Mgr. Tomáš Šimek, školní inspektor
 Mgr. Markéta Krajcová, přizvaná osoba
6. 3. 2025




                                        10/10
