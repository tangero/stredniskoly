                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1827/25-M
                                      Sp. zn. ČŠIM-S-404/25-M


Název                               Střední škola sociální péče a služeb, Zábřeh,
                                    nám. 8. května 2
Sídlo                               náměstí 8. května 253/2, 789 01 Zábřeh
E-mail                              reditel@ssspzabreh.cz
IČO                                 00 409 014
Identifikátor                       600 018 067
Právní forma                        příspěvková organizace
Zastupující                         Mgr. Stanislava Kubíčková
Zřizovatel                          Olomoucký kraj
Místo inspekční činnosti            Bezručova 476/2a, 789 01 Zábřeh
                                    Dvorská 270/17, 789 01 Zábřeh
                                    Komenského 88/15, 789 01 Zábřeh
                                    náměstí 8. května 253/2, 789 01 Zábřeh
Inspekční činnost na místě          5. – 7. 11. 2025

Inspekční činnost byla zahájena doručením pověření k inspekční činnosti.

                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                    Charakteristika
Střední škola sociální péče a služeb, Zábřeh, nám. 8. května 2 (dále jen „škola“, „subjekt“),
vykonává činnost střední školy, domova mládeže, školní jídelny a školní jídelny – výdejny.
V budově na ulici Bezručova 476/2a poskytuje vzdělávání v denní a dálkové formě v oboru
vzdělání zakončeném maturitní zkouškou 75-41-M/01 Sociální činnost se zaměřením
na sociálně-výchovnou a sociálně-správní činnost.
Na adrese nám. 8. května 253/2 se nachází ředitelství školy a současně probíhá vzdělává ní
v oborech vzdělání poskytujících střední vzdělání s výučním listem: 29-53-H/01 Pekař, 41-
51-H/01 Zemědělec – farmář, 41-52-H/01 Zahradník, 65-51-H/01 Kuchař – číšník, 41-52-
E/01 Zahradnické práce, 41-55-E/01 Opravářské práce a 65-51-E/01 Stravovací a ubytovací
služby. Škola zde rovněž nabízí nástavbové studium v denní a dálkové formě zakončené
maturitní zkouškou v oboru vzdělání 64-41-L/51 Podnikání.
K termínu inspekční činnosti se ve škole vzdělávalo celkem 718 žáků ve 39 třídách, včetně
sedmi žáků s odlišným mateřským jazykem a 158 žáků v dálkové formě vzdělává ní.
V budově na ulici Komenského 88/15 je domov mládeže a školní jídelna. Škola poskytuje
ubytování a celodenní stravování 55 žákům. Žáci školy, zaměstnanci a cizí strávníci se
stravují ve školní jídelně – výdejně na ulici nám. 8. května 253/2.
Informace o škole jsou publikovány prostřednictvím výročních zpráv o činnosti školy,
webových stránek www.ssspzabreh.cz, sociálních sítí a v regionálních a celostátníc h
tiskových periodikách.


                         Hodnocení podmínek vzdělávání
Ředitelka školy systematicky a cíleně realizuje vhodně nastavenou koncepci rozvoje školy,
která se promítá do vzdělávacího procesu i do navazujících mimoškolních aktivit. Tato
koncepce je podpořena četnou spoluprací se sociálními partnery, jež žákům umožňuje
efektivně propojovat teoretické poznatky s praktickými zkušenostmi. Stanovené strategické
cíle jsou v souladu s posláním školy i se záměry zřizovatele; reflektují aktuální společenské
potřeby, požadavky trhu práce, moderní trendy ve vzdělávání i změny ve školských právních
předpisech.
Hlavním nástrojem modernizace vzdělávání jsou nově vytvořené a průběžně aktualizo va né
školní vzdělávací programy. Úspěšné naplňování koncepce rozvoje školy dokládá mimo jiné
zájem uchazečů o vzdělávací nabídku, aktivní účast v projektech podporujících rozvoj
klíčových kompetencí žáků, kontinuální zkvalitňování materiálně technického zázemí
a dobrá uplatnitelnost absolventů na trhu práce. Velmi přínosná je také spolupráce
se zahraničními partnery, která přispívá ke zkvalitnění praktického vyučování. Každoročně
se vybraní žáci, zejména z gastronomických oborů vzdělání, účastní zahranič níc h
pracovních pobytů.
Východiskem pro řízení školy je funkčně nastavená organizační struktura, která umožňuje
delegování kompetencí a povinností na jednotlivé pracovníky, určuje míru jejich
odpovědnosti a zajišťuje přenos informací v rámci subjektu. Kompetence vedení školy jsou
rozvrženy mezi ředitelku školy a její čtyři zástupkyně, které při zajišťování chodu školy
a koordinaci řízení pedagogických pracovníků úzce spolupracují, čímž zajišťují přenos
informací v rámci subjektu. Významným krokem v oblasti řízení pedagogického procesu
bylo zřízení pozice zástupkyně pro inovativní vzdělávání, která systematicky koordinuje
implementaci inovací do výuky, zajišťuje rozvoj činností školního poradenského pracoviště


                                            2/12
a zároveň dbá na provázanost a jednotnost těchto aktivit napříč jednotlivými budovami
školy.
Pedagogická rada jako poradní orgán ředitelky školy se pravidelně schází k projednávání
záležitostí týkajících se vzdělávací činnosti a organizace školy, také se podílí na naplňová ní
koncepčních záměrů a strategii rozvoje školy. Témata projednávaná na pravidelnýc h
i operativních poradách vedou k naplňování koncepčních záměrů a strategie rozvoje školy
v delším časovém období. Důraz v této strategii je zaměřen na propojení teorie s praxí,
zlepšování materiálních podmínek a zvyšování uplatnitelnosti absolventů na trhu práce,
nezabývá se však důsledněji analýzou výsledků vzdělávání žáků a následným přijímá ním
opatření.
Ředitelka školy vede rozsáhlý tým pedagogických i provozních zaměstnanců a svou činnost
organizačně a funkčně deleguje na jednotlivé zástupce a vedoucí pracovníky. Ve škole je
zaměstnáno celkem 48 pedagogických pracovníků, včetně vedoucí vychovatelky domova
mládeže a dvou asistentek pedagoga, které zabezpečují podpůrná opatření ve třídách se žáky
se speciálními vzdělávacími potřebami, a 20 učitelů odborného výcviku. Vedení školy
podporuje profesní rozvoj všech vyučujících, vytváří vhodné podmínky pro jejich další
vzdělávání, jež je plánovitě realizováno a vychází z potřeb školy, finančních možností
a zájmu samotných pedagogů. Vzdělávací akce a semináře jsou zaměřeny na oblasti, které
souvisí zejména se zvyšováním odbornosti, s využitím umělé inteligence ve výuce,
čtenářskou gramotností, s komunikací aj. Pedagogičtí pracovníci dále využívají on-line
webináře dostupné na komplexní vzdělávací platformě. Příležitostí školy zůstává zacílit
další vzdělávání i na oblast inovativních metod a forem výuky ve středním vzdělává ní
v souladu s aktuálními trendy vzdělávání. Vedení školy systematicky zajišťuje hodnocení
pedagogických pracovníků prostřednictvím pravidelné hospitační činnosti. Rovněž probíhají
vzájemné hospitace mezi učiteli, což přispívá k předávání osvědčených pedagogickýc h
postupů a zvyšuje kvalitu výuky. Začínající pedagogové jsou při své profesní adaptaci
podporováni určenými uvádějícími učiteli. Při hodnocení zaměstnanců předkládají
pedagogové svým zástupcům přehledné podklady o aktivitách realizovaných nad rámec
běžných pracovních povinností, které slouží jako podklad pro odměňování a případné
osobní příplatky.
Ředitelka školy pravidelně sleduje klima školy prostřednictvím cíleného šetření
prováděného nezávislým externím subjektem, a to vzhledem k nárůstu stížností týkajícíc h
se vzájemných profesních vztahů pedagogického sboru. Využívá směrnici k šetření stížností,
jenž stanovuje jednotný postup evidence, zpracování a vyhodnocování podnětů, kompetence
odpovědných pracovníků a způsob informování stěžovatelů o výsledcích šetření, čímž je
zajištěna transparentnost a objektivita celého procesu. Vztahy mezi pedagogy jsou
charakterizovány napětím a omezenou schopností vést konstruktivní dialog mezi vedením
školy a částí pedagogického sboru, což má negativní dopad na celkový rozvoj školy. Klima
v pedagogickém sboru nelze hodnotit jako optimální. Z dotazníkového šetření České školní
inspekce, které bylo zaměřeno na klima školy a uskutečněno při inspekční činnosti,
vyplynulo, že do vzniklých sporů jsou částečně vtahováni i žáci, aniž by byli vždy plně
informováni o všech souvisejících skutečnostech a okolnostech. Na základě zjištěnýc h
výsledků externího subjektu zajistila ředitelka školy supervizní setkání s psychologe m
s cílem zlepšit pracovní vztahy mezi pedagogy, zkvalitnit vzájemnou komunikaci, podpořit
profesní rozvoj zaměstnanců a efektivnější řízení pedagogického kolektivu.
Efektivním vícezdrojovým financováním se daří ředitelce vytvářet kvalitní podmínky
pro naplňování činností instituce. Vedení školy průběžně vyhodnocuje a zkvalitňuje
materiálně technické zázemí a zajišťuje optimální podmínky pro všechny realizované obory



                                             3/12
vzdělávání. Teoretická výuka je realizována v budovách školy na Bezručově ulici
a na náměstí 8. května. Odborný výcvik probíhá na dalších pracovištích školy, včetně
příslušných pozemků se skleníky i zahradou, dílen a provozů. Za účelem zvýšení
bezpečnosti, zajištění přehledné evidence pohybu osob a zefektivnění provozních procesů
škola zřídila v budovách teoretické výuky recepce se stálou službou a zavedla čipový
identifikační systém. Tento systém slouží k evidenci a regulaci vstupu žáků i zaměstna nc ů
do budov, k bezpečnému otevírání a uzamykání žákovských šatních skříněk a rovněž
k realizaci výdeje školních obědů ve školní jídelně a školní jídelně – výdejně.
Škola disponuje odpovídajícím počtem kmenových, odborných i specializovaných učeben,
jež jsou v souladu s profilací školy a udržením moderních trendů ve vzdělávání vybaveny
odpovídající didaktickou technikou a učebními pomůckami. Zmodernizovaná byla učebna
gastronomie, která byla vybavena novými technologiemi a příslušným zařízením
odpovídajícím aktuálním požadavkům daného oboru vzdělání. Dále byla vytvořena
reminiscenční učebna, jež slouží k nácviku a rozvoji kompetencí využívaných při práci
se seniory a osobami s poruchami kognitivních funkcí. Došlo rovněž k modernizac i
specializované učebny určené pro výuku relaxačních, komunikačních a dalších
psychohygienických technik, která byla doplněna o odpovídající pomůcky a vybavení
podporující praktickou výuku. Modernizace prostor pro výuku odborných předmětů přispěla
ke zvýšení kvality vzdělávací nabídky a umožňuje efektivnější realizaci oborově
zaměřených činností, např. škola je vybavena technikou pro výuku autoškoly; žáci mají
možnost získat řidičské oprávnění typu B, C a T. K odpočinku žáků v době přestávek slouží
relaxační zóny. Prostory školní jídelny – výdejny byly udržovány v čistotě. Nabízené
pokrmy byly chuťově vyvážené a pestré. Obsluha žáků oboru Kuchař – číšník při zajišťová ní
stravování představovala vhodnou praxi pro první ročník, během níž žáci získávají základní
zkušenosti a zároveň posilují své odborné kompetence, osvojují si pracovní postupy,
dovednosti v komunikaci se zákazníky a organizační schopnosti. Dlouhodobě však
přetrvává zjištění, že u vybraných druhů potravin nedochází k plnému dodržování
výživových norem.
V oblasti globálního rozvojového vzdělávání škola systematicky podporuje zodpovědné
nakládání s přírodními zdroji a začleňuje principy udržitelnosti do vzdělávacího procesu.
V této souvislosti byl vybudován venkovní zavlažovací systém využívající shromažďova no u
dešťovou vodu, který podporuje pěstební činnosti a zároveň slouží jako názorný prvek
environmentálního vzdělávání. Díky donátorům škola využívá biologické materiály např.
řezané květiny, které nebyly využity v soukromém sektoru. Tento materiál je následně
používán žáky příslušných zahradnických oborů k rozvoji praktických dovedností, zejména
v oblasti aranžování.
Škola spolupracuje s řadou sociálních partnerů, u nichž je realizováno zejména praktické
vyučování. Podnětná je spolupráce s městem Zábřeh při zajišťování rautů a květinovýc h
výzdob na městských akcích. Současně škola udržuje aktivní kontakty se svými úspěšnými
absolventy, někteří z nich se vracejí do školy jako pedagogové teoretických předmětů nebo
učitelé odborného výcviku. Škola je rovněž zapojena do řady projektů, jejichž cílem je
zatraktivnit výuku, zvýšit zájem o obory v oblasti zemědělství a sociální práce a podpořit
kvalitní uplatnění absolventů na trhu práce, stejně jako rozvoj odbornosti pedagogick ýc h
pracovníků. Škola prohlubuje zájmy žáků také prostřednictvím nejrůznějších tematickýc h
projektů, celoškolních setkání, organizováním různých výzev a sbírek, dále mobilitou žáků,
která je zaměřena zejména na obory zemědělství, zahradnictví, s cílem rozšířit praktické
dovednosti a odborné zkušenosti v oblasti agroturistiky a ekologického zemědělství.




                                           4/12
Podmínky a pravidla zajišťující bezpečnost a ochranu zdraví jsou definovány ve vnitř níc h
předpisech školy. Žáci jsou pravidelně seznamováni s možnými bezpečnostními
a zdravotními riziky, která mohou nastat jak v prostorách školy, tak při činnostech
organizovaných mimo školu, přičemž obsah školení je přizpůsobován aktuálním tématům
a realizovaným aktivitám.


                          Hodnocení průběhu vzdělávání
Hospitovaná teoretická výuka všeobecně vzdělávacích i odborných vyučovacích předmětů
se vyznačovala příjemnou pracovní atmosférou. I když převažovaly frontální formy výuky
s častější dominantní rolí pedagoga jako jediného zdroje informací, dařilo se učitel ům
v mnoha případech motivovat žáky k učení pozitivně nastavenou vzájemnou komunikac í,
což se příznivě projevovalo klidným průběhem hodin. V úvodu vyučovacích hodin zpravidla
nechybělo stanovení výukového cíle s vhodnou motivační složkou. Pedagogové se převážně
soustředili na rozvoj vědomostí a dovedností žáků, přičemž cílům postojového charakteru
byla věnována pouze okrajová pozornost. Žáci respektovali stanovená pravidla chování
a komunikace.
V hospitovaných hodinách byly identifikovány výrazné rozdíly v kvalitě plánování a vedení
a výuky. Celkově se ukázalo, že část pedagogů pracuje systematicky, cílevědo mě
a s využitím současných metod podporujících učení, zatímco jiní pedagogové volí postupy,
které dlouhodobě nevedou k efektivnímu rozvoji žáků. V pozitivně hodnocených
vyučovacích hodinách byla výuka promyšleně strukturovaná, vedená v souladu
se stanovenými cíli a reflektovala potřeby žáků. Výuka byla obohacena o reflektivní prvky,
přičemž učitelé kladli důraz na smysl učiva a jeho využití v reálné praxi, což žákům
usnadňovalo orientaci v obsahu a zvyšovalo jejich zapojení. Rovněž v odborných
předmětech byla patrná snaha o propojení vzdělávacího obsahu s praxí a regionálními
souvislostmi, což vedlo ke zvýšení relevance probíraného učiva a podpoře odborných
kompetencí. Učitelé efektivně pracovali s dosavadními zkušenostmi a znalostmi žáků
a využívali různé formy vizuálních a praktických činností (vizuální testy, myšlenkové mapy,
pracovní listy). Pozitivně bylo hodnoceno také průběžné opakování, jasná struktura
vyučovacích hodin a přiměřeně nastavené sebehodnoticí prvky, které umožnily žákům
alespoň základní reflexi jejich výkonu. Učitelé do výuky zařazovali práci se sdílenými
studijními materiály v on-line vzdělávací platformě. Digitální grafické nástroje
při projektových aktivitách či práci s žákovským portfoliem využívali žáci pouze
ve vyučovací hodině českého jazyka oboru vzdělání Sociální činnost. Rovněž aktivity
zaměřené na objevování, hledání řešení, rozvoj rozsáhlejší komunikace, tvořivosti
a kooperativních dovedností byly účelně uplatňovány především ve výuce odborných
předmětů oboru vzdělání Sociální činnost. Jejich systematické zařazování přispíva lo
k osobnostnímu rozvoji žáků a k posilování kompetencí potřebných pro výkon povolání
v oblasti sociální práce.
V části hospitovaných vyučovacích hodin se objevily organizační a metodické nedostatky.
Někteří pedagogové vedli hodiny neefektivně, bez jasného zacílení, a výuka tak nevedla
k naplnění stanovených výukových výstupů. Chyběla návaznost na předchozí vyučovac í
hodiny. Účinnost sledované výuky byla snižována nedostatečnou mírou diferenc iace
zadávaných úkolů s ohledem na rozdílnou úroveň studijních předpokladů žáků a jejich
individuální pracovní tempo. Podpora žáků s vyššími vzdělávacími předpoklady nebyla
v několika případech dostatečně rozvinuta, čímž nebyl plně využit jejich potenciál. Tyto
nedostatky se následně promítaly do nižší motivace a snížené míry aktivního zapojení žáků
do výuky. Snaha o podporu kritického uvažování a skupinové spolupráce byla zazname ná na


                                           5/12
sporadicky. Formativní hodnocení nebylo součástí výuky, neprobíhalo vzájemné hodnocení,
řízená reflexe žáků probíhala částečně formou krátkého strukturovaného dotazníku
nebo formou tzv. propustky z hodiny, tj. stručného písemného záznamu, v němž žáci
na závěr vyučovací hodiny uvádějí, co si z učiva odnášejí, čemu porozuměli a v čem
potřebují další podporu. V několika vyučovacích hodinách byla pozorována nízká úroveň
motivace žáků, kteří na výuku reagovali pasivně a zjevně se nezapojovali do činností.
Chyběly také jasné pokyny, struktura hodiny a její závěrečné shrnutí. Některé z plánovanýc h
aktivit nebyly realizovány nebo byly z časových důvodů zrušeny, což snižovalo celkovou
efektivitu výuky. Didaktická technika byla žáky při výuce využívaná ojediněle.
Výuka odborného výcviku v oborech vzdělání Kuchař – číšník a Opravářské práce byla
sledována v odborných učebnách školy. V pracovních skupinách pod dohledem učitelů
odborného výcviku byla zajištěna účelná organizace prováděných pracovních činností žáků,
které probíhaly v souladu s tematickým rozvržením vzdělávacího obsahu. Výuka
ve skupinách jednotlivých ročníků byla realizována formou práce na konkrétně zadaných
úkolech v rámci oboru, případně se žáci věnovali procvičování již získaných dovedností.
Vzdělávací obsah vhodně navazoval na teoretické znalosti. Učitelé s odbornou praxí úspěšně
rozvíjeli schopnosti žáků porozumět zadání úkolu, dohlíželi, zda žáci efektivně pracují,
a v průběhu vyhodnocovali jejich samostatné úsilí při zpracování úkolů. Z hlediska motivace
žáků se pozitivně jevila především individuální podpora. Průběžná kontrola samostatné
práce byla zaměřena zejména na správnost provádění jednotlivých pracovních činností,
důraz byl kladen na dodržování pracovních technik a dodržování technologických postupů.
U většiny žáků byla patrná samostatnost při práci a zvládnutí pracovních operací. Kromě
odborných kompetencí byly ve výuce rozvíjeny zejména kompetence komunikativní,
sociální a personální. Kulturní kompetence jsou podporovány zejména u oboru vzdělání
Sociální práce, a to např. účastí žáků na odborně vedených ukázkových lekcích
muzikoterapie.
Škola nabízí žákům ubytování ve vlastním domově mládeže, který nabízí nadstandardní
prostorové využití k oddychovým i vzdělávacím aktivitám. Prostory jsou účelně, funkčně
a esteticky vybaveny. Celkové prostředí působí harmonickým a útulným dojmem, který
výrazně převyšuje obvyklou úroveň ubytovacích zařízení tohoto typu a přispívá k vytváření
velmi příznivých podmínek pro ubytované žáky. Ve školním roce 2024/2025 došlo
v domově mládeže k výměně všech pracovníků, a to jak na pozici hlavní vychovatelky, která
je pověřena vedením a organizováním činností, tak dalších pedagogických pracovnic.
Nabízené aktivity vhodně doplňují vzdělávací nabídku školy formou odpočinkovýc h,
rekreačních, zájmových, kulturních a sportovních činností, pro které je část prostor domova
mládeže     vhodně    přizpůsobena.    Pedagogičtí     pracovníci      vycházejí     z účelně
nastaveného operativního i dlouhodobého plánování činností a aktivit. Realizace těchto
plánů i běžných činností spojené s ubytováním žáků vychází z platného školního
vzdělávacího programu domova mládeže a jeho naplňování je zejména vedoucí
vychovatelkou průběžně kontrolováno a vyhodnocováno.


                          Hodnocení výsledků vzdělávání
Škola sleduje a vyhodnocuje výsledky vzdělávání žáků pomocí běžných interníc h
evaluačních nástrojů, které jsou založeny na soustavném pozorování žáků a na využívá ní
různých forem ústního i písemného zkoušení. Ve vybraných vyučovacích předmětech
pravidelně zařazuje písemné práce většího rozsahu, jež umožňují porovnávat dosažené
výsledky s očekávanými výstupy školních vzdělávacích programů a sledovat pokrok žáků
v delším časovém horizontu. Vyučující se však omezují převážně na obecné vyhodnoce ní


                                            6/12
těchto prací na úrovni tříd, aniž by následovalo přijetí konkrétních opatření ke snižová ní
chybovosti a cílenému zlepšení úrovně osvojování vzdělávacího obsahu. Škola tak nemá
k dispozici podrobný přehled o typech úloh nebo jevech, které žákům působí největší obtíže,
což omezuje možnosti společně optimalizovat podporu jejich úspěšnosti včetně úprav
vzdělávacího obsahu, zkvalitňování metod a forem výuky a uplatňování individuá lní
podpory. Tato zpětná vazba škole chybí především ve vyučovacích předmětech zařazenýc h
do společné části maturitní zkoušky, kde by důsledná a systematická analýza výsledků
interní evaluace mohla významně přispět ke zlepšení vzdělávacích výsledků žáků. Škola
se také zapojuje do výběrového zjišťování výsledků vzdělávání organizovaného Českou
školní inspekcí, v němž žáci dosahují slabých výsledků v porovnání s celorepubliko vým
průměrem. Další školou řízené formy pravidelného srovnávání dosažených výsledků
s jinými školami aktuálně nevyužívá.
Celkové výsledky vzdělávání žáků odpovídají očekávaným výstupům ve školních
vzdělávacích programech a v jednotlivých vyučovacích předmětech nevykazují závažné
vzájemné odchylky. Průběžné i celkové výsledky vzdělávání jsou však do určité míry
ovlivňovány vysokou absencí žáků. Škola se touto problematikou dlouhodobě zabývá
a je žádoucí i nadále posilovat kontrolní a podpůrná opatření zaměřená na zlepšení docházky
a motivace žáků ke vzdělávání. Těm žákům, kteří neprospěli nejvýše ze dvou povinnýc h
vyučovacích předmětů, škola umožnila vykonat opravné zkoušky. Jejich průběh
zaznamenala do příslušných protokolů, avšak některé z nich byly málo průkazné
a nedostatečně dokládaly výslednou klasifikaci zkoušky, přičemž u několika písemnýc h
zkoušek nebyla přiložena kritéria pro stanovení celkového hodnocení práce žáka.
Při hodnocení výsledků vzdělávání žáků se škola řídí pravidly uvedenými ve školním řádu.
V případech jejich porušení ukládá žákům odpovídající kázeňská opatření nebo hodnotí
jejich chování na vysvědčení sníženým stupněm. Kromě kázeňských opatření škola využívá
k pozitivní motivaci žáků i pochvaly a ocenění úspěšných žáků. V uvedeném dokumentu
však dosud nebyla stanovena kritéria pro různé váhy klasifikačních stupňů, které škola
využívá při výpočtu váženého aritmetického průměrného prospěchu.
Škola postupně realizuje opatření vycházející z předchozí inspekční činnosti, která jsou
zaměřena na zlepšení práce s výsledky vzdělávání žáků, v oblasti podpory těch, u nichž se
projevuje riziko školního neúspěchu. V rámci těchto opatření škola posiluje systematičtějš í
analýzu celkových výsledků žáků za jednotlivá klasifikační období, které pedagogická rada
a předmětové komise pravidelně projednávají. Součástí nově zaváděných postupů je také
počáteční snaha o detailnější rozbory příčin neúspěšnosti a o důslednější průbě žné
vyhodnocování účinnosti poskytované podpory. Na základě těchto zjištění škola provádí
kroky ke zlepšení výsledků vzdělávání jednotlivých žáků a poskytuje jim cílenou pomoc
v průběhu vyučování nebo formou doučování podle jejich individuálních potřeb. Zároveň
podporuje i aktivity zaměřené na rozvoj profesních dovedností žáků a umožňuje jim účast
v soutěžích. Tím vytváří příležitosti nejen k prezentaci osvojených teoretických znalostí,
ale také k uplatnění praktických dovedností v reálných podmínkách. Žáci tak mohou rozvíjet
své odborné zájmy a posilovat schopnost samostatné práce v rámci širšího profesního
zaměření.
Výsledky ve společné části maturitní zkoušky měly v období posledních tří let kolísavou
tendenci. Hrubá neúspěšnost ve společné části maturitní zkoušky (tj. poměr počtu žáků
neúspěšných ve společné části maturitní zkoušky nebo zkoušku nekonajících k počtu žáků
přihlášených ke společné části maturitní zkoušky) se v uvedeném období pohybovala
v intervalu 15,1 – 48,7 %. Nejslabšího výsledku ve společné části maturitní zkoušky dosáhla
škola v oboru vzdělání Podnikání v roce 2023, kdy hrubá neúspěšnost vzrostla meziroč ně
z 23,1 % na 48,7 %. V roce 2024 došlo ke zlepšení a poklesu na 15,1 %. V oboru vzdělání


                                           7/12
Sociální činnost hrubá neúspěšnost v roce 2023 činila 24,1 %, v roce 2024 klesla na 17,7 %,
v roce 2025 opět vzrostla na 26,3 %. Při srovnání výsledků školy s celostátními údaji bylo
zjištěno, že ve společné i profilové části maturitní zkoušky dosahovala škola v hodnoceném
období většinou horších výsledků, než činil republikový průměr v rámci dané skupiny oborů
vzdělání.
Rozbor výsledků žáků u maturitní zkoušky vedení školy pravidelně zpracovává formou
sumarizace. Na základě těchto rozborů se následně zabývá analýzou příčin neúspěšnosti
a navrhuje systémová opatření ke zlepšení, například doučování, individuální konzultace
nebo úpravy v organizaci vzdělávání. Tato opatření reagují na kolísavost výsledků
u maturitní zkoušky, která naznačuje rozdíly v připravenosti žáků a potřebu hlubší analýzy
výsledků v jednotlivých zkušebních předmětech. Proměnlivost výsledků je patrná zejména
ve zkušebních předmětech Český jazyk a literatura, Matematika a Anglický jazyk, kde se
míra neúspěšnosti v hodnoceném období lišila jak mezi jednotlivými obory vzdělání,
tak mezi jarními a podzimními zkušebními obdobími.
Výsledky žáků při ukončování vzdělání závěrečnou zkouškou jsou celkově na dobré úrovni.
Škola dlouhodobě podporuje žáky v přípravě na úspěšné složení zkoušky a daří se jí
motivovat je k úspěšnému ukončení vzdělávání v oborech středního vzdělání s výučním
listem.
Důležitou zpětnou vazbou pro školu je nejen úspěšnost žáků u maturitní a závěrečné
zkoušky, ale také přijetí absolventů k dalšímu studiu na vysokých a vyšších odborných
školách a sledování jejich uplatnění v profesní praxi. Škola se zabývá studijní a pracovní
úspěšností svých absolventů a průběžně ji vyhodnocuje.
Školní poradenské pracoviště poskytuje poradenské a konzultační služby pedagogům,
žákům a jejich zákonným zástupcům. Je tvořeno rozsáhlým týmem pracovníků (včetně
speciálního a sociálního pedagoga a externího školního psychologa), který svým obsazením
umožňuje efektivně pokrývat aktivity v celém prostorově rozsáhlém subjektu. Činnosti
školní poradenského pracoviště jsou úzce provázány s vedením školy, od začátku tohoto
školního roku především prostřednictvím garantky činnosti školního poradenského
pracoviště v osobě zástupkyně ředitelky pro inovativní rozvoj. Pracoviště komunik uje
s pracovníky školských poradenských zařízení při navrhování, realizaci a vyhodnoco vá ní
konkrétních podpůrných opatření a tím v potřebném rozsahu vytváří podmínky
pro systematické vzdělávání žáků se speciálními vzdělávacími potřebami a odlišným
mateřským jazykem. Mimořádně nadané žáky škola nevykazuje, žáky nadané systematick y
neidentifikuje, pracuje s nimi spíše na intuitivní úrovni prostřednictvím třídních učitelů
a vyučujících pedagogů. Všem žákům s potřebou podpůrných opatření nabízí také vlastní
podporu formou individuálních konzultací, doučování a umožněním a podporou účasti
v soutěžích na školní i mimoškolní úrovni. Individuální vzdělávací plány škola v současné
době nerealizuje.
Poradenské služby jednotlivých členů školního poradenského pracoviště jsou plánovitě
a průběžně nastavovány, realizovány a vyhodnocovány. I přes nově nastavená pravidelná
setkávání na společných poradách je činnost pracovníků školního poradenského pracoviště
doposud spíše individuální; vzájemná spolupráce a provázanost činností jednotlivých členů
se projevuje pouze v omezené míře a probíhá převážně na úrovni formální komunikace.
O individuálních vzdělávacích potřebách žáků s přiznanými podpůrnými opatřeními jsou
všichni pedagogičtí pracovníci pravidelně informováni, uplatňování podpůrných opatření
přímo ve výuce je však ze strany členů školního poradenského pracoviště i ze strany vedení
školy sledováno a vyhodnocováno jen minimálně.



                                           8/12
Prevence rizikového chování vychází z objektivního zmapování podmínek, je plánovitá
a pravidelně vyhodnocovaná. Témata primární prevence prolínají celým vzdělávac ím
procesem, projevy rizikového chování žáků se škola snaží včas eliminovat a při jejich
výskytu ve spolupráci s jejich zákonnými zástupci důsledně řešit. Důležitou roli
v předcházení negativním jevům představuje také nabídka školních i mimoškolníc h
preventivně zaměřených programů, adaptačních programů, sociální kompetence žáků jsou
posilovány i kulturně-společenskými aktivitami.
Informace o rozsahu a specifikaci služeb školního poradenského pracoviště společně
s kontaktními údaji na jeho pracovníky byly v době inspekční činnosti publiková ny
a propagovány v prostorách školy i na jejich webových stránkách. Pro řešení individuálníc h
problémů žáků, ale také pro potřeby pedagogů a zákonných zástupců žáků je přínosná
možnost elektronických konzultací se školním psychologem, několik fyzických schránek
důvěry na pracovištích subjektu je využíváno minimálně.


                                         Závěry
Vývoj školy
– Došlo k rozšíření organizační struktury školy o nově zřízenou pozici zástupkyně ředitelky
  školy pro inovativní vzdělávání; v domově mládeže došlo k personální obměně celého
  pedagogického týmu.
– V budovách školy, kde probíhá teoretická výuka, byly zřízeny vrátnice s trvale zajištěným
  výkonem služby vrátného.
– Byl zaveden čipový identifikační systém, který slouží k evidenci a regulaci vstupu
  do budov školy, k otevírání a zabezpečení šatních skříněk žáků a k realizaci výdeje
  školních obědů.
– Proběhla modernizace odborných učeben, zejména učebny gastronomie, reminisce nč ní
  učebny, specializované učebny určené k výuce relaxačních a komunikačních technik.
– Škola vybudovala venkovní zavlažovací systém využívající dešťovou vodu.
– Ke zlepšení došlo v oblasti podpory žáků, u nichž se projevuje riziko školního neúspěchu.
Silné stránky
– Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  a zajištění odborných praxí žáků přispívá k rozvoji klíčových kompetencí žáků
  a naplňování profilu absolventa. (1.5)
– Vedení školy systematicky vyhodnocuje stav materiálních podmínek pro vzdělává ní,
  v souladu s koncepcí rozvoje školy a ve spolupráci se zřizovatelem aktivně usiluje o jejich
  průběžné zkvalitňování. Materiální vybavení pro odborné vzdělávání především
  gastronomických oborů vzdělání odpovídá současným trendům a zajišťuje tak kvalitní
  přípravu budoucích absolventů. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Škole se prozatím nedaří eliminovat narušené interpersonální vztahy mezi pedagogy,
  které se promítají do klimatu školy. (2.2)


                                            9/12
– Ve vyučovacích hodinách byly v omezené míře uplatňovány rozmanité organizač ní
  formy a metody výuky. V hodnocených vyučovacích hodinách byla v menší míře
  zaznamenána práce učitelů i žáků s didaktickou technikou a využívání různých
  informačních zdrojů vedoucí k rozvoji kritického myšlení žáků. (4.2)
– V hospitované výuce nebyly dostatečně využity příležitosti k obsahové či časové
  diferenciaci učebních úloh vzhledem k individuálním vzdělávacím potřebám
  a možnostem žáků. Učitelé nevedli žáky k sebehodnocení, nevyužívali jejich vrstevnické
  hodnocení a nezařazovali prvky formativního hodnocení jako prostředku rozvoje jejich
  osobností. (4.3)
– Výsledky školy ve společné a profilové části maturitní zkoušky jsou kolísavé a v části
  sledovaného období nedosahovaly vždy úrovně průměru dané skupiny oborů vzdělání
  v rámci České republiky. (5.2)
– Škola zatím systematicky nevyužívá data z interní evaluace výsledků vzdělávání žáků.
  Přijatá opatření se dosud neprojevila pozitivně ve výsledcích vzdělávání žáků. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se v rámci sloučeného subjektu na sjednocení a spolupráci jednotlivých součástí
  školy a na pedagogické řízení v oblasti práce s výsledky vzdělávání a efektivity
  vzdělávacího procesu.
– Zacílit hospitační činnost vedení školy, případně pracovníků školního poradenského
  pracoviště také na hodnocení úrovně poskytování podpůrných opatření žákům
  se speciálními vzdělávacími potřebami.
– Podporovat kulturu otevřeného a respektujícího dialogu a aktivně pracovat na posílení
  týmové soudržnosti pedagogů prostřednictvím cílených aktivit zaměřených na budování
  důvěry.
– Zařazovat do výuky častěji metody aktivního učení žáků, metody podporující bádání,
  a experimentování i samostatnou práci žáků s různými informačními zdroji.
– Diferencovat a individualizovat práci vzhledem k rozdílné úrovni pracovního tempa,
  schopností i zájmu žáků.
– Systematizovat a cíleně rozvinout podporu nadaných a talentovaných žáků a žáků
  se zvýšeným zájmem o některou z oblastí vzdělávání.
– Využívat závěry hodin pro shrnutí probraného učiva a k vyhodnocení naplnění
  stanovených cílů s aktivním zapojením žáků do tohoto procesu.
– Poskytovat žákům formativní zpětnou vazbu a vyžadovat od nich vlastní hodnocení své
  práce nebo práce spolužáků.
– Vytvořit jednotný a všemi pedagogy sdílený systém pro hodnocení písemných prací žáků.
– Využívat zdroje informací o dosahovaných výsledcích vzdělávání žáků (např. formou
  externích testovacích nástrojů), které umožní srovnání s výsledky ostatních škol.
– Zaměřit se na analýzu důvodnosti zvýšené absence žáků a navrhnout a realizovat vhodná
  opatření.
– Na základě analýz průběžných výsledků vzdělávání žáků a výsledků při jeho ukončování
  maturitní zkouškou přijímat účinná opatření vedoucí k jejich zlepšení.


                                           10/12
– Intenzivněji vyhodnocovat účinnost přijatých opatření ke zlepšení úspěšnosti žáků
  ve společné a profilové části maturitní zkoušky a provádět hlubší analýzy výsledků
  v jednotlivých zkušebních předmětech.
– Hospitační činnost vedení školy intenzivněji zaměřit na průběh a výsledky vzdělává ní
  ve vyučovacích předmětech společné a profilové části maturitní zkoušky.
– Ve školním řádu stanovit transparentní zásady pro používání váženého aritmetické ho
  průměru při hodnocení výsledků vzdělávání žáků.
– Zlepšit vedení školní dokumentace související s realizací komisionálních zkoušek.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Plán rozvoje školy 2025 – 2027, prosinec 2024
 2.   Dokumentace školy podle § 28 odst. 1 školského zákona za školní roky 2024/2025
      a 2025/2026 vedená k termínu inspekční činnosti
 3.   Plán dalšího vzdělávání pedagogických pracovníků pro období 2023 – 2026 včetně
      seznamu realizovaných akcí, školní rok 2024/2025
 4.   Složka: Hospitační záznamy, školní roky 2023/2024, 2025/2026
 5.   Šetření klimatu školy, školní rok 2023/2024 a červen 2025
 6.   Směrnice školy č. 45: Vyřizování stížností, s účinností od 25. 8. 2022
 7.   Report: Anketa pro žáky středního vzdělávání – postoje, Česká školní inspekce,
      ve dnech 5. – 7. 11. 2025
 8.   Report: Anketa shoda v názorech aktérů vzdělávání v rámci školy, Česká školní
      inspekce, ve dnech 5. – 7. 11. 2025
 9.   Složka: Stížnosti, včetně reakcí na petici, šířící se dezinformace a manipulace
      se studenty na Střední škole sociální péče a služeb v Zábřehu, obory Sociální činnosti,
      školní roky 2024/2025 a 2025/2026
10.   Souhrnná dokumentace poradenských služeb ve škole, školní rok 2025/2026, vedená
      k termínu inspekční činnosti
11.   Souhrnná dokumentace odborného výcviku, školní rok 2025/2026
12.   Přehledy prospěchu tříd, školní roky 2023/2024 a 2024/2025
13.   Souhrnné výsledky maturitní zkoušky, jejích částí a předmětů povinných zkoušek
      společné části, roky 2023, 2024 a 2025
14.   Výsledky závěrečných zkoušek, školní rok 2024/2025
15.   Uplatnění absolventů denního studia oboru Sociální činnost, školní rok 2024/2025


                                           11/12
16.   Protokoly o opravných zkouškách, školní rok 2024/2025
17.   Písemné práce z českého jazyka, ruského jazyka a anglického jazyka, školní rok
      2024/2025 (namátkový výběr)
18.   Strategie předcházení školní neúspěšnosti pro školní rok 2025/2026,
      ze dne 28. 8. 2025
19.   Záznamy: Konzultace o předcházení školní neúspěšnosti včetně kontrolního
      dotazníku školní neúspěšnosti a orientačního dotazníku učebních stylů žáka a školní
      úspěšnosti, školní rok 2024/2025
20.   Zápisy z jednání předmětových komisí, školní rok 2024/2025
21.   Adaptační plán začínajícího učitele, školní rok 2024/2025
22.   Souhrnná dokumentace domova mládeže, školní rok 2025/2026
23.   Doklady personální dokumentace (výběr) vedená k termínu inspekční činnosti
24.   Doklady vztahující se k oblasti bezpečnosti a ochraně zdraví žáků
25.   Doklady vztahující se k finančním podmínkám školy, roky 2024 a 2025
26.   Doklady vztahující se k oblasti školního stravování, včetně spotřebních košů
      za období od 1. 5. do 1. 10. 2025, školní roky 2024/2025, 2025/2026
27.   Inspekční zpráva, čj. ČŠIM-583/18-M, ze dne 25. 4. 2018
28.   Zpráva o přijatých opatřeních k odstranění zjištěných nedostatků, ze dne 5. 6. 2018
29.   Webové stránky školy www.ssspzabreh.cz vedené k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Věra Krakovská, školní inspektorka, vedoucí inspekčního týmu
 Mgr. Věra Havelková, školní inspektorka
 RNDr. Josef Husárek, Ph.D., školní inspektor
 Ing. Bc. Milan Vlach, školní inspektor
 Ing. Renata Skutková, kontrolní pracovnice
3. 12. 2025




                                         12/12
