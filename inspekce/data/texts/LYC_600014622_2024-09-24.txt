                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E KČNÍ ZP R ÁVA
                                        Čj. ČŠIB-2389/24-B
                                      Sp. zn. ČŠIB-S-513/24-B


Název                               Obchodní akademie a střední škola polytechnická
                                    Veselí nad Moravou, příspěvková organizace
Sídlo                               Kollárova 1669, 698 01 Veselí nad Moravou
E-mail                              oa@oaveseli.cz
IČO                                 00 566 438
Identifikátor                       600 014 622
Právní forma                        příspěvková organizace
Zastupující                         Mgr. Alena Kobidová
Zřizovatel                          Jihomoravský kraj
Místo inspekční činnosti            Kollárova 1229, Kollárova 1659, Kollárova 1660,
                                    Kollárova 1669, Veselí nad Moravou
Inspekční činnost na místě          24. 9. 2024 − 27. 9. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) a d) školského zákona
Zjišťování a hodnocení podmínek, průběhu a výsledků vzdělávání podle školních
vzdělávacích programů
Zjišťování a hodnocení naplnění školních vzdělávacích programů
                                    Charakteristika
Obchodní akademie a střední škola polytechnická Veselí nad Moravou, příspěvková
organizace (dále „škola“) vykonává činnost střední školy a školní jídelny. V době inspekční
činnosti probíhalo vzdělávání v osmi oborech, a to ve čtyřletých oborech středního vzdělání
s maturitní zkouškou 18-20-M/01 Informační technologie, 63-41-M/02 Obchodní akademie,
a nově od 1. 9. 2024 v oboru 78-42-M/03 Pedagogické lyceum. Ve tříletých oborech
středního vzdělání s výučním listem pak škola nabízí obory 23-51-H/01 Strojní mechanik,
23-56-H/01 Obráběč kovů, 26-52-H/01 Elektromechanik pro zařízení a přístroje, 41-55-
H/01 Opravář zemědělských strojů. Střední vzdělání s maturitní zkouškou lze také získat ve
dvouletém nástavbovém oboru 23-43-L/51 Provozní technika. Ke dni inspekční činnosti se
ve škole vzdělávalo 449 žáků, z nichž 6,9 % bylo se speciálními vzdělávacími potřebami
a 2,2 % s odlišným mateřským jazykem. Počet žáků se od poslední inspekční činnosti zvýšil
o 27,5 %.
Školní jídelna nabízí výběr ze dvou hlavních jídel, zajišťuje stravovaní i cizím strávníkům.


                          Hodnocení podmínek vzdělávání
Ředitelka školy (dále „ředitelka“) od nástupu na vedoucí pracovní místo postupně realizuje
vize a koncepci rozvoje školy. K velkému pokroku došlo v oblasti materiálních a finanč níc h
podmínek pro vzdělávání. Zkvalitnění se projevilo také v řízení pedagogického procesu.
Velká pozornost je věnována podpoře rozvoje odborných dovedností žáků, což je patrné
v činnosti školy a ve všech aspektech školního života. Ředitelka vhodně delegovala část
svých kompetencí na tři zástupce, kteří odpovědně řídí svěřené úseky. Pružně sdílet
informace, organizační pokyny a školní dokumenty mezi všemi členy pedagogického sboru
umožňují využívané elektronické platformy, což usnadňuje mimo jiné rychle reagovat na
neodkladné situace. Vedení školy pravidelně monitoruje kvalitu výuky především při
hospitacích. Z hospitačních záznamů však není vždy patrné, jaká jsou doporučení pro
případné zlepšení kvality výuky jednotlivých pedagogů. Vzájemné náslechy pedagogů
nejsou realizovány. Další vzdělávání pedagogických pracovníků je zakotveno v plánu
vzdělávání, který se soustředí na informační a komunikační dovednosti učitelů a způsoby
moderní výuky. Ze sledované výuky v rámci inspekční činnosti však vyplynulo, že část
pedagogů dosud nedokázala získané kompetence přenést do vlastní praxe. Předmětové
komise se zabývají standardní agendou, věnují se i hodnocení výsledků vzdělává ní.
Efektivně také probíhá adaptační proces začínajících a nových pedagogů ve škole. Kromě
přidělení uvádějícího učitele je stanoven postup a přehled jednotlivých činností a získanýc h
kompetencí nového pedagoga. Žáci mají možnost participovat na chodu školy
prostřednictvím žákovského parlamentu. Ten realizuje zajímavé školní akce a projekty ve
spolupráci se školním psychologem. Zapojuje se tak nejen do života školy, ale je aktivní
i v rámci krajského studentského parlamentu.
Materiální podmínky pro vzdělávání v jednotlivých vzdělávacích oborech odpovídají
potřebám žáků. Dostupná výpočetní technika, názorné modely a pomůcky vytváří
předpoklady pro aktivní zapojení žáků do výuky. Estetická výzdoba společných prostor
doplněná o relaxační prvky pro trávení přestávek a volných hodin žáků přispívá k vytvoření
pohodového školního prostředí. Vedení školy efektivně využívá možnosti dotačních
programů k získávání finančních prostředků nejen pro výstavbu nových prostor pro výuku
praktického vyučování, ale i pro modernizaci a vybavení pokročilými digitálními
a robotickými technologiemi. To přispívá k rozvoji informatického myšlení a digitálníc h
kompetencí žáků.


                                             2/8
Díky zapojení školy do projektů financovaných z prostředků Evropské unie je školní
poradenské pracoviště posíleno o pozici školního psychologa a kariérového poradce. Kromě
nich se na jeho činnosti podílejí dvě výchovné poradkyně a dvě školní metodičky prevence,
všichni členové efektivně spolupracují při poskytování poradenských služeb. Ve škole
působí také čtyři asistentky pedagoga. Dobře koordinovaná práce školního poradenského
pracoviště napomáhá k zajištění poskytování podpůrných opatření žákům se speciálními
vzdělávacími potřebami v potřebném rozsahu. Škole se daří ve spolupráci s třídními učiteli
a vyučujícími jednotlivých předmětů identifikovat žáky s potřebou podpůrných opatření
a vhodně jim nastavit podporu. Informace o žácích se speciálními vzdělávacími potřebami
jsou předávány všem pedagogům především na jednáních pedagogické rady. Škola má
funkční systém předcházení školnímu neúspěchu, díky kterému se daří pomoci části žáků se
studijními problémy. Školní psycholog působí na škole druhým rokem, přičemž jeho činnost
se ukázala jako velmi přínosná. Kromě individuální práce se žáky se mimo jiné účastní
třídnických hodin a věnuje se práci s třídními kolektivy. V oblasti podpory nadaných žáků
vytvořil procesy a postupy zaměřené na jejich identifikaci a rozvoj jejich osobního
potenciálu. Kariérová poradkyně v odpovídajícím rozsahu zajišťuje žákům poradenství
v oblasti volby povolání. Když škola před třemi lety zavedla digitální žákovská portfolia se
zaměřením na profesní rozvoj žáků, stala se jejich koordinátorkou. Je zpracovaná jednotná
metodika pro práci s portfolii, kterou v součinnosti s pedagogy postupně doplňuje
a zkvalitňuje. Zajišťuje jejich správu, kontroluje je, poskytuje žákům podporu při vedení
a má přehled o každém z nich. Školní metodičky prevence zajišťují smysluplné preventivní
činnosti. V uplynulém období se mimo jiné věnovaly zejména upevňování vzájemnýc h
vztahů mezi žáky, podpoře příznivého sociálního klimatu tříd a předcházení riziko vé mu
chování. V zájmu vytváření funkčních třídních kolektivů škola organizuje pro první ročníky
adaptační kurz. Pracovníci nabízejí žákům kromě konzultačních hodin i elektronicko u
schránku důvěry.
Minimální počet školních úrazů během výuky odborné praxe je dokladem zvýšené
pozornosti, kterou škola věnuje zajištění bezpečného prostředí pro své žáky. Zvýšená
úrazovost se projevuje především v tělesné výchově a při sportovních akcích školy, ve
většině případů je způsobena zhoršenou fyzickou kondicí a neobratnou pohybovou
motorikou žáků.


                          Hodnocení průběhu vzdělávání
Výuka byla sledována v teoretickém a praktickém vyučování, přičemž napříč sledovanými
hodinami byla patrná pracovní atmosféra a pozitivní motivace žáků. Většina hodin byla
dobře organizačně a obsahově připravena. Žáci dodržovali nastavená pravidla a vyučová ní
nebylo narušováno kázeňskými problémy. Nicméně práce se vzdělávacími cíli byla méně
efektivní. Přestože cíle byly formulovány, žákům nebyl vytvářen dostatečný prostor pro
sebereflexi a hodnocení dosažených výsledků. Učebnice a pracovní listy žáci ve výuce běžně
využívali, avšak k vyhledávání informací z různých zdrojů byli vedeni jen
minimálně. V hodinách s převahou teoretických témat chyběla větší snaha o podporu
aktivního přístupu žáků k učení, což se projevovalo zejména v menší míře komunikace mezi
učitelem a žáky navzájem. Pedagogové často komunikovali jen s některými z nich, což vedlo
k nerovnoměrnému zapojení třídy. Práce s digitálními technologiemi byla v části výuky
efektivní a většina vyučujících je aktivně využívala, včetně digitálního učebního prostředí
pro vzájemnou komunikaci a podporu. Rozvoj čtenářské gramotnosti nebyl dostatečně
podporován, s výjimkou ojedinělých případů. Dominovala frontální výuka, samostatná práce
byla častější než práce ve dvojicích nebo skupinách, což omezovalo rozvoj komunikativníc h


                                            3/8
a sociálních kompetencí mezi žáky. V těch hodinách, kde převažovala praktická složka, byli
žáci aktivní, zapojovali se do diskuse s pedagogy. Ti jim nabízeli pestré možnosti práce
s různými digitálními technologiemi, nabádali je k práci s internetem, a i s umělou
inteligencí. Ve sledované výuce byl patrný individuální přístup k žákům se speciálními
vzdělávacími potřebami a k žákům s odlišným mateřským jazykem.
V navštívených vyučovacích hodinách českého jazyka a literatury převažovala frontální
forma výuky, což nevytvářelo vhodné podmínky pro aktivní zapojení všech žáků.
V menší části sledované výuky byla vhodně využita kooperativní činnost žáků k získávání
nových informací. Pro následné vzájemné sdílení poznatků či vzájemné hodnocení však byly
využity méně efektivní postupy. Ve sledovaných hodinách anglického jazyka probíhala
výuka s rozdílnou úrovní. Většinou se dařilo optimálně vytvořit cizojazyčné prostředí, ale
sledovány byly i hodiny, kde výuka často přecházela do mateřského jazyka. Celkově žáci
ochotně pracovali ve dvojicích i skupinách V hodinách, kde se podařilo účelně využít
didaktické techniky a výukových her bylo ukotvení jazykových kompetencí zřetelnějš í.
Učitelé vhodně poskytovali zpětnou vazbu a žáci se nebáli pracovat s chybou. Vyskytla se
ale i výuka, kde nebyli žáci dostatečně zapojováni a aktivita převažovala na straně učitele.
Výuka matematiky byla většinou organizačně dobře zvládnutá. Použité metody a formy
výuky byly zvoleny účelně, zejména v prvním ročníku byly cíleně zaměřené na upevňová ní
základních pojmů a matematických postupů. Výuka v hospitovaných předmětech
přírodovědného charakteru byla vedena odborně správně s ohledem na různou úroveň
žákovských znalostí a dovedností. Převládala málo efektivní frontální výuka doplněna
řízeným rozhovorem s ojedinělým zastoupením aktivizujících metod, což nebylo vždy
přínosné pro dosažení cíle hodiny. Výuka základů společenských věd umožnila žákům
pestrými metodami práce, včetně využití informačních technologií, upevnit své sociální
postoje. Mezipředmětové vztahy se podařilo velmi dobře uplatit ve výuce výtvarné výchovy.
V hodinách informačních technologií docházelo k účelnému propojení učiva s jeho
uplatněním vzhledem ke specializaci příslušných oborů vzdělání.
V hospitované výuce odborných předmětů vyučující kladli důraz na osvojení základníc h
pojmů, procvičování a upevnění učiva, vedli žáky ke správnému používání odborné
terminologie a důsledně ověřovali u žáků bezprostřední pochopení učiva. Účelně
propojovali učivo se znalostmi a zkušenostmi žáků i z reálného života, zdařile uplatňova li
mezipředmětové vztahy a učili tak v širších souvislostech. Hodiny odborných předmětů
teoretického charakteru byly vedeny různým způsobem. Od interaktivní výuky, kdy se žáci
zapojovali, kladli dotazy, vzájemně spolupracovali až po frontální výuku s méně efektivním
využitím metody výkladu, která neposkytovala žákům dostatečný prostor pro aktivitu
a iniciativu. V části výuky využívali žáci efektivně digitální technologie, a to při zpracování
zadaných úkolů ve speciálním softwaru nebo při procvičování v prostředí elektronické
učebnice. V hodinách zaměřených na práci se softwarem bylo patrné úzké propojení
s odbornými reáliemi, žáci byli seznamováni s jejich pestrou nabídkou. V rámci domácí
přípravy jim byly pravidelně nabízeny školou zajištěné licence rozličných programů.
Stanovené výukové cíle v odborném výcviku byly jasně formulovány, žáci s nimi byli
seznámeni. Uplatněné postupy a formy výuky podporovaly rozvoj vědomostí a dovedností
žáků, které byly zároveň vhodně zvoleny vzhledem k obsahu učiva i stanoveným cílům
podle školních vzdělávacích programů. Ve výuce byla správně používána odborná
terminologie a poskytována podpora s odpovídající zpětnou vazbou od učitelů i vhodná
partnerská komunikace. Žáci dodržovali pravidla bezpečnosti a byli řádně vybaveni
osobními ochrannými pomůckami. Naprostá většina jich pracovala na zadaných úkolech se
zaujetím, podle zadané výkresové dokumentace buď samostatně nebo ve dvojicích.
Příkladná byla i práce se žáky nadanými a se žáky se speciálními vzdělávacími potřebami.


                                             4/8
Zde se výborně zapojovala do podpory i asistentka pedagoga. U některých žáků bylo možné
pozorovat při plnění úkolů určitý stupeň jejich kreativity.


                          Hodnocení výsledků vzdělávání
Úroveň dosahovaných výsledků vzdělávání žáků škola průběžně zjišťuje. Pedagogové
ověřují znalosti a dovedností žáků nejčastěji prostřednictvím různých forem zkoušení. Pro
hodnocení vzdělávacích výsledků žáků uplatňují kritéria a postupy, která pro vyučovac í
předměty nebo vzdělávací oblasti stanovily jednotně příslušné předmětové komise. Žákům
jsou tato pravidla hodnocení snadno dostupná. Externí ani systematické interní testování
výsledků vzdělávání škola pravidelně nevyužívá. Žáci jsou vedeni k tvorbě digitálníc h
žákovských portfolií, kde si samostatně evidují všechny splněné úkoly, významné úspěchy,
zkušenosti, znalosti a dovednosti. Žáci jsou tímto způsobem vhodně motivo vá ni
k sebereflexi vlastní práce. K průběžným výsledkům vzdělávání mají snadný přístup
pedagogové, žáci i jejich zákonní zástupci prostřednictvím elektronického informač ního
systému, zákonní zástupci také na pravidelných třídních schůzkách či konzultacích.
Vzdělávací výsledky žáků škola vyhodnocuje zejména na pravidelných jednáních
pedagogické rady. Zvýšená pozornost je věnována především žákům ohroženým školním
neúspěchem. Pedagogové usilují o jejich včasnou identifikaci, spolupracují s třídními
učiteli, školním poradenským pracovištěm, vzájemně si předávají potřebné infor mace
a přijímají opatření k jejich podpoře. V případě vzdělávacích či výchovných problémů škola
bezodkladně vyvolává jednání s žáky a jejich zákonnými zástupci, žákům je nabízena
individuální pomoc v rámci konzultačních hodin pedagogů, přínosem jsou také různé učební
materiály dostupné žákům v edukačním digitálním prostředí. Účinná je podpora školního
psychologa poskytovaná prostřednictvím individuálních intervencí nebo programy
zaměřenými na strategie učení.
Ročníkové výsledky vzdělávání žáků byly v posledních třech letech poměrně stabilní,
průměrně zhruba 3,5 % žáků neprospělo na konci školního roku. K mírnému zlepšení došlo
v tomto období u žáků čtyřletých oborů vzdělání, naopak u žáků tříletých oborů se podíl
neprospívajících v průběhu vzdělávání mírně zvýšil, což má mimo jiné souvislost s jejich
vyšší absencí. Škola docházku žáků důsledně sleduje a uplatňuje opatření přijatá ke snížení
počtu zameškaných hodin, mezi které patří stanovení maximální hranice absence
pro hodnocení žáka na konci klasifikačního období v řádném termínu. V uvedeném období
se celkovou průměrnou absenci žáků dařilo postupně snižovat, ve školním roce 2023/2024
činila 140 hodin na žáka (v případě žáků tříletých oborů vzdělání 158 hodin), zhruba 1 %
z toho je absence neomluvená. Vyšší míru školního neúspěchu vykazují opakovaně žáci
nástavbového oboru, což většinou souvisí s jejich nízkou motivací ke studiu, část těchto žáků
ukončuje své vzdělávání již v průběhu prvního ročníku.
Výsledky žáků dosahované při ukončování vzdělávání maturitní zkouškou se v posledních
třech letech postupně zlepšovaly ve čtyřletých oborech vzdělání. Škola ve školním roce
2023/2024 vykázala hrubou neúspěšnost u této zkoušky 3,3 % u oboru Informač ní
technologie a 4,3 % u oboru Obchodní akademie, což je v obou případech méně, než je
celorepublikový průměr. Opakovaně vyšší hrubou neúspěšnost vykazuje škola
u nástavbového oboru Provozní technika, v posledních třech letech činila v průměru 30 %.
V případě tříletých oborů vzdělávání ukončilo úspěšně vzdělávání závěrečnou zkouškou
v posledních třech letech průměrně 95 % žáků. K výraznějšímu zlepšení došlo ve
školním roce 2023/2024, kdy bylo úspěšných 98 % žáků. Pro zvýšení úspěšnosti žáků při
ukončování vzdělávání škola přijala některá opatření s cílem motivovat je k pravidelné


                                            5/8
školní přípravě, zejména jednotně upravila pravidla a postupy při ověřování znalostí žáků
a jejich hodnocení.
Pozitivní sebepojetí žáků škola posiluje udělováním pochval za jejich úspěchy a reprezentaci
školy. Žáky s nadáním či zájmem podporuje zejména jejich zapojením do různorodýc h
projektů a soutěží. Nejčastěji se žáci účastní soutěží s odborným zaměřením odpovídajíc ím
oboru vzdělání, který studují, což výrazně přispívá k rozvíjí jejich odborných a klíčovýc h
kompetencí. Ve školním roce 2023/2024 žáci dosáhli významných úspěchů v soutěžích
fiktivních firem, účetních dovedností, zpracování textů nebo v soutěži Bobřík informatik y.
V průběhu studia jsou žáci připravováni k mezinárodním certifikovaným zkouškám
digitálních dovedností v oblasti sítí, jejichž úspěšné složení zvyšuje jejich profesní
uplatnění. S cílem podporovat osobnostní rozvoj žáků se škola zapojila do mezinárod ního
vzdělávacího programu DofE (Mezinárodní cena vévody z Edinburghu). Již v prvním roce
se podařilo motivovat část žáků k aktivní účasti a naplňování vlastních cílů osobnostního
růstu. Vzdělávací proces je pravidelně obohacován o různé výukové či zážitkové programy,
odborné exkurze, přednášky nebo sportovní a společenské akce.
Škola efektivně spolupracuje se středními a základními školami v okolí, a to nejen v oblasti
polytechnického vzdělávání, ale také v oblasti vzdělávání v informačních technologiíc h,
a dále pořádají prázdninové interaktivní tábory pro žáky ze základních škol. Navázanou
spolupráci škola rozvíjí s celou řadou sociálních partnerů v jednotlivých oborových
oblastech, kde s úspěchem umísťuje své žáky na odbornou praxi. Škola pravidelně jezdí se
svými žáky na různé sportovní kurzy, či poznávací pobyty s kulturní i historickou tématikou
a atraktivní formou tak naplňuje školní vzdělávací programy.


                                         Závěry
Vývoj školy
– Personální změny ve vedení školy včetně vedoucího pracovního místa ředitelky školy.
– Rozhodnutím zřirovatele došlo ke změně názvu školy.
– Zkvalitnění řízení pedagogických procesů.
– Významné zvýšení počtu žáků školy.
– Zlepšení výsledků žáků čtyřletých oborů při ukončování jejich vzdělávání maturitní
  zkouškou.
– Realizace výuky nových oborů vzdělání Elektromechanik pro zařízení a přístroje
  a Pedagogické lyceum.
– Postupné zlepšování materiálních podmínek pro vzdělávání včetně zahájení stavby nové
  budovy pro praktické vyučování.
Silné stránky
– Škola podporuje rozvoj odborných kompetencí žáků prostřednictvím široké nabídky
  různých aktivit a tím zvyšuje možnosti jejich uplatnění na trhu práce. (5.3)
– Škola účinně využívá a realizuje různé preventivní programy a projekty, které podporují
  osobnostní rozvoj žáků. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            6/8
Slabé stránky (oblasti ke zlepšení)
– Uplatňované formy a metody výuky v části všeobecně vzdělávacích předmětů
  neumožňovaly žákům aktivní zapojení, což snižovalo jejich motivaci a zájem. (4.2)
– Učitelé méně efektivně pracovali s formulovaným vzdělávacím cílem a nevedli žáky
  k jeho vyhodnocení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zavést vzájemné náslechy mezi všemi pedagogy napříč teoretickou a praktickou výukou
  i napříč jednotlivými předměty s cílem vzájemně se inspirovat a sdílet pedagogické
  zkušenosti a praxi.
– Zaměřit se v hospitační činnosti na práci s cílem hodiny a jeho vyhodnocováním a na
  účelné využívání aktivizačních metod ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.   Jmenování na vedoucí pracovní místo s účinností od 1. 8. 2018 č.j. JMK 86221/2018
 2.   Dodatek č. 2 ke Zřizovací listině č.j. 20/118 z 30. 4. 2015 s účinností od 1. 1. 2023,
      který mění název školy
 3.   Koncepce vedení školy 2023
 4.   Záznamy z hospitační činnosti vedení školy, školní roky 2022/2023 a 2023/2024
 5.   Školní řád, čj. 873/2024/OA účinný od 1. 9. 2024
 6.   Školní vzdělávací programy platné ve školním roce 2024/2025
 7.   Doklady o nejvyšším dosaženém vzdělání pedagogických pracovníků (vzorek)
 8.   Dokumentace k hodnocení finančních podmínek, bezpečnosti a školního stravování
 9.   Kritéria hodnocení žáka za klasifikační období s účinností od 1. 9. 2024
10.   Statistické přehledy výsledků vzdělávání žáků ve školním roce 2021/2022, 2022/2023
      a 2023/2024
11.   Zápisy z jednání pedagogické rady ve školním roce 2023/2024 a 2024/2025
12.   Žákovské portfolio (metodika k vedení portfolií, vzorek žákovských portfolií)
13.   Dokumentace školního poradenského pracoviště vedená ve školním roce 2024/2025
14.   Deníky odborné a výrobní praxe žáka ve školním roce 2023/2024 (vzorek)
15.   Smlouvy o spolupráci se sociálními partnery


                                            7/8
16.   Zápisník bezpečnosti práce žáky ve školním roce 2023/2024 a 2024/2025 (vzorek)
17.   Smlouvy o obsahu, rozsahu a podmínkách praktického vyučování ve školním roce
      2023/2024
18.   Rozdělení učebních skupin jednotlivých ročníků v odborném výcviku ve školním
      roce 2024/2025
19.   Výroční zprávy školy 2020/2021, 2021/2022 a 2022/2023
20.   Rozvrh hodin tříd a jednotlivých učitelů ve školním roce 2024/2025
21.   Elektronický informační systém vedený ve školním roce 2023/2024 a 2024/2025
      (školní matrika, třídní knihy, průběžná klasifikace)
22.   Plán dalšího vzdělávání pedagogických pracovníků na školní rok 2024/2025, jeho
      vyhodnocení za školní rok 2023/2024
23.   Systém podpory nadaných žáků, platný od 1. 9. 2024


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Ilona Ptáčková, školní inspektorka
 Ing. Alena Svobodová, školní inspektorka
 PhDr. Jiří Wasserburger, školní inspektor
 Bc. Olga Karmazínová, kontrolní pracovnice
18. 10. 2024




                                         8/8
                                                                    Obchodní akademie a střední škola polytechnická
                                                                        Veselí nad Moravou, příspěvková organizace
                                                                      se sídlem Kollárova 1669, 698 01 Veselí nad Moravou




VÁŠ DOPIS ZN:         ČŠIB-2389/24-B
                                                                                Česká školní inspekce Jihomoravský
ZE DNE:               18. 10. 2024
                                                                                inspektorát Šumavská 519/35
NAŠE ZN.:             1242/2024/OA                                              602 00 Brno
VYŘIZUJE:             Mgr. Alena Kobidová – ředitelka školy

TEL.:                 518 322 249

VESELÍ NAD MORAVOU: 01. 11. 2024




Připomínky k obsahu inspekční zprávy

Vážená paní ředitelko,

děkuji za zpětnou vazbu poskytnutou prostřednictvím inspekční zprávy. Závěry a doporučeními se
samozřejmě budeme řídit, jsou pro nás inspirací a zařadíme je do činnosti školy.

V souladu s § 174, odst. 11 školského zákona si však dovolím připomínkovat některé závěry, se
kterými nejsem zcela v souladu.

Ve zprávě je uvedeno, že z hospitačních záznamů (vedení školy) není vždy patrné, jaká jsou
doporučení pro případné zlepšení kvality výuky jednotlivých pedagogů. S tímto závěrem si
dovolím nesouhlasit. Doporučení vedení školy nejsou uvedena pouze v hospitačních záznamech
z hodin, jejichž průběh byl v pořádku a ve kterých hospitující osoba neshledala důvod ke stanovení
doporučení. Ve většině hospitačních záznamů vedení školy jsou doporučení stanovena.

V průběhu inspekční činnosti byla výuka dvou vyučujících anglického jazyka hodnocena jako
příklad dobré praxe, což se ale v inspekční zprávě neobjevilo. Naopak je uvedeno, že ve
sledovaných hodinách anglického jazyka probíhala výuka s rozdílnou úrovní. Dále je ve zprávě
vytýkáno použití mateřského jazyka. Tento jev se vyskytl pouze ve výuce učebních oborů. V těchto
hodinách se použité prostředky odvíjí od jazykové úrovně žáků a jsou vždy použity ve prospěch
jejich dalšího rozvoje.

Také nemohu souhlasit s tvrzením, že rozvoj čtenářské gramotnosti nebyl dostatečně
podporován. Dokladem čtenářské gramotnosti našich žáků a jejího průběžného rozvíjení v rámci
výuky je dle mého názoru stoprocentní úspěšnost čtyřletých maturitních oborů u didaktických
testů MZ z ČJL, stejně jako vysoká úspěšnost našich žáků u závěrečných i maturitních zkoušek.

Ráda bych uvedla, že všichni pedagogové věnují své výuce maximální úsilí, o čemž svědčí výsledky
samotného vzdělávání a úspěšnost našich žáků u maturitních i závěrečných zkoušek. Celkové
hodnocení průběhu a výsledků vzdělávání je z mého pohledu zaměřeno zbytečně negativním
směrem, nedostatky jsou zdůrazněny, pozitiva naopak upozaděna. Uvedená neefektivní výuka
nekoresponduje s výbornými výstupy našich žáků a s klimatem celé školy.

518 322 249                          oaveseli@oaveseli.cz          Bankovní spojení:                    IČO: 00566438
518 322 658                          http://www.oaveseli.cz        Komerční banka                       DIČ: CZ00566438
                                     ID datové schránky: zs2kz3u   BÚ: 7538671/0100                     IZO: 000837733
                                                                Obchodní akademie a střední škola polytechnická
                                                                    Veselí nad Moravou, příspěvková organizace
                                                                  se sídlem Kollárova 1669, 698 01 Veselí nad Moravou




Klima školy bylo v průběhu inspekční činnosti i během závěrečného rozhovoru vyhodnoceno jako
výborné, což je další pozitivum, které se v inspekční zprávě taktéž neobjevilo.

Ocenili bychom podporující a motivující inspekční činnost, která by vedla k dalšímu rozvoji školy
i všech jejích zaměstnanců, převahu pozitivní motivace nad negativní, mentorskou a metodickou
podporu, nikoliv pouhou zaměřenost na odhalení chyb.

Jako ředitelka školy velmi oceňuji nasazení a snahu všech pracovníků školy nejen v průběhu
inspekční činnosti, ale i během posledních šesti let. Důkazem naší práce může být zvýšený zájem
o naši školu ze strany uchazečů o studium, od roku 2018 se počet žáků naší školy zvýšil cca o 115,
což představuje čtyři zcela naplněné třídy. Všichni zaměstnanci školy si zaslouží ocenění,
podporu a uznání, nikoliv degradaci. Jako tým pracujeme maximálně poctivě na kvalitě školy
a velmi nerada bych bojovala s demotivací týmu.



S pozdravem a přáním příjemného dne




Mgr. Alena Digitálně podepsal
           Mgr. Alena Kobidová

Kobidová 19:20:09 +01'00'
           Datum: 2024.11.01


Mgr. Alena Kobidová
ředitelka školy




518 322 249                      oaveseli@oaveseli.cz          Bankovní spojení:                    IČO: 00566438
518 322 658                      http://www.oaveseli.cz        Komerční banka                       DIČ: CZ00566438
                                 ID datové schránky: zs2kz3u   BÚ: 7538671/0100                     IZO: 000837733
                                    Česká školní inspekce
                                  Jihomoravský inspektorát
                                Šumavská 519/35, 602 00 Brno
  ____________________________________________________________________________________________________________

                                                                                      Čj.: ČŠIB-2983/24-B
                                                                                 Sp. zn.: ČŠIB-S-513/24-B
                                                                                              29. 11. 2024


                                    Stanovis ko k připo mínká m


Ředitelka právnické osoby Obchodní akademie a střední škola polytechnická Veselí nad
M oravou, příspěvková organizace (dále „škola“), podala připomínky k inspekční zprávě
čj. ČŠIB-2389/24-B dle § 174 odst. 11 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších předpisů.
Ředitelka školy v připomínkách k části Hodnocení podmínek vzdělávání uvádí:
Ve zprávě je uvedeno, že z hospitačních záznamů (vedení školy) není vždy patrné, jaká jsou
doporučení pro případné zlepšení kvality výuky jednotlivých pedagogů. S tímto závěrem si
dovolím nesouhlasit. Doporučení vedení školy nejsou uvedena pouze v hospitačních záznamech
z hodin, jejichž průběh byl v pořádku a ve kterých hospitující osoba neshledala důvod ke
stanovení doporučení. Ve většině hospitačních záznamů vedení školy jsou doporučení
stanovena.
Stanovisko inspekčního týmu:
Česká školní inspekce (dále „ČŠI“) při inspekční činnosti postupuje v souladu s předmětem
inspekční činnosti, kterým bylo v případě výše uvedené školy hodnocení podmínek, průběhu
a výsledků vzdělávání podle § 174 odst. 2 písm. b) a c) školského zákona (dále „inspekční
hodnocení“). Inspekční hodnocení ČŠI provedla podle Kritérií hodnocení podmínek, průběhu
a výsledků vzdělávání schválených M inisterstvem školství, mládeže a tělovýchovy České
republiky, platných pro školní rok 2024/2025 (dále „kritéria hodnocení“). Kritéria hodnocení
umožňují ČŠI hodnotit podmínky, průběh a výsledky vzdělávání a školských služeb na úrovni
školy, vzdělávacího programu a vedení pedagogického procesu. Při inspekčním hodnocení
ve škole vycházela ČŠI z kritérií hodnocení modifikovaných pro střední vzdělávání – odborné,
jejichž naplňování posuzovala na základě inspekčních hospitací, rozhovorů s pedagogickými
pracovníky školy, dokumentace školy a veřejně dostupných informací o škole. Znění kritérií je
dostupné na adrese: kriteria.csicr.cz. (Číselné označení dále v textu odkazuje na kód kritéria
v příslušné modifikaci).
Ředitelka školy předložila inspekčnímu týmu záznamy z hospitační činnosti vedení školy za
školní roky 2022/2023 a 2023/2024. Ve většině z nich bylo uvedeno jen shrnující konstatování
ve smyslu toho, co bylo ve výuce pozorováno. Hodnocení byla většinou pozitivní, negativní
hodnocení výuky se v záznamech vyskytovalo jen sporadicky. To je ovšem v rozporu se
souhrnnými výsledky ze 32 hospitací provedených inspekčním týmem v teoretickém
vyučování. Ze sledovaných vyučovacích hodin vyplynuly nedostatky zejména například


                                                      1/4
v oblasti rozvoje kritického myšlení žáků (vyskytlo se ve 13 % sledovaných hodin). Žáci si ve
výuce mohli vybírat z úloh odlišné kognitivní náročnosti jen ve 3 % sledovaných hodin.
K vyhodnocování naplnění vzdělávacího cíle byli žáci vedeni ve 13 % hodin. V neposlední řadě
bylo při sledování využití různých metod a forem výuky zjištěno, že frontální výuka
dominovala v 72 % hospitovaných hodin, ojediněle se pak vyskytovala skupinová práce a práce
žáků ve dvojici (obě formy po 6 %). Samostatná práce žáků byla zastoupena ve 44 %
sledovaných hodin. Na základě statistického vyhodnocení pozorovaných jevů a komplexního
posouzení efektivity hospitovaného teoretického vyučování školní inspektoři zhodnotili průběh
vzdělávání na základě kritérií: Pedagogové systematicky promýšlejí a připravují výuku
v souladu s vědomostními, dovednostními i postojovými cíli definovanými v kurikulárních
dokumentech školy a potřebami žáků (4.1); Pedagogové využívají široké spektrum výchovně-
vzdělávacích strategií pro naplnění stanovených cílů (4.2) a Pedagogové systematicky sledují
vzdělávací pokrok každého žáka a při plánování a realizaci výuky zohledňují individuální
potřeby žáků jako vyžadující zlepšení (4.3). Inspekční tým tedy na základě vlastní hospitační
činnosti konstatoval rezervy v průběhu výuky, které vnitřní systém sledování a vyhodnocování
vzdělávacího procesu nezaznamenal, a na které adekvátně nereagoval, proto vyhodnotil, že
pedagogům poskytovaná zpětná vazba ze strany vedení školy není efektivní a nepřispívá ke
zvyšování kvality průběhu vzdělávání. Inspekční tým v tomto případě vycházel z dílčích
aspektů kritéria Vedení školy aktivně řídí, pravidelně monitoruje a vyhodnocuje práci školy
a přijímá účinná opatření (2.1).
Ředitelka školy v připomínkách k části Hodnocení průběhu vzdělávání uvádí:
V průběhu inspekční činnosti byla výuka dvou vyučujících anglického jazyka hodnocena jako
příklad dobré praxe, což se ale v inspekční zprávě neobjevilo. Naopak je uvedeno, že ve
sledovaných hodinách anglického jazyka probíhala výuka s rozdílnou úrovní. Dále je ve zprávě
vytýkáno použití mateřského jazyka. Tento jev se vyskytl pouze ve výuce učebních oborů.
V těchto hodinách se použité prostředky odvíjí od jazykové úrovně žáků a jsou vždy použity
ve prospěch jejich dalšího rozvoje.
Také nemohu souhlasit s tvrzením, že rozvoj čtenářské gramotnosti nebyl dostatečně
podporován. Dokladem čtenářské gramotnosti našich žáků a jejich průběžného rozvíjení
v rámci výuky je dle mého názoru stoprocentní úspěšnost čtyřletých maturitních oborů
u didaktických testů MZ z ČJL, stejně jako vysoká úspěšnost našich žáků u závěrečných
i maturitních zkoušek.
Stanovisko inspekčního týmu:
Veškerá sledovaná výuka včetně hodin anglického jazyka byla v textu inspekční zprávy
hodnocena souhrnně podle kritérií hodnocení. V inspekční zprávě je na základě sledování pěti
hodin výuky anglického jazyka uvedeno:
Ve sledovaných hodinách anglického jazyka probíhala výuka s rozdílnou úrovní. Většinou se
dařilo optimálně vytvořit cizojazyčné prostředí, ale sledovány byly i hodiny, kde výuka často
přecházela do mateřského jazyka. Celkově žáci ochotně pracovali ve dvojicích i skupinách.
V hodinách, kde se podařilo účelně využít didaktické techniky a výukových her bylo ukotvení
jazykových kompetencí zřetelnější. Učitelé vhodně poskytovali zpětnou vazbu a žáci se nebáli
pracovat s chybou. Vyskytla se ale i výuka, kde nebyli žáci dostatečně zapojováni a aktivita
převažovala na straně učitele.
Ředitelce školy byla na závěr inspekční činnosti inspekčním týmem poskytnutá rozsáhlejší
a detailnější zpětná vazba, přičemž výuka dvou hodin anglického jazyka nebyla hodnocena jako
tzv. „příklad inspirativní praxe“, ale jako inspirativní hodiny vhodné pro sdílení pozitivní
pedagogické praxe například formou náslechů ostatních kolegů v rámci školy. Kladně

                                            2/4
hodnocené hodiny obsahovaly následující kvalitativní parametry: praktické osvojování
řečových a komunikativních dovedností v cizím jazyce, efektivní práce žáků s cizojazyčným
textem, práce se slovníky, popř. i s dalšími zdroji informací v cizím jazyce včetně internetu,
efektivní práce žáků ve dvojicích, či skupinách. Tímto vyjmenovaným souborem didaktických
postupů pedagožky vedly žáky k osvojování klíčových kompetencí ve výuce anglického
jazyka. V části sledovaných hodin však aktivizace žáků nebyla dostatečná a převažovala
komunikace v mateřském jazyce. Konstatování, že je to ve prospěch žáků je chybné, protože
situaci, kdy žáci v důsledku aktuální úrovně znalosti jazyka nerozumějí pokynům a instrukcím
učitele lze řešit efektivnějšími způsoby. I když se jednalo, jak ředitelka školy uvádí, převážně
o žáky tříletých učebních oborů, je nadměrné využití českého jazyka pro efektivitu výuky cizího
jazyka méně vhodné také s ohledem na dosažení očekávaných výstupů příslušného rámcového
vzdělávacího programu. Právě zde je příležitost pro sjednocení přístupu jednotlivých
vyučujících při uplatňování efektivních a aktivizujících metod vzdělávání, které podporují
u žáků osvojení všech jazykových kompetencí.
M ezi sledovanými jevy je i oblast podpory rozvoje čtenářské gramotnosti. Ze statistického
hodnocení jevů sledovaných při inspekčních hospitacích vyplynulo, že pouze ve 3 %
sledovaných hodin se objevila cílená podpora čtenářské gramotnosti. S ohledem na čtenářskou
gramotnost byly sledované i další skutečnosti. Například, zda žáci slovně interpretovali
informace získané z různých zdrojů a v různých formách, což se vyskytlo jen v 9 %
sledovaných hodin. Dále také jak žáci samostatně využívali (vyhledávali, třídili, analyzovali
apod.) informace z různých informačních zdrojů při řešení úlohy, což bylo pozorováno ve 13 %
hodin. Pro inspekční tým byly významným zdrojem také výsledky výběrového testování žáků
ve čtenářské gramotnosti provedené ČŠI ve školním roce 2022/2023, kdy žáci prokázali slabou
úroveň čtenářské gramotnosti v porovnání s krajským i celorepublikovým průměrem.
Dokladování dobré úrovně čtenářské gramotnosti na základě úspěšnosti žáků čtyřletých oborů
ve společné části maturitní zkoušky z českého jazyka a literatury (konkrétně v didaktických
testech) nelze uplatnit u všech oborů vzdělání. Opakovaně horší výsledky vykazovali žáci
nástavbového oboru právě ve společné části maturitní zkoušky v didaktickém testu z českého
jazyka, kde významnou součástí testových otázek je práce s textem, při níž musí žáci čtenářskou
gramotnost uplatnit. V roce 2022 bylo u zkoušky z českého jazyka ve společné části
neúspěšných 5 žáků (3 žáci nástavbového oboru a 2 žáci oboru obchodní akademie). V roce
2023 byli u zkoušky z českého jazyka ve společné části neúspěšní 3 žáci nástavbového oboru.
V roce 2024 v jarním zkušebním období byli u zkoušky z českého jazyka ve společné
části neúspěšní 4 žáci nástavbového oboru.
Ředitelka školy dále v připomínkách uvádí:
Klima školy bylo v průběhu inspekční činnosti i během závěrečného rozhovoru vyhodnoceno
jako výborné, což je další pozitivum, které se v inspekční zprávě taktéž neobjevilo.
Stanovisko inspekčního týmu:
Inspekční tým nesouhlasí s výše uvedeným konstatováním, protože v inspekční zprávě v úvodu
kapitoly Hodnocení průběhu vzdělávání je klima školy hodnoceno pozitivně:
Výuka byla sledována v teoretickém a praktickém vyučování, přičemž napříč sledovanými
hodinami byla patrná pracovní atmosféra a pozitivní motivace žáků. Většina hodin byla dobře
organizačně a obsahově připravena. Žáci dodržovali nastavená pravidla a vyučování nebylo
narušováno kázeňskými problémy.




                                              3/4
Ředitelka školy v připomínkách uvádí:
Vážená paní ředitelko, děkuji za zpětnou vazbu poskytnutou prostřednictvím inspekční zprávy.
Závěry a doporučeními se samozřejmě budeme řídit, jsou pro nás inspirací a zařadíme je do
činnosti školy.
Ocenili bychom podporující a motivující inspekční činnost, která by vedla k dalšímu rozvoji
školy i všech jejich zaměstnanců, převahu pozitivní motivace nad negativní, mentorkou
a metodickou podporu, nikoliv pouhou zaměřenost na odhalení chyb.
Stanovisko inspekčního týmu:
Výše uvedená konstatování ředitelky školy si odporují. Inspekční tým realizoval hodnocení
podmínek, průběhu a výsledků vzdělávání ve škole podle kriteriálního rámce a vyhodnotil nejen
slabé, ale i silné stránky činnosti školy, které uvedl v inspekční zprávě. Na základě analýzy
inspekčních zjištění tým formuloval i doporučení ke zlepšení činnosti školy, které sama
ředitelka označuje za inspirativní. Při projednání závěrů inspekční činnosti bylo vedení školy
upozorněno na možnost čerpat inspiraci a metodickou p odporu prostřednictvím volně
dostupných zdrojů ČŠI.




M gr. M ilan Heroudek
vedoucí inspekčního týmu




Obchodní akademie a střední škola polytechnická Veselí nad M oravou, příspěvková organizace
Kollárova 1669
69801 Veselí nad M oravou


                                             4/4
