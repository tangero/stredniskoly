CSI0X00BHBQ6
Počet listů: 5




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                            ČŠIS-1830/23-S


Název                                Sunny Canadian International School - Základní škola
                                     a Gymnázium, s r.o.
Sídlo                                Straková 522, 252 42 Jesenice - Osnice
E-mail                               zs2@sunnycanadian.cz
IČO                                  27 383 512
Identifikátor                        651 024 617
Právní forma                         společnost s r.o.
Zastupující                          PhDr. Kateřina Kožnarová
Zřizovatel                           Ing. Alice Štunda
Místo inspekční činnosti             Straková 522, Jesenice - Osnice
Inspekční činnost na místě           6. − 9. června 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jejich souladu s právními
předpisy a rámcovými vzdělávacími programy podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                   Charakteristika
Právnická osoba (dále „škola“) vykonává činnost základní školy (dále „ZŠ“), školní družiny
(dále „družina“), školního klubu (dále „klub“), střední školy (dále „SŠ“ nebo také
„gymnázium“) a školní jídelny.
K 30. září 2022 se v ZŠ vzdělávalo 396 žáků ve 22 třídách (86% naplněnost) a ve SŠ se
vzdělávalo 82 žáků (82% naplněnost) ve čtyřech třídách čtyřletého oboru vzdělání
s maturitní zkouškou Gymnázium. Od předchozího inspekčního hodnocení počet
žáků a účastníků zájmového vzdělávání vzrostl, nově se vzdělávají žáci ve všech ročnících
gymnázia. Družina vzdělávala k 31. říjnu 2022 v devíti odděleních 220 účastníků (90%
naplněnost) a v klubu bylo 76 účastníků. Stravování žáků je zajišťováno ve školní jídelně.
Škola eviduje tři mimořádně nadané žáky, všichni se vzdělávají podle individuálníc h
vzdělávacích plánů (dále „IVP“), 45 žáků se speciálními vzdělávacími potřebami (dále
„SVP“), z nichž 11 se vzdělává podle IVP, devět žáků s odlišným mateřským jazykem (dále
„OMJ“) má částečnou jazykovou bariéru. Žákům ZŠ vykonávajícím sportovní přípravu
ředitelka odlišně upravila organizaci vzdělávání. Ve SŠ povolila IVP z jiných závažnýc h
důvodů 13 žákům. V zahraniční škole plní povinnou školní docházku pět žáků ZŠ.


                         Hodnocení podmínek vzdělávání
Řídicí styl nové ředitelky (ve funkci od srpna 2021) je výrazně inovativní a projevuje se
v systematickém vymezování odpovědnosti všem zaměstnancům. Nadále se koncepce školy
účelně zaměřuje na všeobecné rozvíjení schopností žáků potřebných pro uplatnění ve
společnosti a jejich vedení k životu v souladu s životním prostředím. Organizační, řídicí
i kontrolní kompetence jsou cíleně rozděleny mezi členy širšího vedení školy. Jednotlivé
řídicí činnosti jsou efektivně provázané při kladení důrazu na týmové rozhodování. Vedení
školy využívá běžné kontrolní a hodnoticí mechanismy většinou efektivně. V odděleních
družiny však bylo opomenuto dodržení maximálního počtu účastníků; nedostatek byl
odstraněn v průběhu inspekční činnosti. Na řízení školy se účelně podílí pedagogická rada
a metodické či koordinační orgány.
ŠVP jsou systematicky upravovány v souladu s potřebami školy. Dlouhodobě jsou žáci
cíleně připravováni na získání mezinárodních certifikátů, čímž škola vhodně napomáhá
jejich další vzdělávací cestu. Rozvíjení nadání a zájmů žáků je podporováno širokou
nabídkou nepovinných předmětů v ZŠ a volitelných předmětů v gymnáziu.
Vnitřní a vnější informační systém je převážně funkční. Škola s různou mírou účinnosti řeší
podněty zákonných zástupců. Komunikace s nimi probíhá e-maily, přes školní informač ní
aplikaci, tripartitní a třídní schůzky aj.
Ředitelka většinou efektivně a systematicky spolupracuje s rozšířeným týmem školního
poradenského pracoviště (dále „ŠPP“), který tvoří speciální pedagožka, výchovná
poradkyně a současně i metodička prevence, výchovná poradkyně pro kariérové poradenství
a poradkyně v oblasti školní psychologie. Specialistky pravidelně poskytují poradenské
a konzultační služby učitelům, žákům a jejich zákonným zástupcům. Účinnou komunikac i
s pracovníky školských poradenských zařízení při navrhování a realizaci konkrétních
podpůrných opatření zajišťuje především speciální pedagožka. Průběžně zprostředkovává
učitelům odborné informace o žácích ohrožených školním neúspěchem a se SVP. Zejména
ředitelka koordinuje vytváření vhodných podmínek pro vzdělávání nadaných žáků. Velmi




                                           2/9
dobře je zajištěno kariérové poradenství. Příležitostí ke zlepšení je důsledné sledování změn
právních předpisů v oblasti školního poradenství a jejich aplikace do práce školy.
ŠVP i nadále zdůrazňují otevřenost školy při spolupráci s různými subjekty při realizac i
vzdělávání a podnětnost vzdělávání zapojením do řady projektů, a to i v rámci spolupráce
s různými tuzemskými i zahraničními partnery. Škola účelně spolupracuje se školskou
radou, vzdělávacími institucemi, různými podnikatelskými subjekty aj.
Početný pedagogický sbor dynamicky roste a obnovuje se. Aktuálně vzdělávání zajišťuje 80
většinou odborně kvalifikovaných pedagogických pracovníků. Vedení školy prokazatelně
usiluje o zajištění vzdělávání odborně kvalifikovanými učiteli. Téměř třetinu sboru tvoří
zahraniční vyučující, přičemž pouze u čtvrtiny z nich byla doložena nostrifikace dokladu
o nejvyšším dosaženém vzdělání. Tento nedostatek se však negativně nepromítal do kvality
sledovaného průběhu výuky. Pedagogové získávají zpětnou vazbu o kvalitě své práce ze
vzájemných hospitací, kterým věnuje škola velkou pozornost. Změnové procesy ve škole
správně podporuje další vzdělávací pedagogických pracovníků a inovovaný systém uvádění
učitelů.
Finanční prostředky z různých zdrojů škola cíleně a promyšleně investuje do zlepšování
nejen personálních, ale také materiálních podmínek. Vznikly nové funkční esteticky
podnětné učební prostory, stávající se modernizují a vybavují potřebným zařízením,
didaktickými pomůckami a digitální technikou.
Škola věnuje bezpečnosti a ochraně zdraví pozornost stanovením pravidel a postupů
ve vnitřních předpisech, o nichž jsou žáci prokazatelně poučováni. Daří se udržovat
minimální míru úrazovosti.


                          Hodnocení průběhu vzdělávání
Vzdělávací cíle v hospitovaných hodinách byly stanoveny v souladu se ŠVP a v návaznosti
na ně byla výuka převážně promyšlená a připravená s účelně zvolenými výchovně
vzdělávacími strategiemi. Vyznačovala se vstřícným pracovním prostředím, které dobře
podporovalo proces učení. Ve většině hospitovaných hodin žáci bez obav pokládali před
třídou otázky a sdělovali své postřehy. Průběžné motivační hodnocení učitelů povzbuzo va lo
žáky k dalším činnostem a mělo pozitivní vliv na jejich aktivitu. Vyučující si průběžně
ověřovali porozumění učivu a vhodně využívali digitální techniku pro prezentaci
a vizualizaci učiva. Hodnotně byly využívány zkušenosti žáků z reálného života. Dostatečné
vedení žáků k využívání informačních zdrojů, podněcování ke kritickému myšlení a práce
se žáky vzhledem k jejich předpokladům ke vzdělávání bylo patrné ve většině výuky na
gymnáziu, v ZŠ v podstatně menší míře. Jak v ZŠ, tak i na gymnáziu učitelé málo žáky vedli
k sebehodnocení či vrstevnickému hodnocení, a to přibližně jen v pětině hospitovanýc h
hodin. V rámci ZŠ byly patrné rozdíly mezi stupni, například cílené rozvíjení postojových
cílů výuky bylo patrné v polovině hodin 2. stupně, ale jen v pětině hodin na 1. stupni.
Učitelé zdařile spolupracovali s asistenty pedagoga, přičemž respektovali individuá lní
pracovní tempo žáků se SVP a poskytovali jim vhodnou podporu. Doporučená podpůrná
opatření žákům se SVP byla v hospitované výuce většinou úspěšně poskytována.
V předmětu speciálně pedagogické péče bylo patrné využívání potřebných pedagogickýc h
metod, postupů a pomůcek. Při výuce češtiny žáků s OMJ bylo efektivně procvičováno
mluvení, poslech s porozuměním, čtení a psaní. Žáci měli dostatek času na řešení úkolů,
komunikovali česky, zdařile pracovali s chybou, rozvíjeli svou slovní zásobu, tvořili otázky,
dotazovali se na slovní spojení aj.


                                             3/9
Ve výuce na 1. stupni ZŠ v 1. ročníku vedla výuka s využitím písma Comenia Script
k efektivní výuce psaní. Zvolené úlohy většinou poskytovaly učitelům informace o zvládnutí
aktuálně probíraného obsahu ve třídě. Byly přiměřeně náročné a umožnily žákům řešit
problém, který pro ně nebyl triviální, což je vedlo k aktivní práci v hodinách. V menší části
hospitovaných hodin vyučující efektivně využili mezipředmětové vztahy i rozvíje li
čtenářskou gramotnost včetně motivace ke čtenářství. Příkladně se to dařilo při výuce
realizované ve školní knihovně. Žáci zde měli příležitost aktivně pracovat s informač ními
zdroji a následně získané informace využili v navazující přírodovědné hodině. Zvolené
metody práce při ní umožňovaly činorodé učení žáků a ti prokazovali velmi dobré výsledky
svého vzdělávání. Ty jsou dokladovány také písemnými výstupy vedenými v žákovských
složkách. Při hospitované výuce v mind klubu učitelka vhodně uplatňovala kritické myšle ní.
Ve výuce výtvarné výchovy realizované v anglickém jazyce byly účinně podporovány
komunikační dovednosti žáků. Ti pracovali samostatně, ve skupině či ve dvojici, a to vždy
zdařile. Výrazným pozitivem byla společná závěrečná reflexe splnění cílů výuky, všichni
žáci byli do ní zapojeni.
Ve výuce na 2. stupni ZŠ zaznamenaná práce žáků ve skupinách s účelně rozdělenými rolemi
podporovala jejich spolupráci i zodpovědnost jednotlivce za přínos celku. Pozitivem bylo
také využívání vzájemného učení a pomoci mezi žáky. Tuto kooperaci vhodně doplňovala
frontální výuka a samostatná práce žáků. Ve většině hospitovaných hodin byly účelně
využity efektivní výukové metody, např. myšlenková mapa, brainstorming, projektová
výuka. Zájem a motivace žáků byly také vhodně podporovány zařazováním her, soutěží
a kvízů. Žáci byli cíleně vedeni ke kritickému a konstruktivnímu myšlení, se zájmem
diskutovali se spolužáky i s učiteli o různých způsobech řešení zadaných úkolů. Bylo patrné,
že znají a dodržují pravidla chování a školní práce, se kterými jsou opakovaně seznamová ni.
Hodiny českého jazyka a literatury byly zaměřeny na procvičování gramatick ýc h
a jazykových jevů i rozšiřování slovní zásoby žáků a její uplatňování v písemném i ústním
projevu. Vyučující v nich využitím různých metod práce s textem vhodně podporovali zájem
žáků o čtenářství. Výuka angličtiny byla vedená rodilými mluvčími, jejichž přátelský přístup
podporoval zájem a aktivitu žáků. Žáci prokazovali velmi dobré komunikační kompetence
a schopnost domluvit se v běžných situacích. Výuka francouzštiny probíhala efektivně
tandemově. Škola v rámci výuky moderních dějin správně uplatňuje badatelský přístup
a efektivní metody, které jsou založené na náležitých metodických materiálech.
Stanovené cíle vzdělávání ve sledovaných hodinách matematiky na 2. stupni ZŠ
a v gymnáziu byly účinně rozvíjeny. Frontální výuka byla vhodně střídána se samostatnou
prací žáků nebo prací ve skupinách či dvojicích. Záměrně zvolená nižší náročnost
zadávaných příkladů na procvičování probíraného tématu umožňovala učitelům udržovat
stálou aktivitu žáků a správně mohli rychlejší žáky motivovat k různým způsobům řešení
zadávaných úloh. Oproti častému využívání digitálních technologií učitelé opomíjeli větší
možnost využívání matematiky v praktickém životě.
Hospitovaná výuka českého jazyka a literatury na gymnáziu byla efektivní, názorná, bohatá
svým obsahem a činnostmi. Mluvní projevy žáků byly v souladu s výstupy příslušného ŠVP,
dovedně obhajovali své názory, argumentovali, diskutovali. Výuka cizích jazyků příkladně
podporuje rozvoj komunikativních dovedností žáků. Všechny sledované hodiny byly
důsledně vedeny v cizím jazyce. Zaznamenána byla výrazná diferenciace úkolů a činností
dle možností jednotlivců. Při výuce anglického jazyka bylo zřejmé, že kompetence žáků jsou
na vyšší úrovni, než stanovují výstupy ŠVP. V německém jazyce odpovídaly výstupům
druhého cizího jazyka nebo byly vyšší. K efektivitě výuky přispívá bilingvní výuka
některých předmětů, podpora školy žákům, kteří chtějí získat mezinárodní jazykové
certifikáty, zahraniční výjezdy aj. V hospitovaném společensko-vědním semináři žáci účelně


                                            4/9
pracovali s více zdroji včetně platného právního předpisu. Účinně vyhledávali, třídili
a aplikovali informace. K rozvoji jejich sociálních kompetencí hodnotně přispěla práce
v týmech, sdílení hodnot, diskuse aj.
Ve sledované výuce přírodovědných předmětů učitelé žáky většinou dobře aktivizova li.
Pracovali ve dvojicích s pracovním listem, diskutovali, byli efektivně motivo vá ni
k využívání svých dosavadních znalostí. Při tom účinně používali své poznámky
a internetové zdroje. Pro podporu názornosti při výuce chemie byl zdařile využit
demonstrační pokus. Ve výuce fyziky učitel řádně podporoval názornost fyzikálními pokusy
na internetu a aktivně vedl žáky k vyvozování souvislostí a aplikaci znalostí. Při výuce
biologie byla zaznamenána vhodná podpora žáka s OMJ, žáci pracoval účelně ve dvojici při
vyplňováni pracovního listu. Při výuce zeměpisu se učitel náležitě dotazoval žáků na jejich
dosavadní znalosti, ti pak samostatně vyplňovali pracovní list, využívali atlasy. Byla
zaznamenána i diferenciace zadání na základě volitelnosti.
Ve sledovaném průběhu projektového kariérního dne byli žáci jak ZŠ, tak SŠ vhodně
aktivizováni systematicky zvolenými činnostmi na podporu kariérního růstu. Aktuální
mediální témata vyučovala externí lektorka. Žáky inspirovala beseda s podnikatele m.
Příhodně byli vyučujícím seznámeni s pravidly pro tvorbu ročníkových prací.
Část hospitovaného zájmového vzdělávání probíhala v kmenových učebnách, jejich prostory
ale neumožňovaly spontánní a relaxační aktivity v dostatečné míře. Příležitostí ke zlepšení
je získání vlastních učeben. Hospitovaná odpolední výuka probíhala na venkovníc h
prostranstvích školy, kde byli žáci vhodně vedeni k individuálním či společným sportovním,
pohybovým a relaxačním činnostem. Žáci si volili činnosti dle svého zájmu, vychovate lk y
jim poskytovaly dostatek prostoru k rozvíjení komunikativních i sociálních dovedností.
Průběžně zjišťovali potřeby žáků a případně je inspirovali k dalším aktivitám.


                         Hodnocení výsledků vzdělávání
Úspěšnost žáků je školou dlouhodobě sledována a vyhodnocována. Aktuální infor mace
o výsledcích vzdělávání žáků škola příkladně účelně čerpá z mnoha zdrojů a různorodými
nástroji. Využívá interní data a zároveň je porovnává s výsledky z externího srovnávání.
Výsledky žáků škola také eviduje prostřednictvím výstupů projektových, ekologickýc h
a charitativních činností. Ve sledované výuce byly často zaznamenány reakce žáků
dotvrzující vysokou míru respektujících postupů, komunikačních a sociálních dovedností.
Pravidelně jsou zadávány a průběžně vyhodnocovány srovnávací testy. Bilingvní charakter
školy se významně odráží ve skutečnosti, že žáci v průběhu vzdělávání úspěšně procházejí
standardizovaným testováním úrovně dosažených znalostí a dovedností v anglickém jazyce.
Školou provedené analýzy výsledků anketních zjišťování jsou účinnou metodou pro
sebereflexi.
Dosahované výsledky vzdělávání většiny žáků v ZŠ jsou v souladu s požadovanými výstupy
realizovaného vzdělávacího programu. Celkově na konci školního roku 2021/2022 prospělo
s vyznamenáním 80 % žáků. Z analýzy prospěchu v tomto a letošním školním roce plyne,
že na prvním stupni převažuje hodnocení stupněm prospěchu „výborný“ a „chvaliteb ný.
Adaptaci při přechodu z 1. na 2. stupeň žáci zvládají vcelku dobře, ubývá ale žáků
prospívajících s vyznamenáním. Ve druhém pololetí školního roku 2021/2022 prospělo na
prvním stupni s vyznamenáním 96 % žáků, na druhém 52 % žáků. Problematick ým i
předměty jsou zejména fyzika, dějepis, český jazyk a literatura a matematika.




                                           5/9
Úspěšní jsou i žáci gymnázia. Ve školním roce 2021/2022 byl průměrný prospěch žáků cca
1,5, přičemž 54 % z nich prospělo s vyznamenáním. Úspěšně probíhá adaptace žáků na
systém gymnaziálního vzdělávání při přechodu do 1. ročníku.
Úspěšnost žáků při ukončování vzdělávání maturitní zkouškou se zvýšila. Ve zkouškách
společné části škola ve školním roce 2021/2022 vykázala lepší výsledky, než jaký je průměr
gymnázií v republice. Ve školním roce 2022/2023 ji vykonali všichni žáci úspěšně již
v prvním termínu, přičemž třetina z nich s vyznamenáním. Někteří žáci využívají možnost
nahradit profilovou zkoušku z cizího jazyka mezinárodním certifikátem, ve školním roce
2022/2023 tuto možnost využila přibližně třetina žáků.
Při zapojení do externího testování ve školním roce 2021/2022 v ZŠ v předmětech český
jazyk, matematika a anglický jazyk škola dosáhla požadovaných výstupů. V anglické m
jazyce byly výsledky výborné, v dalších předmětech žáci většinou dosáhli lepších výsledků
než žáci zúčastněných škol. Ve SŠ uspěli žáci v přírodovědné a čtenářské gramotnosti
v letošním školním roce s výbornými výsledky. Různými nástroji jsou také nadále vhodně
porovnávány celkové výsledky vzdělávání žáků s ostatními školami, např. výsledky
v předmětových nebo ve sportovních soutěžích. Účast žáků v soutěžích škola podporuje,
učitelé se podle potřeby věnují žákům, kteří se na vědomostní soutěže připravují. Dosahují
v nich velmi dobrých umístění.
Od minulé inspekční činnosti přetrvává účinný rozvoj čtenářské gramotnosti, a to zacílenými
podnětnými aktivitami, které žáky systematicky vedou k četbě. K tomu přispívá využívá ní
velmi dobře vybavené školní knihovny. Nově škola realizuje ročníkové práce žáků
9. ročníku, což účelně podporuje jejich osobnostní zaměření.
Pedagogové postupují podle jasných pravidel prevence i řešení všech forem rizikové ho
chování. Snahu školy o minimalizaci výskytu rizikového chování žáků podporují přiměřeně
schopnostem a věku nastavená celoškolní pravidla chování doplněná o pravidla ve třídách,
činnosti během třídnických hodin, adaptační a zájmové aktivity aj. Průběžně jsou
zajišťovány např. námětově zaměřené besedy, exkurze, návštěvy akcí či adaptační aktivity.
Pracovnice ŠPP poskytují individuálně konzultace žákům s výchovnými problémy
a s poruchami chování. Po vyhodnocení sociometrického šetření se efektivně pracuje
s třídními kolektivy se vztahovými problémy. Provázaně jsou do výuky zařazována témata
z oblasti prevence rizikového chování, zdravého způsobu života a dopravní výchovy.
Aktivity zaměřené na předcházení rizikovému chování většinou eliminují jeho výskyt.
K dobrému chování jsou žáci motivováni udělováním pochval a různých ocenění.
Se zákonnými zástupci jsou konzultovány individuální výchovné a vzdělávací potíže jejich
dětí, případně jim je doporučena návštěva odborného pracoviště. Zjištěné rizikové jevy jsou
převážně řešeny účinným způsobem. Příležitostí ke zlepšení však je důsledné seznamová ní
zákonných zástupců žáků s konkrétními realizovanými postupy řešení rizikových jevů.
Účinně pracuje monitorovací, kontrolní a zejména podpůrný systém školy. ŠPP monitor uje
a vyhodnocuje vzdělávací proces žáků se SVP. Poskytování podpůrných opatření na základě
vlastní diagnostiky i na základě doporučení školských poradenských zařízení je většinou
účelné. O tom svědčí skutečnost, že prospěch žáků s SVP je srovnatelný s ostatními žáky.
Žáky ohrožené školním neúspěchem škola převážně účelně identifikuje a poskytuje jim
systémově nastavenou podporu, díky tomu neprospívá pouze minimum žáků.
Škola cíleně pracuje s talentovanými žáky. Tomu přizpůsobuje i organizaci vzdělávání např.
vytvořením podpůrných skupin pro nadané žáky. Rozvoji potřebných kompetencí žáků
systematicky přispívají četné kulturní, jazykové, sportovní, poznávací pobyty, zapojení



                                           6/9
v debatním klubu, do projektu Mezinárodní ceny vévody z Edinburgu aj. Žáci účelně
rozvíjejí své kompetence v žákovském parlamentu.
Kariérové poradenství se vhodně zaměřuje na cílenou pomoc při výběru volitelnýc h
předmětů, zprostředkování informací a odkazů o možnostech studia na vysokých školách či
na pomoc se zvládnutím formalit přijímacího řízení na různé fakulty. Vedení školy sleduje
další vzdělávací cestu absolventů, kteří pokračují ve studiu na vysokých školách různého
zaměření, a to v tuzemsku i v zahraničí.
Výsledky účastníků zájmového vzdělávání odpovídají cílům stanoveným v příslušných ŠVP
a individuálním schopnostem jednotlivců.


                                         Závěry
Vývoj školy
- Ve škole působí nová ředitelka (srpen 2021).
- Od minulého inspekčního hodnocení (červen 2016) podstatně vzrostl počet žáků
  v základní a střední škole a počet pedagogických pracovníků.
- Zlepšily se materiální podmínky vzdělávání.
Silné stránky
- Je úspěšně realizována koncepce bilingvní školy.
- Škola příkladně podporuje rozvoj komunikativních dovedností žáků v cizích jazycích.
- Škola vhodně realizuje podnětné aktivity, které podporují osobnostní rozvoj žáků.
- Škola efektivně využívá rozmanité metody ověřování vzdělávacích výsledků žáků včetně
  mezinárodní certifikace žáků v cizojazyčném vzdělávání.
- Realizované partnerství s tuzemskými a zahraničními subjekty podporuje rozvoj
  vzdělávacího potenciálu žáků.
Slabé stránky a/nebo příležitosti ke zlepšení
- Ve sledované výuce učitelé základní školy využívali v menší míře metody práce se žáky
  zohledňující jejich předpoklady ke vzdělávání.
- Nízká míra využívání sebehodnocení žáků a vrstevnického hodnocení v základní a střední
  škole umožňuje učitelům jen částečně získávat informaci o míře zvládnutí učiva všemi
  žáky.
Doporučení pro zlepšení činnosti školy
- Zefektivnit kontrolní systém, dbát na doložení nostrifikace dokladu o nejvyšš ím
  dosaženém vzdělání u rodilých mluvčích.
- Diferencovat obsah vzdělávání každého žáka s ohledem na jeho maximální vzdělávac í
  potenciál. Získávat systematicky zpětnou vazbu ze sebehodnocení žáků ve vyučovac íc h
  hodinách a rozvíjet postojové cíle výuky v dostatečné míře.
- Nadále zlepšovat materiální podmínky např. zajištěním vlastních prostor pro školní
  družinu za účelem efektivního provádění spontánních a relaxačních aktivit.
- Důsledně seznamovat zákonné zástupce žáků s konkrétními realizovanými postupy
  řešení rizikových jevů.


                                           7/9
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Základní dokumenty školy (zakladatelská listina, rozhodnutí MŠMT o zápisu škol
      a školských zařízení, výpis z obchodního rejstříku) rejstříku – stav k termínu
      inspekční činnosti
 2.   Jmenování ředitelky školy s účinností od 1. srpna 2021
 3.   Koncepce a strategie rozvoje školy 2021/2022 –2022/2023 - 2023/2024
 4.   Dokumentace k řízení a kontrole – školní rok 2022/2023 k termínu inspekční činnosti
 5.   Personální dokumentace pedagogických pracovníků včetně plánu jejich dalšího
      vzdělávání (vzorek)
 6.   Dokumentace k zajištění bezpečnosti a ochrany zdraví, platná ve školním roce
      2022/2023 k termínu inspekční činnosti
 7.   Doklady o přijímání ke vzdělávání, o ukončování vzdělávání maturitní zkouškou
      (vzorek)
 8.   Školní vzdělávací programy, účinné k termínu inspekční činnosti
 9.   Školní řády základní školy a střední školy, vnitřní řády školní družiny a školního
      klubu účinné k termínu inspekční činnosti
10.   Školní matrika včetně prospěchu žáků – stav k termínu inspekční činnosti
11.   Třídní knihy, rozvrhy vyučovacích hodin – školní rok 2022/2023 k termínu inspekční
      činnosti
12.   Záznamy z jednání pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
13.   Dokumentace školního poradenského pracoviště – školní rok 2021/2022, 2022/2023
      k termínu inspekční činnosti
14.   Výroční zprávy o činnosti školy – školní rok 2019/2020, 2020/2021, 2021/2022
15.   Zpráva nezávislého auditora o ověření Výkazu zisku a ztráty a způsobu vynalože nýc h
      výsledků za rok končící 31. 12. 2021 a Veřejnoprávní smlouvy o poskytnutýc h
      dotacích za školní roky 2021/2022 a 2020/2023, Finanční vypořádaní dotací
      poskytnutých ze státního rozpočtu za rok 2021 a 2022
16.   Ročníkové práce žáků, školní rok 2022/2023 k termínu inspekční činnosti, vzorek
17.   Webové stránky školy, školní rok 2022/2023 k termínu inspekční činnosti
18.   Inspekční zpráva, čj. ČŠIS-1483/16-S




                                           8/9
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.
Složení inspekčního týmu a datum vyhotovení inspekční zprávy


 Ing. Jana Diopová, školní inspektorka,
 vedoucí inspekčního týmu
 Bc. Mária Kotvanová, kontrolní
 pracovnice

 PaedDr. Václav Skála, školní inspektor

 Mgr. Věra Ritz-Radlinská Scherlingová,
 školní inspektorka

 Mgr. Marie Richterová, školní inspektorka

 PhDr. Aleš Franc, Ph.D., školní inspektor


V Praze 11. července 2023




                                             9/9
