                                  Doložka z konverze dokumentu do elektronické podoby – z moci úřední
Dokument 154096253-350394-230102132420.pdf vznikl převedením listinného dokumentu do elektronického dokumentu pod pořadovým číslem 154096253-
350394-230102132448. Vzniklý dokument obsahem odpovídá vstupnímu dokumentu. Počet stran dokumentu: 11

Vstup neobsahoval viditelný prvek, který nelze plně přenést na výstup.

Konverzi provedl subjekt: Česká školní inspekce

Pracoviště: Česká školní inspekce

Datum vyhotovení: 02.01.2023

Jméno a příjmení osoby, která konverzi provedla: Robin Pokorný



Poznámka:

Konverzí dokumentu se nepotvrzuje správnost a pravdivost údajů obsažených v dokumentu a
jejich soulad s právními předpisy. Kontrolu doložky lze provést v centrální evidenci doložek
na adrese https://www.czechpoint.cz/overovacidolozky .




                                                                                               154096253-350394-230102132448
                                                                             Ing. Pavel Honzík
                                                                             ředitel inspektorátu
                                                                             Česká školní inspekce
                                                                             Koperníkova 26, 301 00 Plzeň



          Věc: Připomínky k obsahu inspekční zprávy
          č.j. CISŘ3/2023
          V Plzni, 16. 1. 2023

          Vážený pane řediteli,

          v souladu s par. 174 odst. 11 školského zákona podávám následující připomínky k obsahu inspekční
          zprávy České školní inspekce ze dne 20. 12. 2022, doručené škole prostřednictvím datové schránky dne 4.
          1. 2023.

          Na úvod bych ráda uvedla, že z inspekční činnosti ČŠI v naší škole jsme získali řadu užitečných podnětů a
          děkujeme inspekčnímu týmu za přístup zaměřený především na vzdělávání žáků a metodickou podporu
          pedagogů. Také zpráva obsahuje inspiraci pro naši další práci.

          Několik dílčích částí v textu zprávy však podle mého názoru neodpovídá zcela tomu, jak byla zjištění ve
          škole interpretována, případně bez dalšího kontextu neposkytují ucelený pohled. Vzhledem k tomu, že je
          zpráva veřejný dokument, který může být důležitým zdrojem informací pro rodiče, sociální partnery či
          uchazeče o vzdělávání, považuji za nutné se k nim vyjádřit. Citace z inspekční zprávy jsou uvedeny tučnou
          kurzívou.

          Kapitola Hodnocení průběhu vzdělávání
          str. 6/11 Učební materiály použité při výuce byly staršího data, jedná se navíc převážně o opisy ze
          starších publikací.

          Nesouhlasíme s hodnocením, že jde o neaktuální učební materiály. Například učebnice používaná
          v hodinách hospitovaného předmětu Psychologie má rok vydání 2011, dotisk rok 2022, učebnice
          používaná v předmětu Sociální politika rok vydání 2013, učební materiály pro tento předmět vyučující
          aktualizuje pravidelně podle změn v legislativě i metodikách zveřejňovaných MPSV, stejně tak aktuálnost
          výukových materiálů pečlivě sledují i další vyučující odborných předmětů. Učební materiály proto
          odpovídají aktuálním trendům v oboru, jak se ostatně uvádí i v této zprávě o řádek výše „… předávané
          informace plně souzněly s trendem zavedené současné praxe v péči o osoby s potřebami či nemocí.“


          str. 6/11 Učebnice a další studijní materiály v těchto předmětech jsou limitovány nedostatečnou historií
          těchto vyučovacích předmětů v České republice. Pedagogové tak převážně čerpají z vysokoškolských
          skript a žákům poskytují jen výkladové hodiny a doporučenou literaturu k samostudiu.

          Neodpovídá skutečnosti. Pro výuku některých odborných předmětů oboru Ekologie a životní prostředí se
          nevydávají středoškolské učebnice, vyučující proto připravují a poskytují žákům studijní materiály
          z různých zdrojů. Rozhodně to však neznamená, že žákům poskytují jen výkladové hodiny a doporučenou
                                                                                                            www.cisplzen.cz

Církevní ZŠ a SŠ Plzeň

Táborská 2081/28,                 (e)    info@cisplzen.cz
Plzeň 2 - Slovany                 (t)    +420 774 493 295
326 00
          literaturu k samostudiu. V hodinách se vyučuje různými formami a metodami, i při hospitovaných
          hodinách žáci pracovali skupinově, samostatně, zpracovávají vlastní projekty apod. Především však výuka
          odborných předmětů zahrnuje významný podíl laboratorní práce a praktických činností v terénu.
          Naprosto klíčový je pro odbornou výuku žáků systém exkurzí a praxí, propracovaný od 1. do 4. ročníku.
          V době inspekce ČŠI bohužel tato výuka nebyla hospitována, inspekční zpráva se tedy o této části
          pochopitelně nezmiňuje. Hodnocení odborné výuky předmětů oboru Ekologie a životní prostředí je však
          kvůli tomu velmi málo vypovídající.

          Ke dvěma výše uvedeným připomínkám chci ještě doplnit, že hospitující při rozboru hospitovaných hodin
          ani jednoho oboru neměla žádné výhrady či doporučení pro vyučující, při rozboru dílčích závěrů
          s ředitelkou školy uvedla, že učitele odborných předmětů vidí jako tým zapálených lidí s motivací předat
          odbornost a nadšení pro obor mladé generaci, ocenila práci s chybou, podporu žáků, atmosféru vzájemné
          důvěry. Zpráva se omezuje na popis učebních materiálů a zvolené formulace bez dalšího kontextu
          vyznívají spíše jako nízká kvalita výuky odborných předmětů.

          Viz také v kapitole Závěry, Doporučení pro zlepšení činnosti školy: Aktualizovat učebnice a učební texty
          pro výuku odborných předmětů ve střední škole.

          Kapitola Závěry

          str. 9/11 Silné stránky a/nebo příležitosti ke zlepšení
          - Pedagogové během hospitované výuky v základní i střední škole nepoužívali v potřebné míře vhodné
          strategie a metody pro zohlednění individuálních potřeb všech žáků.

          V průběhu inspekční činnosti byla několikrát zmíněna jako přednost individuální práce s žáky, sama
          inspekční zpráva to popisuje na různých místech (např. strana 4/11 vyučující velmi dobře postupy
          rozšiřují o metody v závislosti na potřebách žáků; strana 5/11 poskytována individuální podpora,
          výrazným individuálním přístupem, 6/11 individuální přístup pedagogů. Doporučováno bylo, jak také
          uvádí zpráva, zařadit vyšší míru diferenciace učiva a propracovanější systém podpory pro nadané žáky.
          Výše uvedená formulace podle nás ale bez kontextu pro čtenáře, který by si přečetl pouze závěrečná
          doporučení, vyznívá tak, že škola s individuálními potřebami žáků pracuje málo.

          Str. 9/11 Doporučení pro zlepšení činnosti školy
          - Zintenzivnit pedagogické vedení v méně akcentovaných přístupech při výuce (např. ….. spolupráce
          učitele a asistenta pedagoga).

          V průběhu inspekční činnosti byla několikrát zmíněna dobrá spolupráce učitelů a asistentů pedagoga,
          také inspekční zpráva to v předchozích kapitolách popisuje. Doporučení však uvádí, že by vedení školy
          mělo podpořit spolupráci učitele a asistenta pedagoga – vnímáme jako rozpornou informaci, z níž není
          jasné, co konkrétně může škola v této oblasti rozvíjet.


          Děkuji předem za vyjádření k našim připomínkám.
          S pozdravem

                                                                                     Mgr. Kateřina Chejlavová
                                                                                     ředitelka školy




                                                                                                           www.cisplzen.cz

Církevní ZŠ a SŠ Plzeň

Táborská 2081/28,                (e)    info@cisplzen.cz
Plzeň 2 - Slovany                (t)    +420 774 493 295
326 00
                                       Česká školní inspekce
                                       Plzeňský inspektorát
  ____________________________________________________________________________________________________________


                                                                                       V Plzni, 12. 02. 2023
                                                                                        Čj.: ČŠIP-207/23-P



                                   Stanovisko k připomínkám

Ředitelka právnické osoby Církevní základní škola a střední škola Plzeň (dále „škola“), podala
připomínky k inspekční zprávě čj. ČŠIP-1092/22-P dle § 174 odst. 11 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


Ředitelka školy v připomínkách k části Hodnocení průběhu výuky odborných předmětů
uvádí:
Nesouhlasíme s hodnocením, že jde o neaktuální učební materiály. Například učebnice
používaná v hodinách hospitovaného předmětu Psychologie má rok vydání 2011, dotisk rok
2022, učebnice používaná v předmětu Sociální politika rok vydání 2013, učební materiály pro
tento předmět vyučující aktualizuje pravidelně podle změn v legislativě i metodikách
zveřejňovaných MPSV, stejně tak aktuálnost výukových materiálů pečlivě sledují i další
vyučující odborných předmětů Učební materiály proto odpovídají aktuálním trendům v oboru,
jak se ostatně uvádí i v této zprávě o řádek výše“… předávané informace plně souzněly
s trendem zavedené současné praxe v péči o osoby s potřebami či nemocí.“
Inspekční zpráva, str. 6, část Hodnocení průběhu výuky odborných předmětů uvádí, že:
Učební materiály použité při výuce byly staršího data, jedná se navíc převážně o opisy
ze starších publikací.
Stanovisko inspekčního týmu:
Inspekční zpráva se opírá o zkušenosti a stanoviska inspekčního týmu v době inspekční činnosti
a je podpořena pohledem přizvaného odborníka z praxe v rámci objektivního zhodnocení
praktické výuky, směřujícímu k obohacení znalostí žáků a zlepšení současného stavu v praxi
po nástupu žáků do zaměstnání.
Učebnice, vydané v poslední době s převzatým obsahem z dřívějších dat jsou obecným faktem
v oboru sociální práce. Odbornice na enviromentální manažerství ověřila přítomnost tohoto
trendu i v hodnocené škole. Získání moderních učebních materiálů se zmínkou nových
či inovativních metod a technik práce s klienty a pacienty není v ČR úplně standardní, nicméně
materiály jsou dostupné. Právě na střední škole mají žáci často jedinou možnost získat
všeobecné informace o možnostech přístupu ke své budoucí profesi. S vyučujícími bylo na toto
téma diskutováno, dostali potřebnou podporu a inspiraci, kde je možné literaturu a informace


                                                      1/4
získat a tím mít možnost předat žákům nové metody pro péči o seniory, případně jinou cílovou
skupinu.
To, že současné učebnice odpovídají současnému trendu neznamená, že momentálně většinově
nastavený trend je správný. Dokonce i sami žáci se zkušenostmi z praktické výuky se v rámci
diskuse při výuce o nastaveném trendu zmiňovali jako o ne zcela správném vůči klientům a
pacientům. Pedagogové si jsou tohoto faktu vědomi a tuto skutečnost nezastírali, nekonfliktně
a jasně popsali inspekčnímu týmu, že teorie (ve škole) a realita (například na místech praktické
výuky) se často liší. To bylo pozitivně reflektováno inspekčním týmem. Informovanost o jiných
typech metod práce (výživa, hygiena, aktivizace apod.) považuje ČŠI za zásadní pro
modernizaci a další zvýšení kvality poskytované péče v teoretické výuce i následné praxi.


Ředitelka školy v připomínkách k části Hodnocení průběhu výuky odborných předmětů
uvádí:
Neodpovídá skutečnosti. Pro výuku některých odborných předmětů oboru Ekologie a životní
prostředí se nevydávají středoškolské učebnice, vyučující proto připravují a poskytují žákům
studijní materiály z různých zdrojů. Rozhodně to však neznamená, že žákům poskytují jen
výkladové hodiny a doporučenou literaturu k samostudiu. V hodinách se vyučuje různými
formami a metodami, i při hospitovaných hodinách žáci pracovali skupinově, samostatně,
zpracovávají vlastní projekty apod. Především však výuka odborných předmětů zahrnuje
významný podíl laboratorní práce a praktických činností v terénu. Naprosto klíčový je pro
odbornou výuku žáků systém exkurzí a praxí, propracovaný od 1. do 4. ročníku. V době
inspekce ČŠI bohužel tato výuka nebyla hospitována, inspekční zpráva se tedy o této části
pochopitelně nezmiňuje. Hodnocení odborné výuky předmětů oboru Ekologie a životní
prostředí je však kvůli tomu velmi málo vypovídající.
Ke dvěma výše uvedených připomínkám chci ještě doplnit, že hospitující při rozboru
hospitovaných hodin ani jednoho oboru neměla žádné výhrady či doporučení pro vyučující, při
rozboru dílčích závěrů s ředitelkou školy uvedla, že učitele odborných předmětů vidí jako tým
zapálených lidí s motivací předat odbornost a nadšení pro obor mladé generaci, ocenila práci
s chybou, podporu žáků, atmosféru vzájemné důvěry. Zpráva se omezuje na popis učebních
materiálů a zvolené formulace bez dalšího kontextu vyznívají spíše jako nízká kvalita výuky
odborných předmětů.
Inspekční zpráva, str. 6, část Hodnocení průběhu výuky odborných předmětů uvádí, že:
Učebnice a další studijní materiály v těchto předmětech jsou limitovány nedostatečnou historií
těchto vyučovacích předmětů v České republice. Pedagogové tak převážně čerpají
z vysokoškolských skript a žákům poskytují jen výkladové hodiny a doporučenou literaturu
k samostudiu.
Stanovisko inspekčního týmu:
Zdroje k výuce v oboru environmetálním jsou omezené a skutečnost, že pedagog čerpá z dat
vysokoškolských zdrojů, vnímá ČŠI v pozitivní konotaci, protože učitelé dokázali kreativně
se zdroji pracovat a zapojit teorii do praktických úkonů. Převaha výkladových hodin (nad
ostatními formami a metodami výuky) byla během hospitační činnosti zřejmá.
Závěry ČŠI nijak nezpochybňují zapálenost zaměstnanců, jejich motivaci nebo neochotu
k získávání nových a aktuálních výukových zdrojů informací pro žáky.

Hodnocení kvality výuky vycházejí z hospitovaných hodin a dalších aktivit inspekčního týmu
(rozhovory s pedagogy, dotazníková šetření apod.). Výuka odborných předmětů ve škole
rozhodně nebyla inspekčním týmem vnímána jako slabá stránka, (v tom případě by byla
uvedena v příslušné části inspekční zprávy).


Ředitelka školy v připomínkách k části Slabé stránky a/nebo příležitosti ke zlepšení
uvádí:
V průběhu inspekční činnosti byla několikrát zmíněna jako přednost individuální práce s žáky,
sama inspekční zpráva to popisuje na různých místech (např. strana 4/11 vyučující velmi dobře
postupy rozšiřují o metody v závislosti na potřebách žáků; strana 5/11 poskytována individuální
podpora, výrazným individuálním přístupem, 6/11 individuální přístup pedagogoů.
Doporučováno bylo, jak také uvádí zpráva, zařadit vyšší míru diferenciace učiva
a propracovanější systém podpory pro nadané žáky. Výše uvedená formulace podle nás ale bez
kontextu pro čtenáře, který by si přečetl pouze závěrečná doporučení, vyznívá tak, že škola
s individuálními potřebami žáků pracuje málo.
Inspekční zpráva str. 9, část Slabé stránky a/nebo příležitosti ke zlepšení uvádí, že:
Pedagogové během hospitované výuky v základní i střední škole nepoužívali v potřebné míře
vhodné strategie a metody pro zohlednění individuálních potřeb všech žáků.
Stanovisko inspekčního týmu:
Inspekční zprávu je potřeba vnímat jako celek, kde text zprávy slouží právě k doplnění
stručných informací, uvedených v závěrečné části. Konstatování ČŠI (v souladu s Kritérii
hodnocení podmínek, průběhu a výsledků vzdělávání) jsou zde zamýšlena zejména jako
příležitosti ke zlepšení, jak bylo zmíněno při celkových závěrech inspekční činnosti v Církevní
základní škole a střední škole Plzeň. Inspekční tým na základě hospitační činnosti v hodinách
i rozhovorů s pedagogickými pracovníky nalezl prostor pro zlepšení v oblasti zohlednění
individuálních potřeb všech žáků a poskytnutí jim efektivní podpory, který v inspekční zprávě
popisuje jako zmíněnou příležitost ke zlepšení činnosti školy. To však neznamená, že se jedná
slabou stránku, která zabraňuje kvalitní výuce, proto je tato oblast v dílčích částech inspekční
zprávy několikrát hodnocena pochvalně.
V inspekční zprávě je na několika místech uvedeno, že k negativním rysům v hospitovaných
hodinách patřilo nesystematické sledování vzdělávacího pokroku jednotlivých žáků. Podpora
nadaných žáků či žáků se zájmem během vyučování se realizovala minimálně; žákům nebyly
zadávány úlohy různé kognitivní náročnosti. Pouze v malé míře byla zaznamenána
diferenciace učiva jako reakce na složení žáků, jejich tempa a potenciálu, stejně jako využívání
digitálních technologií a práce s různými informačními zdroji. Ze statistických výsledků
hodnocení sledované výuky vyplývá, že ve druhém stupni základní školy i ve střední škole byla
sledována účelná podpora poskytovaná nadaným žákům a žákům se zájmem o dané téma
minimálně (např. vhodná podpora žáků, kteří projevili zájem o probírané téma proběhla
na střední škole v 6 % hospitovaných hodin, možnost volby úloh s různou kognitivní náročností
nebyla sledována vůbec). Z dat je naprosto zřejmé, že i přes mnohá pochvalná sdělení týkajících
se podpory žáků a zohlednění jejich individuálních potřeb (zejména žákům se speciálními
vzdělávacími potřebami, cizincům, slabším žákům), prostor ke zlepšení podpory (zejména
v oblasti podpory pro nadané žáky a žáky se zájmem o dané téma) existuje.
Ředitelka školy v připomínkách k části Doporučení pro zlepšení činnosti školy uvádí,
že v souladu s předchozími body nesouhlasí s tímto doporučením:
…V kapitole Závěry, Doporučení pro zlepšení činnosti školy: Aktualizovat učebnice a učební
texty pro výuku odborných předmětů ve střední škole.
Inspekční zpráva str. 9, část Doporučení pro zlepšení činnosti školy navrhuje:
Aktualizovat učebnice a učební texty pro výuku odborných předmětů ve střední škole.
Stanovisko inspekčního týmu:
Doporučení inspekčního týmu aktualizovat učebnice a učební texty vycházejí z předchozího
tématu (viz připomínky k části Hodnocení průběhu výuky odborných předmětů). Výuka
by měla reflektovat nejnovější trendy, metody a přístupy, což považuje ČŠI jako zásadní pro
nejlepší možnou podporu poskytovanou žákům ve výuce odborných předmětů. Vzhledem
k tomu pokládá inspekční tým doporučení stále jako podnětné, s cílem ke zvýšení kvality
vzdělávání.


Ředitelka školy v připomínkách k části Doporučení pro zlepšení činnosti školy uvádí:
V průběhu inspekční činnosti byla několikrát zmíněna dobrá spolupráce učitelů a asistentů
pedagoga, také inspekční zpráva to v předchozích kapitolách popisuje. Doporučení však uvádí,
že vedení školy by mělo podpořit spolupráci učitele a asistenta pedagoga – vnímáme jako
rozpornou informaci, z níž není jasné, co konkrétně může škola v této oblasti rozvíjet.
Inspekční zpráva str. 9, část Doporučení pro zlepšení činnosti školy navrhuje:
Zintenzivnit pedagogické vedení v méně akcentovaných přístupech při výuce (např.
diferenciace učiva, podněcování kreativního myšlení, využívání různých informačních zdrojů,
formativní hodnocení, spolupráce učitele a asistenta pedagoga).
Stanovisko inspekčního týmu:
Spolupráce pedagogů s asistenty pedagoga byla při hodinách sledovaných inspektory ČŠI
většinově efektivní, místy ale spolupráce probíhala spontánně, jen jako reakce na dění ve třídě
bez potřebného dopadu na naplnění cíle výuky. Sledovaný přístup pedagogů a spolupracujících
asistentů vůči žákům s potřebou alternativních postupů ve střední škole byl vstřícný, to však
neznamená maximálně efektivní ve prospěch dosažení vzdělávacích cílů. Doporučení
inspekčním týmem je míněno jako rada k dosažení ještě efektivnější poskytované podpory
žákům, nikoli jako slabá stránka školy.



Mgr. Martin Milota, PGCE
vedoucí inspekčního týmu


Církevní základní škola a střední škola Plzeň
Mgr. Kateřina Chejlavová
ředitelka školy
Táborská 2081/28, Východní Předměstí
32600 Plzeň
ID DS:
