                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIM-63/25-M
                                      Sp. zn. ČŠIM-S-514/24-M


Název                               Střední škola grafiky a médií Olomouc, Střední
                                    novosadská 87/53
Sídlo                               Střední novosadská 87/53, Nové Sady, 779 00 Olomouc
E-mail                              skola@sgmo.cz
IČO                                 00 848 778
Identifikátor                       600 017 168
Právní forma                        příspěvková organizace
Zastupující                         Mgr. et Mgr. Petr Skyva
Zřizovatel                          Olomoucký kraj
Místo inspekční činnosti            Střední novosadská 87/53, Nové Sady, 779 00 Olomouc
Inspekční činnost na místě          14. − 16. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola grafiky a médií Olomouc, Střední novosadská 87/53 (dále „škola“), vykonává
činnost střední školy a školní jídelny- výdejny.
Škola poskytuje střední stupeň vzdělání s maturitní zkouškou. Ve školním roce 2024/2025
realizuje v denní formě vzdělávání obory 34-53-L/01 Reprodukční grafik pro média,
34-42-M/01 Designér obalů, 34-52-L/01 Tiskař na polygrafických strojích a 34-41-M/01
Polygrafie. U oborů Reprodukční grafik a Tiskař mohou žáci po ukončení třetího ročníku
získat v příslušném oboru střední vzdělání s výučním listem.
Ve školním roce 2024/2025 vykázala škola celkem 272 žáků zařazených ve 12 třídách. Škola
eviduje i žáky se speciálními vzdělávacími potřebami s potřebou podpůrných opatření a žáky
s odlišným mateřským jazykem.
Teoretické a část praktického vyučování probíhá na adrese školy a celý uzavřený areál je
koncipován jako několik sousedících budov. Další část praktického vyučování je realizo vá na
ve firmách, se kterými škola uzavírá smluvní vztah. Stravování je zajištěno přímo v areálu
ve školní jídelně-výdejně a žáci mají možnost ubytování u jiného školského subjektu na
základě uzavřené smlouvy.
Informace o škole jsou pro zájemce i veřejnost publikovány prostřednictvím výroční zprávy
o činnosti školy a na webových stránkách (www.sgmo.cz).



                         Hodnocení podmínek vzdělávání
Koncepční záměry rozvoje jsou zpracovány jako součást dokumentů školy, deklarovaná
strategie stanovuje reálné cíle, které jsou pravidelně vyhodnocovány a následně jsou podle
potřeby upravovány. Plánování vychází z podrobné analýzy současného stavu, ze znalosti
prostředí, přihlíží k potřebám žáků i pedagogických pracovníků a záměrům zřizovate le.
Škola se zaměřuje zejména na podporu zájmu žáků o vzdělávání v technických oborech, na
rozvoj jejich odborných znalostí a praktických dovedností a provázanost získanýc h
kompetencí s požadavky zaměstnavatelů. Uvedené záměry jsou implementovány ve
školních vzdělávacích programech formou posílení výuky odborných předmětů a předmětů
z oblasti jazykového vzdělávání a komunikace. Jejich realizace je podpořena i spoluprací
školy se základními a středními školami v regionu. Na vzdělávací obsahy jednotlivýc h
vyučovacích předmětů vhodně navazují školní a mimoškolní aktivity, které přispívají
k všestrannému rozvoji osobnosti žáků a prohlubují jejich zaměření.
Nastavená organizační struktura odpovídá velikosti subjektu a rozsahu jeho činností,
které vykonává. Účelné vymezení oblastí působnosti vedoucích pedagogických pracovníků
a jejich kompetencí v rámci vícestupňového řízení vytváří optimální podmínky pro efektivní
řízení. Učitelé participují na chodu školy prostřednictvím předmětových komisí a jednání
pedagogické rady. Systém plánování je funkční, adresný, přihlíží k potřebám žáků
i pedagogických pracovníků a zajišťuje zpětnou kontrolu plnění úkolů. Komunikační systém
školy používá všechny běžné postupy pro přenos aktuálních informací. Výsledky kontrol
jsou zobecňovány na společných poradách, učitelům je poskytována relevantní zpětná vazba
k jejich práci. I když je řídicí a kontrolní systém nastaven způsobem, který postihuje všechny
oblasti fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení teoretické výuky a v analýze výsledků vzdělávání.




                                             2/9
Činnost školy pozitivně ovlivňují rozvíjené partnerské vztahy. Pro potřeby zajištění kvalitní
realizace praktického vyučování škola spolupracuje s partnerskými firmami. Uvedenou
spolupráci škola navíc účelně využívá i jako zdroj informací pro hodnocení dosahovaných
výsledků vzdělávání, a to zejména v oblasti utváření a rozvoje požadovaných odborných
kompetencí žáků. Žáci se účastní exkurzí u zaměstnavatelů, realizovány jsou pro ně
i přednášky odborníků z praxe. Škola udržuje partnerství také s jinými školami s obdobným
odborným zaměřením v rámci České republiky. Také pracovní stáže u zahraničních partnerů
v rámci mezinárodního projektu (Erasmus+) motivují žáky ke studiu a pozitivně přispívají
zejména k rozvoji jejich jazykových, sociálních a pracovních kompetencí. Pro zajištění
odpovídající odborné kvality výuky, hlavně pak pro udržení potřebného kontaktu
s problematikou praxe, má důležitý význam také partnerství školy s profesními sdruženími.
Přínosná je rovněž spolupráce se školskou radou a zřizovatelem, který se podílí na
zlepšování materiálně-technických podmínek školy.
Složení pedagogického sboru umožňuje plnit záměry a cíle školních vzdělávacích programů.
Pedagogický sbor je stabilizovaný, průběžně doplňovaný o nové pedagogy, kterým je
věnována potřebná pozornost a metodická péče přispívající k jejich úspěšnému začlenění
do vzdělávacího procesu a bezproblémové adaptaci do pracovního kolektivu. K tomu
přispívají vzájemné hospitace, odpovídajícím způsobem tak dochází ke sdílení zkušeností,
nápadů a inspirace z pedagogické praxe. Ředitel školy podporuje profesní rozvoj, vytváří
podmínky pro další vzdělávání pedagogických pracovníků, které zohledňuje potřeby školy
a učitelů formou sebevzdělávacích plánů a je realizováno s ohledem na její finanční možnosti
i na nabídku vzdělávacích institucí.
Materiální podmínky umožňují poskytovat kvalitní střední vzdělávání a školské služby.
Všechny prostory školy jsou účelně a esteticky zařízené. Škola má k dispozici specializo va né
učebny pro výuku nejen odborných, ale i některých všeobecně vzdělávacích předmětů,
laboratoře a dílny. Učebny jsou vybaveny pomůckami podporujícími názornost výuky.
Za přispění finančních prostředků od zřizovatele a prostředků z projektů se daří škole
naplňovat své záměry a cíle stanovené ve školních vzdělávacích programech.
Škola vytváří předpoklady pro zajištění bezpečnosti a ochrany zdraví žáků při vzdělává ní
a s ním přímo souvisejících činnostech, upozorňuje na případná rizika a průběžně přijímá
opatření k jejich minimalizaci. Žáci jsou o ochraně zdraví a zásadách bezpečného chování
při vzdělávání i dalších činnostech organizovaných školou průběžně poučováni.



                          Hodnocení průběhu vzdělávání
Průběh středního vzdělávání byl sledován ve všeobecně vzdělávacích a odborných
předmětech a praktickém vyučování. Výuka probíhala v souladu se stanovenými
vzdělávacími cíli, s přihlédnutím k dosavadním znalostem a dovednostem žáků i k jejich
přípravě na maturitní zkoušku. Po odborné stránce byly hodnocené vyučovací hodiny
připravené, aplikovaný vzdělávací obsah byl aktualizován v souladu se současnými
vědeckými poznatky. Odbornost výkladu byla podpořena pedagogickými zkušenostmi
i profesní jistotou učitelů. Při interpretaci vzdělávacího obsahu vyučující vhodně zařazova li
mezipředmětové vazby doplněné o nové poznatky, zdůrazňovali žákům možnost využití
nabytých vědomostí a dovedností v profesní praxi, případně také v běžném osobním životě.
Společným znakem všech hodnocených vyučovacích hodin byla pozitivní pracovní
atmosféra. Vzdělávací strategie vycházely zejména z vědomostí a dovedností žáků. Z reakcí


                                             3/9
žáků bylo patrné, že mají zažitá pravidla komunikace a osvojené pracovní návyky.
Prokazovali odpovídající míru osvojených vědomostí a znalostí, schopnost porozumění
odbornému textu a aplikace pravidel a osvojených dovedností v praxi. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů a často prokazovali odpovídající úroveň znalostí a dovedností
vzhledem k očekávaným výstupům. S různou mírou úspěchu vyučující uplatňovali snahu
nepředkládat žákům hotové informace a přimět je k samostatnému uvažování, kritickému
myšlení, hledání souvislostí mezi pozorovanými jevy a vyvozování závěrů. Snaha o posílení
kritického myšlení žáků však nebyla vždy dostatečně podpořena využitím jejich práce
s různými informačními zdroji. Z organizačních forem výrazně převažovala frontální výuka
doplněná řízeným rozhovorem se žáky, jiné formy podporující kooperativní techniky
a činnostní učení byly uplatňovány pouze v omezené míře. V případě, že byla do výuky
zařazena práce ve dvojicích a skupinách, žáci aktivně spolupracovali a k plnění úkolů
přistupovali zodpovědně. Nedostatečná pestrost uplatňovaných forem a metod výuky tak
v některých vyučovacích hodinách vedla k nerovnoměrnému zapojení žáků do vyučovac ího
procesu a nevytvářela jim příležitosti k týmové spolupráci, která by rozvíjela schopnosti
komunikace při společném řešení problémů a umožnila žákům lépe si osvojit získané
poznatky nebo vyjádřit svůj názor, či si ho obhájit. Také výraznější časová či obsahová
diferenciace vzdělávacích přístupů nebyla ve výuce příliš patrná. Učitelé jen v malé míře
zadávali žákům odlišné úkoly s ohledem na jejich rozdílné individuální možnostmi
a schopnosti i tempo práce. Zároveň si ne vždy ověřovali, zda a na jaké úrovni žáci zvládli
obsah aktuálně probíraného učiva. Podpora žáků se speciálními vzdělávacími potřebami ve
sledované výuce vycházela především z osobního přístupu jednotlivých učitelů a posouzení
potřeb žáků vzhledem náplni vyučovací hodiny.
Ke zvýšení názornosti využívali pedagogové vhodné učební pomůcky, ve většině
vyučovacích hodin pracovali také s audiovizuální technikou, která umožnila vedení výuky
interaktivní formou. V menší části hodnocených vyučovacích hodin se také pozitivně
odrazila orientace vyučujících v moderních trendech ve výuce, kteří úspěšně podporovali
u žáků čtenářské a komunikační dovednosti. Žáci získávali od vyučujících zpětnou vazbu
o svých vzdělávacích výsledcích zpravidla prostřednictvím stručného hodnocení jejich
okamžitých výkonů. Jen výjimečně však při tom byla žákům poskytnuta formativní zpětná
vazba motivující je k dalšímu učení a reflektující jejich individuální pokrok. Vzájemné
hodnocení a sebehodnocení žáků také nebylo vždy zařazováno v průběhu nebo
bezprostředně po realizovaných vzdělávacích aktivitách.
Ve většině vyučovacích hodin nechybělo na závěr jejich shrnutí, podíl žáků však byl
minimální, zřetelné nebylo také motivační stanovení cíle dalšího vzdělávání.
K realizaci praktické výuky pro jednotlivé obory má škola k dispozici komplex účelně
uspořádaných odborných učeben, které jsou zařízeny moderním vybavením pro praktickou
výuku. V pracovních skupinách pod dohledem učitelů odborného výcviku byla zajištěna
účelná organizace prováděných pracovních činností žáků, které probíhaly v souladu
s tematickým rozvržením vzdělávacího obsahu. Výuka ve skupinách jednotlivých ročníků
byla realizována formou práce na konkrétně zadaných úkolech v rámci oboru, případně se
žáci věnovali procvičování již získaných dovedností. Vzdělávací obsah vhodně navazova l
na teoretické znalosti. Učitelé s odbornou praxí úspěšně rozvíjeli schopnosti žáků porozumět
zadání úkolu, dohlíželi, zda žáci efektivně pracují, a v průběhu vyhodnocovali jejich
samostatné úsilí při zpracování úkolů. Z hlediska motivace žáků se pozitivně uplatňova la
především individuální podpora. Průběžná kontrola samostatné práce byla zaměřena
zejména na správnost provádění jednotlivých pracovních činností, důraz byl kladen na
dodržování pracovních technik a dodržování pracovních postupů. U většiny žáků byla patrná


                                            4/9
samostatnost při práci a zvládnutí pracovních operací. V rámci praktického vyučování žáci
pracují také na reálných zakázkách. Kromě odborných kompetencí byly ve výuce rozvíjeny
zejména kompetence komunikativní, sociální a personální.


                          Hodnocení výsledků vzdělávání
Škola má zavedený funkční systém zjišťování a hodnocení výsledků vzdělává ní žáků, který
je opřen o transparentní pravidla zakotvená ve školním řádu. Vyučující využívají standardní
evaluační nástroje, zahrnující různé formy ústního a písemného zkoušení, didaktické testy,
komplexní písemné práce, ústní zkoušky a sledování praktických dovedností. Tyto postupy
doplňuje soustavné diagnostické pozorování, které umožňuje zmapovat pokrok žáků.
Od poslední inspekční činnosti vykazovaly výsledky vzdělávání žáků meziroční stabilitu.
Úspěšnost ve společné části maturitní zkoušky byla u většiny studijních oborů na úrovni
odpovídající celostátním průměrům v příslušných skupinách oborů. Výjimku tvořil rok
2023, kdy žáci oborů Polygrafie a Obalové techniky vykázaly vyšší hrubou neúspěšnost
(o 6,4 %) oproti celostátnímu průměru. Naopak žáci oborů Tiskař a Grafik, kteří po třech
letech studia vykonali jednotnou závěrečnou zkoušku, nevykázali během sledovaného
období žádnou významnou neúspěšnost. Škola pravidelně analyzuje výsledky maturitníc h
zkoušek, identifikuje příčiny případných neúspěchů a navrhuje systémová opatření k jejich
zlepšení.
Úspěšnost žáků v průběhu vzdělávání je průběžně vyhodnocována na jednáních
předmětových komisí a pedagogické rady. Hlavní pozornost je věnována celkovým
studijním výsledkům, zatímco průběžným hodnocením se pedagogové zabývají méně
důsledně. Informace z písemných výstupů žáků jsou probírány spíše neformálně, chybí však
systematické vyhodnocování dat a navazující opatření, která by podporovala zlepšení
studijních výsledků žáků a navazující zpětné vyhodnocování účinnosti takto přijíma nýc h
opatření.
Škola identifikuje žáky ohrožené školním neúspěchem a poskytuje jim účinnou podporu
formou doučování, konzultací a intenzivní přípravy na maturitní zkoušku prostřednictvím
speciálních seminářů. V aktuálním školním roce nebyly zaznamenány výrazné rozdíly ve
výsledcích vzdělávání žáků mezi jednotlivými předměty. K dosažení pozitivních výsledků
přispívají také bezodkladná opatření ke snižování absence žáků. Zákonní zástupci
nezletilých žáků jsou průběžně informováni prostřednictvím elektronického informač ního
systému, na třídních schůzkách nebo během individuálních konzultací.
Velká pozornost je věnována aktivitám zaměřeným na rozvoj odborných kompetencí
a profesních dovedností žáků. Škola podporuje talentované žáky zapojením do olympiád,
soutěží, odborných projektů a zájmových útvarů. Úspěšnost žáků u maturitních zkoušek,
přijetí na vyšší odborné a vysoké školy a jejich uplatnění v praxi slouží jako význa mná
zpětná vazba. Ve výroční zprávě o činnosti školy jsou pravidelně zveřejňovány celkové
výsledky vzdělávání a informace o aktivitách, které rozšiřují znalosti a dovednosti žáků.
Škola usiluje o získávání zpětné vazby od absolventů, ať už prostřednictvím neformálníc h
kontaktů, nebo dotazníků.
Systém poradenských služeb školy zajišťuje s podporou vedení školy tým poradenských
pracovníků, ve kterém kromě výchovného poradce a školního metodika prevence působí
rovněž školní psycholog. Společně se školním poradenským pracovištěm jsou do této oblasti
zapojeni třídní učitelé a další pedagogičtí pracovníci školy. Škola poskytuje žákům podpůrná
opatření vycházející z doporučení školských poradenských zařízení a na základě vlastní


                                            5/9
diagnostiky identifikuje žáky ohrožené školním neúspěchem. Společné schůzky všech členů
školního poradenského pracoviště jsou pravidelně zavedeny a k výměně informac í
a vyhodnocování efektivity poradenských služeb dochází v rámci operativních schůzek nebo
na jednáních pedagogické rady a předmětových komisí. Vedou konzultace také se žáky
a jejich zákonnými zástupci. Výchovná poradkyně se podílí na koordinaci s učiteli
v teoretické i praktické výuce, zákonnými zástupci i jednotlivými žáky. Pozornost je školním
poradenským pracovištěm zaměřena také na systematickou práci s žáky nadanými.
Školní poradenské pracoviště poskytuje podporu pedagogům také v oblasti prevence
rizikového chování. Škola se systematicky věnuje práci s třídními kolektivy zaměřené na
posilování vztahů mezi vrstevníky. Od poslední inspekční činnosti stále trvá spolupráce
školního metodika prevence zejména se členy Peer programu, který má ve škole již pevné
místo. Aktivity členů Peer programu promyšleně reagují na řešené problémy žáků. Na
prevenci rizikového chování žáků je zaměřen rovněž jejich kvalitně zpracovaný školní
časopis. Působení školy se v oblasti primární prevence odráží v plánování a realizaci dalších
preventivních aktivit. Cíleně zaměřuje pozornost zejména začátkem školního roku na nově
příchozí žáky, kterým zajišťuje adaptační a socializační aktivity pro podporu jejich duševní
pohody a zdraví. Důsledným plněním nastaveného primárního programu škola reaguje na
negativní projevy v chování žáků. K postřehům a připomínkám žáků je ve škole k dispozic i
schránka důvěry, případně žáci mohou využít osobní kontakt s pedagogy. Údaje
o poskytovaných službách škola prezentuje v prostorách školy i prostřednictvím školního
webu. Žáci prvních ročníků a jejich zákonní zástupci jsou školou o činnosti pracoviště
informováni na začátku školního roku.
Škola žákům poskytuje podporu při rozhodování o dalším vzdělávání nebo volbě zaměstná ní
a pomáhá jim s výběrem a budoucím uplatněním ve společnosti i na trhu práce ve spolupráci
se zainteresovanými institucemi. Poskytuje žákům informace o dalších formách studia,
nabídkách zaměstnání i dalších vzdělávacích kurzech.


                                         Závěry
Vývoj školy
– Od poslední inspekční činnosti došlo ke změně ve vedoucí pracovní pozici ředitele školy.
– V době od poslední inspekční činnosti došlo ke změně názvu školy, který lépe odpovídá
  jejímu zaměření.
– Škola pokračovala ve zkvalitňování materiálních podmínek pro vzdělávání, i nadále
  soustavně udržuje a rozvíjí partnerské vztahy účinně podporující zejména odborné
  kompetence žáků.
Silné stránky
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
– Pedagogové dlouhodobě aktivně spolupracují, efektivně si předávají poznatky, využíva jí
  i formy vzájemných hospitací s cílem zlepšovat kvalitu poskytovaného vzdělávání. (3.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Slabé stránky (oblasti ke zlepšení)
– Systém kontrolní činnosti vedení školy není vhodně nastaven zejména do oblastí, které
  jsou zaměřeny na průběh a výsledky vzdělávání žáků ve škole. (2.1)
– V hodnocených vyučovacích hodinách byly minimálně zaznamenány činnosti vedoucí
  k objevování, experimentování a rozvoji kritického myšlení žáků. Žáci ojediněle
  pracovali s různými informačními zdroji. (4.2, 4.3)
– Škola získává informace o vzdělávacích výsledcích žáků, nejsou z nich však důsledně
  přijímána konkrétní opatření na podporu úspěšnosti všech žáků ohrožených školním
  neúspěchem. (5.1, 5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit účinnější kontrolní mechanismy vedením školy zejména do oblasti hodnocení
  průběhu a výsledků vzdělávání.
– V závěrech vyučovacích hodin věnovat dostatečný prostor hodnocení naplnění daného
  cíle. Do hodnocení zapojovat i žáky tak, aby obdrželi zpětnou informaci o dosažené
  úrovni poznání a jak své učení dále řídit.
– Podporovat aktivitu žáků využitím pestrých metod a organizačních forem ve výuce
  (názorně-demonstrační metody, skupinové kooperativní aktivity, heuristické metody,
  badatelství, podpora čtenářských a komunikačních dovedností, třídění informac í
  z různých zdrojů aj.).
– Do výuky častěji zařazovat práci žáků s různými informačními zdroji a vést je
  k samostatnému objevování poznatků, efektivnímu vyvozování závěrů a kritickému
  myšlení.
– Při jednání předmětových komisí přijímat konkrétní opatření v návaznosti na průběžnou
  analýzu výsledků vzdělávání žáků, zpětně vyhodnocovat účinnost těchto opatření
  a následně je upravovat nebo zavádět další opatření.
– Pověřit předsedy předmětových komisí, aby společně s učiteli projednali a zefektivnil i
  způsob využívání formativního hodnocení, sebehodnocení a vzájemného hodnocení
  ve výuce. Funkčnost tohoto nastavení ověřovat při hospitační činnosti vedení školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/9
           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Střední škola
      grafiky a médií Olomouc, Střední novosadská 78/53, ze dne 13. 1. 2025
 2.   Jmenování na funkci ředitele školy, ze dne 23. 1. 2024, s účinností od 1. 2. 2024
 3.   Školní vzdělávací programy pro realizované obory vzdělávání, školní rok 2024/2025
 4.   Koncepce rozvoje školy 2025–2027, ze dne 6. 1. 2025
 5.   Rozvrh hodin – školní rok 2024/2025
 6.   Školní řád střední školy, s platností od 1. 9. 2023
 7.   Organizační řád, ze dne 1. 9. 2024
 8.   Školní matrika vedená elektronicky k termínu inspekční činnosti
 9.   Zápisy z jednání pedagogické rady, zprávy třídních učitelů, přehledy prospěchu školy
      a tříd, školní roky 2023/2024 a 2024/2025
10.   Zápisy z pracovních porad, školní roky 2023/2024 a 2024/2025
11.   Složka: Kontrolní činnost a hospitace, školní roky 2023/2024 a 2024/2025
12.   Plány práce a zápisy z předmětových komisí školy, školní roky 2023/2024
      a 2024/2025
13.   Písemné práce z matematiky, českého jazyka a anglického jazyka (náhodný výběr),
      školní roky 2023/2024, 2024/2025
14.   Souhrnné přehledy výsledků vzdělávání, chování a absence žáků, výsledky maturitní
      zkoušky, školní rok 2023/2024
15.   Souhrnná dokumentace odborného výcviku, školní rok 2024/2025
16.   Souhrnná dokumentace poradenských služeb ve škole, školní roky 2023/2024
      a 2024/2025, vedená k termínu inspekční činnosti
17.   Doklady vztahující se k finančním podmínkám školy, rok 2022
18.   Doklady související se zabezpečením školního stravování, školní rok 2024/2025
      k termínu inspekční činnosti
19.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2024/2025 k termínu inspekční činnosti
20.   Personální dokumentace ve vztahu k odborné kvalifikaci pedagogických pracovníků,
      školní rok 2024/2025 k termínu inspekční činnosti
21.   Plán dalšího vzdělávání pedagogických pracovníků (dále DVPP), školní rok
      2024/2025, ze dne 28. 8. 2024
22.   Adaptační plány pro začínající pedagogy, školní roky 2023/2024, 2024/2025
23.   Výroční zpráva o činnosti školy za školní rok 2023/2024, ze dne 20. 9. 2024
24.   Webové stránky školy (www.sgmo.cz)
25.   Inspekční zpráva, čj. ČŠIB-760/18-B, ze dne 20. 4. 2018




                                           8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Okleštěk, školní inspektor, vedoucí inspekčního týmu
 Mgr. Pavel Fridrich, školní inspektor
 Ing. Bc. Milan Vlach, školní inspektor
 Ing. Markéta Tomečková, kontrolní pracovnice
4. 2. 2025




                                          9/9
