                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-439/22-U


Název                               Vyšší odborná škola, Střední průmyslová škola
                                    a Střední odborná škola, Varnsdorf, příspěvková
                                    organizace
Sídlo                               Bratislavská 2166, 407 47 Varnsdorf
E-mail                              petr.kotulic@skolavdf.cz
IČ                                  18383874
Identifikátor                       600010210
Právní forma                        příspěvková organizace
Zastupující                         Ing. Bc. Petr Kotulič
Zřizovatel                          Ústecký kraj
Místa inspekční činnosti            Bratislavská 2166, Kostelní 723, Karolíny Světlé 2703,
                                    Mariánská 1100, Varnsdorf
Termín inspekční činnosti           11. 4. 2022 − 13. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů, se zaměřením na neúspěšnost ve
společné části maturitní zkoušky. Zjišťování a hodnocení naplnění školních vzdělávac íc h
programů pro střední vzdělávání a jejich souladu s právními předpisy a rámcovými
vzdělávacími programy.



2021/2022
                                    Charakteristika
Vyšší odborná škola, Střední průmyslová škola a Střední odborná škola, Varnsdo rf,
příspěvková organizace (dále „škola“) vykonává činnost vyšší odborné školy, střední školy,
zařízení pro další vzdělávání pedagogických pracovníků, domova mládeže, školní jídelny
a školní jídelny-výdejny. Střední škola ve školním 2021/2022 vzdělává žáky v denní formě
v 25 oborech vzdělání, z nichž 13 poskytuje střední vzdělání s výučním listem a 12 střední
vzdělání s maturitní zkouškou. Celkem škola vykázala k 30. 9. 2021 866 žáků v 50 třídách.
Inspekční činnost byla zaměřena na obory poskytující střední vzdělání s maturitní zkouškou
(18-20-M/01 Informační technologie,          26-41-M/01 Elektrotechnika,        65-42-M/01
Hotelnictví, 65-42-M/02 Cestovní ruch, 68-43-M/01 Veřejnosprávní činnost, 82-41-M/04
Průmyslový design, 82-41-M/05 Grafický design, 82-41-M/07 Modelářství a návrhářství
oděvů, 23-45-L/01 Mechanik seřizovač, 26-41-L/01 Mechanik elektrotechnik, 69-41-L/02
Masér sportovní a rekondiční, 64-41-L/51 Podnikání), ve kterých se vzdělávalo 459 žáků
v 25 třídách. Nejméně žáků se vzdělává v oborech vzdělání Elektrotechnika (4 žáci ve
2. ročníku) a Průmyslový design (10 žáků v 1. až 3. ročníku) a nejvíce v oboru vzdělání
Informační a komunikační technologie (106 žáků v šesti třídách). Oproti školnímu roku
2019/2020 ubylo cca 5 % žáků, největší úbytek zaznamenaly obory vzdělání Cestovní ruch
(62 %) a Veřejnosprávní činnost (39 %), naopak v oboru vzdělání Informační a komunikač ní
technologie se vzdělává o cca 38 % žáků více.


                          Hodnocení podmínek vzdělávání
Strategii dalšího rozvoje školy se zaměřením na výchovně-vzdělávací, personální
a materiálně-technickou oblast ředitel stanovil na základě SWOT analýzy. V souladu
s doporučením České školní inspekce z minulé inspekční činnosti v roce 2019 přistoupil
ředitel školy k optimalizaci oborů vzdělání. Požádal zřizovatele o provedení změn
v Rejstříku škol a školských zařízení k 1. 9. 2022. Jedná se konkrétně o výmaz
nenaplňovaných a málo naplňovaných oborů vzdělání – Strojírenství, Kosmetické služby,
Vlásenkář a maskér, Cestovní ruch a Průmyslový design. V oblasti výchovně-vzdělávací se
částečně podařilo zlepšit výsledky vzdělávání, avšak zvýšit kvalitu poskytovaného
vzdělávání, motivovat a aktivizovat žáky k učení a snižovat absenci žáků se příliš nedaří.
Nedostatky škola vykazuje v materiálním vybavení především pro předměty společné části
maturitní zkoušky. Pro efektivnější přípravu žáků k maturitní zkoušce z českého jazyka
škole chybí školní knihovna, která by žákům nabízela výpůjční režim a zároveň poskytla
pedagogům prostor pro realizaci čtenářských dílen nebo příležitost pro práci s autentickými
literárními díly.
Řízení školy je založeno na spolupráci členů širšího vedení, jejich pravidelné schůzky
přispívají k účelnému plánování, organizování, sdílení zkušeností a předávání informac í.
Část kompetencí ředitel školy účelně delegoval na své zástupce a vedoucí pracovníky na
jednotlivých místech poskytovaného vzdělávání. Podařilo se sjednotit řídicí pravidla
a mechanismy. Systém kontroly a evaluace však stále není zcela účinný. Hospitační činnost
se v předchozím období, kdy byla výuka realizována především distančním způsobem,
omezila na kontrolu uskutečňování online synchronní a asynchronní výuky. Při prezenční
výuce byla zatím realizována jen v malé míře. Pedagogům tedy téměř není poskytována
efektivní zpětná vazba, která by přispěla ke zvyšování kvality poskytovaného vzdělávání.
V personální oblasti se daří cíle naplňovat jen částečně. Vzdělávání ve střední škole zajišťují
také pedagogové bez odborné kvalifikace. V předmětech společné části maturitní zkoušky
je z 29 učitelů 11 nekvalifikovaných. Výuka českého jazyka je zajištěna převážně odborně



2021/2022                                     2
kvalifikovanými pedagogy s příslušnou předmětovou specializací, pouze jedna učitelka je
nekvalifikovaná. Větším problémem je výuka cizích jazyků, protože pouze dvě učitelky
splňují odbornou kvalifikaci s příslušnou předmětovou specializací. Vzdělává ní
v matematice zajišťuje 10 pedagogů, z nichž jsou čtyři nekvalifikovaní. Nekvalifikova no st
pedagogů se v hospitovaných hodinách projevila především v didaktické stránce výuky.
Podpora začínajících pedagogů je vhodně realizována prostřednictvím uvádějících učitelů
s možností konzultace s vedením školy či ostatními pedagogy. Další vzdělává ní
pedagogických pracovníků vedení školy plánuje společně s pedagogy, avšak jeho realizace
v posledních dvou školních rocích byla významně ovlivněna pandemií covid-19. Učitelé se
vzdělávali zejména v oblasti využívání digitálních technologií při online výuce, jiných
vzdělávacích akcí proběhlo jen málo, jejich efekt v hospitovaných hodinách zřetelný nebyl.
V plánu dalšího vzdělávání pedagogů chybí více vzdělávacích akcí zaměřených na
didaktické aspekty výuky, zejména využití efektivní zpětné vazby a zařazování
kooperativních metod.
Školní poradenské služby poskytují ve škole dvě kvalifikované výchovné poradkyně, z nichž
jedna je současně metodičkou prevence. Jejich činnost a působení na žáky doplňuje školní
psycholožka.


                          Hodnocení průběhu vzdělávání
Mezi hospitovanými hodinami předmětů český jazyk, literatura a umění byly výrazné
rozdíly v jejich struktuře a efektivitě. Metodická propracovanost vyučovacích hodin se
odvíjela od osobního přístupu a pedagogických zkušeností učitelů. Pro žáky přínosné byly
hodiny s průběžným upevňováním učiva, při nichž byla nejčastěji využita kombinace
frontální výuky a samostatné práce, výjimečně byla zařazena práce ve dvojici. Málo
efektivní z hlediska rozvoje kompetencí žáků byly hodiny, v nichž převažovala frontální
forma vyučování. Žáci často o výuku neprojevovali zájem a zapojovali se jen na přímou
výzvu učitele, v krajním případě výuku narušovali nevhodným chováním. Frontální styl
vyučování neumožňoval rozvoj komunikačních dovedností žáků a jejich souvislejší ústní
projev. Vyučující se při řízeném rozhovoru zpravidla spokojili s jednoslovnou či částečnou
odpovědí. K zadávání úkolů pedagogové většinou využívali pracovní listy, minimálně byla
využívána didaktická technika pro podporu názornosti a učebnice či čítanky pro práci
s textem nebo vyhledávání a ověřování informací. Příprava žáků 4. ročníku k ústní zkoušce
nebyla efektivní, protože při simulaci struktury této zkoušky na základě pracovního listu
pracovala téměř celou vyučovací hodinu pouze jedna žákyně, ostatní byli jen pasivními
posluchači.
Ve sledované výuce cizích jazyků převažovala kombinace frontální výuky a samostatné
práce žáků, jen v některých hodinách byla zařazena také práce ve dvojicích nebo skupinách.
Zadávané úlohy byly bez cílené diferenciace. Při samostatné práci byla ojediněle
uplatňována individualizace a specifická podpora některých žáků. Vyučování aktivně vedly
pedagožky, žáci přijímali informace většinou pasivně. Snahy o zařazení aktivizačních prvků
v některých hodinách nebyly úspěšné, neměly dopad na zvýšení zájmu žáků o vzdělává ní.
Ústní komunikace probíhala zejména formou řízených krátkých rozhovorů mezi učitele m
a žákem. Žákům nebyl poskytnut dostatečný prostor k individuálnímu souvis lé mu
vyjadřování ani vzájemné komunikaci. Úkoly k podpoře čtenářské gramotnost i
a vyhledávání informací v cizojazyčných textech byly zařazovány jen ojediněle.
Ve zhlédnutých hodinách matematiky využívali učitelé především frontální výuku
založenou na řízeném rozhovoru a někdy samostatnou práci. Žáci většinou bez obav na
pokládané otázky odpovídali a s pedagogem spolupracovali. Někteří učitelé rozvíjeli u žáků


2021/2022                                   3
logické myšlení. Při samostatné práci učitelé často žákům poskytovali individuální podporu,
která jim umožňovala dosahovat pokroku v učení. Diferenciace zadávaných úkolů, která by
zohledňovala vzdělávací možnosti jednotlivců, využita nebyla. Závěry hodin byly spíše
formální, jen v některých hodinách byly využité ke shrnutí probíraného a procvičované ho
učiva.
Od poslední inspekční činnosti nedošlo k žádnému kvalitativnímu posunu v rozvoji
schopnosti sebereflexe žáků formou sebehodnocení nebo vzájemného hodnocení.
V hospitované výuce nebyly tyto dovednosti žáků rozvíjeny. Téměř ve všech hospitovanýc h
hodinách se nedařilo rozvrhnout jednotlivé fáze výuky tak, aby na závěr bylo možné shrnout
probírané učivo a poskytnout žákům kvalitní zpětnou vazbu o míře naplnění vzdělávac ího
cíle. Absence diferenciace a nízká míra využití kooperativních činností nepřispíva jí
k efektivnímu naplňování vzdělávacích cílů a nerespektují individuální vzdělávací potřeby
jednotlivých žáků. Část navštívených hodin neodpovídala z hlediska zařazenýc h
vzdělávacích strategií školním vzdělávacím programům, v nichž škola deklaruje vedle
expozičních metod rovněž skupinovou práci, diskuzi, práci s učebnicí aj.


                         Hodnocení výsledků vzdělávání
Škola sleduje průběžné i celkové výsledky žáků za jednotlivá klasifikační období na
pravidelných jednáních pedagogické rady na úrovni jednotlivých míst poskytovaného
vzdělávání. Hodnocení výsledků vzdělávání má stále většinou statistickou povahu, chybí
systematická analýza příčin neúspěchu, následné přijetí, realizace a vyhodnoco vá ní
účinnosti vhodných opatření. V této oblasti není dostatečně efektivní ani činnost
předmětových komisí, které se převážně soustřeďují na organizační záležitosti, úpravy
školních vzdělávacích programů, popř. obecnou statistiku výsledků vzdělávání. Interní
srovnávací testy v předmětech společné části maturitní zkoušky a „maturity nanečisto“ jako
hlavní opatření, které škola realizuje pro zvýšení úspěšnosti žáků, jsou vzhlede m
k neuspokojivým výsledkům žáků školy při ukončování vzdělávání maturitní zkouškou
málo efektivní. Výsledky tohoto testování jsou vedením školy statisticky sumarizová ny,
další kroky pro podporu žáků jsou ponechány na individuálním rozhodnutí jednotlivýc h
vyučujících (intenzivní opakování a procvičování problematických částí učiva). Žákům,
jejichž nízká úroveň znalostí a dovedností ohrožuje jejich školní úspěšnost, nabízejí
pedagogové individuální konzultace a účast na skupinovém doučování.
Škola dlouhodobě vykazuje vysokou míru neúspěšnosti ve společné části maturitní zkoušky.
Přestože se hrubá neúspěšnost (podíl žáků neúspěšných u maturitní zkoušky nebo
nekonajících k počtu žáků přihlášených k maturitní zkoušce) ve zkušebních obdobích 2019
až 2021 snížila z 53,4 % na 38 %, resp. 25,9 %, škola i nadále vykazuje ve společné části
maturitní zkoušky podprůměrné výsledky ve srovnání s republikovým průměrem.
Z podrobné analýzy výsledků jednotlivých oborů vzdělání vyplývá, že více než 50%
neúspěšnost ve společné části maturitní zkoušky v jednotlivých zkušebních obdobích
zaznamenali žáci oborů vzdělání Hotelnictví (nejvyšší v roce 2019, kdy hrubá neúspěšnost
dosáhla 90 %), Podnikání (70% hrubá neúspěšnost v roce 2021), Veřejnosprávní činnost
(70% hrubá neúspěšnost v roce 2019) a Masér sportovní a rekondiční (54% hrubá
neúspěšnost v roce 2019).
Podrobné výsledky v jednotlivých zkušebních předmětech ukazují, že ve většině oborů se
na vysoké míře neúspěšnosti podílejí zejména český jazyk a cizí jazyk. V českém jazyce byli
v roce 2021 žáci jednotlivých oborů školy většinou dvakrát až šestkrát více neúspěšní než
žáci ostatních škol v daných skupinách oborů v ČR. Nejvyšší neúspěšnost zaznamenali žáci
oborů vzdělání Podnikání a Cestovní ruch. V cizím jazyce měli žáci jednotlivých oborů


2021/2022                                   4
školy zpravidla třikrát až sedmkrát vyšší neúspěšnost než žáci ostatních škol v daných
skupinách oborů. Nejvyšší neúspěšnost zaznamenali žáci oboru Podnikání, Cestovní ruch,
Masér sportovní a rekondiční a Informační technologie.
Výchovné poradkyně spolupracují s pedagogicko-psychologickou poradnou, speciálním
pedagogickým centrem a v rámci primární prevence i s neziskovými a charitativními
organizacemi. Prostřednictvím třídních učitelů poskytují pedagogům infor mace
o podpůrných opatřeních žáků, případně jim zajišťují metodickou podporu.
V hospitovaných hodinách však byla uplatňována potřebná individualizace a diferenc iace
jen ojediněle. Rizikové chování žáků či vztahové problémy mezi nimi jsou řešeny
v součinnosti s vedením školy a příslušným třídním učitelem, v případě výskytu
závažnějšího problému jsou kontaktováni zákonní zástupci žáků. Za nejvážnější problém
úspěšnosti žáků v průběhu i při ukončování vzdělávání maturitní zkouškou škola i nadále
považuje vysokou absenci, neboť právě žáci s vysokou mírou absence jsou nejčastěji
ohroženými školním neúspěchem a předčasným odchodem ze vzdělávání. Problematiko u
žáků s vysokou absencí se zabývají výchovné poradkyně, v závažnějších případech je
absence a školní neúspěšnost řešena komplexně ve spolupráci školního poradenského
pracoviště, třídních učitelů, zákonných zástupců a samotných žáků. V oblasti předcházení
školní neúspěšnosti je však činnost školního poradenského pracoviště málo efektivní.


                                         Závěry
Vývoj školy
Přetrvávají některé nedostatky zjištěné při předchozí inspekční činnosti – nízká kvalita
průběhu vzdělávání, vysoké absence žáků, problémy s personálním zajištěním výuky, slabé
vzdělávací výsledky žáků.
Slabé stránky a/nebo příležitosti ke zlepšení
Žáci školy dosahují dlouhodobě podprůměrné výsledky při ukončování vzdělávání maturitní
zkouškou vzhledem ke skupinám oborů v ČR.
Opatření přijímaná ke zlepšení výsledků žáků ve společné části maturitní zkoušky nejsou
dostatečně účinná.
Řízení pedagogického procesu není zcela efektivní a nepřispívá ke zvýšení kvality
poskytovaného vzdělávání.
Obsah dalšího vzdělávání pedagogů nedostatečně připravuje učitele k využívání motivace
a aktivizace žáků ve výuce.
Vysoká absence žáků negativně ovlivňuje vzdělávací výsledky žáků, opatření přijímaná ke
snižování absence nejsou dostatečně účinná.
Absence diferenciace a individualizace výuky neumožňuje účinnou podporu žáků podle
jejich individuálních potřeb, převaha frontální výuky vede k nízkému zapojení žáků do
procesu vzdělávání.
Malá míra využívání formativního hodnocení a s tím související nízký rozvoj sebereflexe
žáků omezují efektivitu procesu učení.
Chybějící školní knihovna snižuje efektivitu přípravy žáků k maturitní zkoušce z českého
jazyka.
Doporučení pro zlepšení činnosti školy



2021/2022                                  5
Analyzovat a vyhodnocovat výsledky žáků v průběhu vzdělávání a při jeho ukončování,
přijímat účinná opatření pro zlepšení.
Poskytovat pedagogům efektivní metodickou podporu, která bude směřovat ke zlepšení
průběhu vzdělávání.
Podporovat pedagogy v účasti na vzdělávacích akcích zaměřených na didakticko-metod ické
aspekty výuky a při hospitační činnosti implementaci získaných znalostí ověřovat.
Vyhodnocovat absenci žáků a přijímat účinná opatření pro její snížení.
Diferencovat výuku podle individuálních potřeb žáků, zařazovat aktivizující meto dy
a ověřovat naplnění vzdělávacích cílů.
Zařazovat formativní hodnocení žáků včetně sebehodnocení a vzájemného hodnocení žáků
jako prostředku jejich individuálního rozvoje.
Vybudovat školní knihovnu s výpůjčním režimem pro žáky.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace včetně Přílohy č. 1 a 2
       (Č. j.: 140/2001, ze dne 10. 1. 2022)
 2.    Jmenování ředitelem školy od 21. 11. 2018 (jmenovací listina vydaná Ústeckým
       krajem dne 15. 10. 2018)
 3.    Výroční zpráva o činnosti školy, školní rok 2020/2021
 4.    Výpis z rejstříku škol a školských zařízení MŠMT (ze dne 10. 4. 2022)
 5.    Výkaz o střední škole (M 8) podle stavu k 30. 9. 2021
 6.    Organizační schéma školy
 7.    Strategie rozvoje VOŠ a SŠ, Varnsdorf, příspěvková organizace, ze dne 20. 5. 2019
 8.    Školní řád, klasifikační řád vydaný s platností od 1. 9. 2021
 9.    Školní matrika
10.    Zápisy z jednání vedení školy, pedagogické rady a předmětových komisí, školní roky
       2020/2021 a 2021/2022
11.    Dokumentace k ukončování vzdělávání maturitní zkouškou v letech 2019-2022
12.    Dokumentace výchovného poradenství a prevence rizikového chování, školní roky
       2020/2021, 2021/2022
13.    Personální dokumentace pedagogických pracovníků předmětů společné části
       maturitní zkoušky



2021/2022                                    6
14.    Plán dalšího vzdělávání pedagogických pracovníků, školní roky 2021/2022, včetně
       vyhodnocení za školní roky 2019/2020 a 2020/2021
15.    Rozvrhy tříd oborů poskytujících střední vzdělání s maturitní zkouškou, školní rok
       2021/2022
16.    Školní vzdělávací programy oborů poskytujících střední vzdělání s maturitní
       zkouškou, školní rok 2021/2022
17.    Inspekční zpráva č. j.: ČŠIU-311/19-U (ze dne 12. 4. 2019)
18.    Webové stránky školy http://www.skolavdf.cz/




2021/2022                                   7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Anna Kejřová, školní inspektorka,               Ing. Anna Kejřová v. r.
 vedoucí inspekčního týmu
 Mgr. Ivana Reihsová, školní inspektorka             Mgr. Ivana Reihsová v. r.
 Mgr. Jaroslav Máliš, školní inspektor                Mgr. Jaroslav Máliš v. r.
 Bc. Blanka Zoudunová, kontrolní pracovnice         Bc. Blanka Zoudunová v. r.

V Ústí nad Labem 16. 5. 2022


Datum a podpis ředitele školy potvrzující projednání a převzetí inspekční zprávy


 Ing. Bc. Petr Kotulič, ředitel školy               Ing. Bc. Petr Kotulič v. r.

Ve Varnsdorfu 17. 5. 2022




2021/2022                                    8
