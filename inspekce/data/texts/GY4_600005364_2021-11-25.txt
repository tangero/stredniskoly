                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2626/21-A


Název                               MICHAEL – Střední škola a Vyšší odborná škola
                                    reklamní a umělecké tvorby, s. r. o.
Sídlo                               Machkova 1646/II, 149 00 Praha 4
E-mail                              hrubesovam@skolamichael.cz
IČ                                  25 607 375
Identifikátor                       600 005 364
Právní forma                        společnost s ručením omezeným
Zastupující                         Ing. Monika Hrubešová
Zřizovatel                          Michael Art School, společnost s ručením omezením
Místo inspekční činnosti            Machkova 1646/II, 149 00 Praha 4
Termín inspekční činnosti           25., 26., 29. a 30. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) a c) zákona č. 561/2004 Sb., o předškolním,
základním, vyšším odborném a jiném vzdělávání (školský zákon), ve znění pozdějších
předpisů.




2021/2022
                                    Charakteristika
Právnická osoba MICHAEL – Střední škola a Vyšší odborná škola reklamní a umělecké
tvorby, s. r. o. (dále škola) vykonává činnost střední školy a vyšší odborné školy.
Ve školním roce 2021/2022 bylo v oborech vzdělání zakončovaných maturitní zkouškou
Užitá fotografie a média, Multimediální tvorba, Grafický design, Ekonomika a podnikání
a Design interiéru vzděláváno 469 žáků v denní formě vzdělávání. V dálkové formě
vzdělávání oboru vzdělání Ekonomika a podnikání bylo zapsáno 51 žáků. V oboru vzdělání
Multimediální tvorba v reklamě zakončovaném absolutoriem bylo v denní formě vzdělává ní
zapsáno 125 studentů. Aktuálně mohou zájemci o studium na vyšší odborné škole vybírat
ze zaměření Fotografická tvorba, Design interiéru, Grafický design, Filmová tvorba,
Filmová produkce, Scenáristika a mediální komunikace. Počet žáků a zejména studentů
v posledních letech roste.
V době inspekční činnosti škola evidovala 43 žáků s potřebou podpůrných opatření a dále
50 žáků a 30 studentů s odlišným mateřským jazykem.


                         Hodnocení podmínek vzdělávání
Řízení školy odpovídá jejímu zaměření a je funkční. V souvislosti se zvyšující se náročností
na vedení jednotlivých oblastí činnosti školy a s cílem zachovat kvalitu řízení rozšířila
ředitelka školy užší vedení o další zástupkyni. Kromě čtyř zástupkyň se na dílčím řízení
účelně podílejí vedoucí oborů a zaměření a předsedové předmětových komisí. Kompetence
jsou jasně stanovené a jednotlivými pracovníky průběžně naplňované. Informační systém je
funkční. Účelně využívá kombinace osobní a elektronické komunikace, popř. platformy MS
Teams, jako prostředku, který se osvědčil v průběhu distanční výuky. Účastníci vzdělává ní
tak mají k dispozici průběžné relevantní informace, např. zákonní zástupci o prospěchu,
chování a absenci žáků. Dochází k pravidelným či operativním osobním nebo on-line
schůzkám a konzultacím.
Ve své činnosti se škola opírá o dokument Realizace a strategický plán rozvoje školy do roku
2023. Průběžně vyhodnocuje uskutečňování projektů a grantů, které přispívají ke zlepšení
materiálně technických podmínek i zkvalitňování výuky. Zástupkyně ředitelky každoročně
zpracovává evaluační zprávu podle kritérií Kvalitní školy. Na základě těchto hodnocení jsou
stanovovány priority pro aktuální školní rok. Soustavná péče je zaměřována na zkvalitňo vá ní
personálního řízení, vytváření dobrých vzájemných vztahů mezi účastníky vzdělává ní,
zvyšovaní kvality výuky a zachování vysokého kreditu školy. V souvislosti s tím byl
ve školním roce 2020/2021 vydán Etický kodex učitelů školy Michael jako soubor
základních pravidel, jejichž dodržování vedení školy hodnotí.
Při stanovování rozvojových cílů reaguje škola na vývoj trendů v jednotlivých oborech,
potřeby praxe a změny ve společnosti. Kromě aktuálního posílení odborné složky vzdělává ní
dlouhodobě efektivně realizuje profilaci ve výuce anglického jazyka. Navýšení hodinové
dotace předmětu a promyšlené zapojení rodilých mluvčích do výuky konverzace cizího
jazyka přináší pozitivní výsledky, jak dokládají mimo jiné zhlédnuté hospitace a výsledky
u maturitní zkoušky. Došlo také k rozšíření nabídky o obor vzdělání Design interiér u
ve stření škole a nabídky v rámci akreditovaného vzdělávacího programu vyšší odborné
školy o zaměření Design interiéru, Filmová produkce a Scenáristika a mediální komunikace.
Kvalitní naplňování vzdělávacích programů je umožněno zajištěním výuky odborně
kvalifikovaným pedagogickým sborem a odborníky z praxe. Vedení školy se daří účinně
využívat spolupráci s výkonnými umělci (režiséři, fotografové, grafici, filmaři, produkční


2021/2022                                    2
a scénáristé). Další vzdělávání je plánováno na základě potřeb školy s přihlédnutím
k odbornosti a zájmům pedagogů. Aktuálně jsou vhodně zařazena témata jako práce
v platformě    MS Teams, distanční vzdělávání,       formativní hodnocení, rozvoj
komunikativních dovedností a duševní hygiena.
Zpětnou vazbu ke kvalitě výuky dostávají vyučující na základě hospitační činnosti ředitelky
školy, jejích zástupkyň, výchovného poradce, vedoucích oborů a zaměření a předsedů
předmětových komisí. Speciální pozornost je věnována vyučujícím – rodilým mluvč ím.
Podpora začínajícím a novým pedagogům je úspěšně realizována prostřednictvím
uvádějících učitelů a pověřené zástupkyně ředitelky.
Vedení školy vynakládá velké úsilí pro optimální materiální zajištění výuky. Ve spolupráci
se zřizovatelem a s využitím různých projektů a grantů se průběžně daří poskytovat žákům
a studentům nadstandardní podmínky pro výuku, a to v souladu s nejmodernějšími trendy.
V období od poslední inspekční činnosti došlo k rekonstrukci filmových a grafickýc h
ateliérů a rozšíření střižen, zřízení kinosálu, zbudování nástavby grafického pavilonu
a modernizaci počítačové sítě, včetně zvýšení rychlosti a zabezpečení. Byly zřízeny nové
počítačové učebny s moderními přístroji vybavenými profesionálním softwarem. Všichni
účastníci vzdělávání mohou využívat bohatě vybavenou knihovnu. Pro výuku na vyšší
odborné škole byly na odloučeném pracovišti v budově Vysoké školy kreativní komunikace
vybudovány nové grafické, fotografické a filmové ateliéry a o rok později animační ateliér.
Pro relaxaci žáků je revitalizována zahrada a přizpůsobována ke sportovnímu vyžití.


                          Hodnocení průběhu vzdělávání
Všechny hospitované hodiny probíhaly v příjemné pracovní atmosféře. Převažovala
frontální forma výuky vhodně doplňovaná samostatnou prací a přibližně v polovině hodin
také skupinovou prací a prací ve dvojicích. Při výkladu postupovali vyučující promyšle ně.
Zařazovali dostatek vysvětlujících příkladů, důsledně dbali na logickou návaznost
a opakovaně se ujišťovali, že žáci porozuměli jednotlivým pojmům. Žáci bez obav
vyjadřovali vlastní zkušenosti a v případě potřeby žádali o další objasnění a podporu.
Vysoké nároky tohoto přístupu zvládali pedagogové na základě odborné zdatnosti
a profesních zkušeností s přehledem. Učitelé využívali témata, která jsou žákům blízká, a ti
v důsledku toho pracovali se zájmem a většina z nich se aktivně zapojovala do vzdělávac ího
procesu. V části hodin však žáci nedostávali dostatek prostoru k souvislému slovnímu
projevu, sebehodnocení a vzájemnému hodnocení. Ve výuce některých všeobecně
vzdělávacích předmětů nebyly dostatečně využívány aktivizační metody. V případech
metodicky nápaditých postupů výuky žáci při závěrečném hodnocení vyjadřova li
spokojenost se svou prací v hodině. Individuálním potřebám žáků byla věnována
odpovídající péče. Velkou pozornost věnovali vyučující podpoře správných pracovních
návyků žáků a prohlubování jejich sociálních kompetencí. Jednotný přístup vyučujících je
úspěšný, projevil se při výuce i při dalších činnostech ve škole. Žáci dodržovali zásady
společenského chování, v hodinách reagovali velmi vstřícně a dodržovali všechny pokyny
svých pedagogů.
V oblasti jazykového vzdělávání vedli vyučující žáky k rozvoji odpovídajíc íc h
komunikačních dovedností. Vytvářeli vhodné příležitosti podporující logické myšle ní,
hledání souvislostí a kreativitu. Žáci se neobávali vyjadřovat své osobní poznatky a postoje.
V cizím jazyce byly vhodně rozvíjeny receptivní i produktivní řečové dovednosti.
V některých hodinách byly pro zvýšení motivace a názornosti účelně využity aktivizač ní
metody, střídání činností a prostředky digitálních technologií. Vysoká úroveň interaktivníc h



2021/2022                                    3
řečových kompetencí žáků v anglickém jazyce dokládala efektivnost nastaveného systému
výuky tohoto předmětu.
V předmětech oblastí společenskovědního a teoretického odborného vzdělávání se
vyučujícím dařilo udržet koncentraci žáků po celu dobu výuky, a to díky názornému
ilustrování obsahu s využitím projektorů a odkazům na zajímavé detaily. Jen výjimečně se
v důsledku méně promyšlené formulace otázek nepodařilo do řízeného rozhovoru zapojit
většinu žáků. Účelné členění hodin na opakování, probírání nových témat a ověření
získaných vědomostí vedlo k naplňování cílů ohledně seznámení s jednotlivými etapami
vývoje uměleckých směrů i nastavování pozitivního vztahu ke kulturnímu odkazu civilizace.
Při vlastních prezentacích žáci vystupovali se zdravým sebevědomím, neobávali se
do komentářů přidávat i vlastní názor a vhodně komunikovali se spolužáky. V těchto
případech osvědčili i schopnost taktního vzájemného hodnocení.
V rámci výtvarné přípravy jako základu praktické odborné složky vzdělávání pro všechny
umělecké obory byli žáci vedeni k osvojení výchozích znalostí a dovedností důležitýc h
pro jejich následný rozvoj a umělecké směřování. Zkušení pedagogové strukturou
zadávaných témat a vedením jejich odborné realizace vhodně připravují žáky na procesy
hledání vlastního uměleckého vyjádření a k pochopení důležitosti vnímání sebe sama
a okolního světa jako zdroje inspirace. Na předmět výtvarná příprava koncepčně navazují
další umělecké odborné předměty jednotlivých oborů. Zřejmá byla podpora žáků
k osobitému vyjádření, kreativitě a pozitivnímu vztahu k danému oboru. Přínosem pro vstup
do praxe, popř. přípravu k dalšímu studiu, je osvojování práce se speciálními softwary,
rozvoj sebeprezentace vlastních prací, včetně obhajoby zvolených postupů a řešení. Žáci byli
vedeni k samostatnosti a odpovědnosti za vlastní práci. Realizované výstupy měly vysokou
odbornou úroveň.
V hospitovaných hodinách informačních a komunikačních technologií se vyučující úspěšně
zaměřili na velmi názorné a logické osvětlení nové látky. Všichni žáci se se zájmem zapojili
do simulace práce vybraných částí počítačů. Při prověřování osvojeného učiva vyučujíc í
vhodně využili pracovního listu se zadáním konkrétních činností. Žáci byli tímto způsobem
účinně vedeni k aplikaci získaných poznatků v praxi.
Škola si je vědoma důležitosti posilování tělesné zdatnosti žáků pro jejich zdravý vývoj.
V hodinách tělesné výchovy se vyučující úspěšně věnovali podpoře správného vztahu žáků
k pohybovým aktivitám. Je pozitivní, že efektivně motivovali všechny žáky a průběžně je
povzbuzovali. Ani případný méně zdařilý výsledek nikoho neodrazoval od zapojení do další
činnosti.
Uvedené přístupy se účelně uplatňují i v navazující výuce studentů na vyšší odborné škole.
Ve větší míře zde byl uplatňován individuální přístup sledující uplatnitelno st
a konkurenceschopnost absolventů v praxi. K naplnění cílů vzdělávání byl účelně využit
např. tvůrčí dialog zaměřený na předávání a aplikaci praktických dovedností a práce
se speciálním grafickým softwarem.


                          Hodnocení výsledků vzdělávání
Výsledky vzdělávání jsou podrobně analyzovány na jednáních pedagogické rady střední
školy, pedagogické rady vyšší odborné školy a v rámci jednotlivých oborů.
Kromě průběžného hodnocení sleduje škola korelaci mezi výsledkem žáků u přijíma c íc h
zkoušek a na konci prvního ročníku. Dlouhodobě provádí interní testování žáků
3. a 4. ročníku za účelem zjistit přidanou hodnotu studia. Zjištění jsou využita jako jedno


2021/2022                                    4
z měřítek efektivity školních vzdělávacích programů a slouží jako podklad pro jejich
inovaci. Celková neúspěšnost žáků u maturitní zkoušky má v posledních třech letech
klesající tendenci. Zlepšení výsledků ve společné části maturitní zkoušky bylo do jisté míry
také ovlivněno výhodnějšími podmínkami (např. navýšení počtu zkušebních termínů), které
MŠMT v důsledku nestandardního chodu škol vlivem pandemie Covid-19 stanovilo
pro ukončování vzdělávání. Hodnotící kritéria klauzurních prací a praktické zkoušky
při ukončování středního vzdělávání jsou však nedostatečně specifikována.
Dlouhodobě vynikajících výsledků dosahují žáci v anglickém jazyce (100% úspěšnost
u maturitní zkoušky). Účelné zařazování žáků do jazykových skupin na základě vstupníc h
předpokladů, s možností přestupu v souvislosti s průběžnými výsledky, vytváří podmínky
pro maximální rozvoj jazykových kompetencí jednotlivců. Přes přijatá opatření se zatím
nedaří zlepšit neuspokojivé výsledky v českém jazyce.
V oblasti strategie školní neúspěšnosti se škola, při reflektování specifik, zaměřuje
na vytváření příznivého sociálního klimatu. Škola se vyznačuje nízkou mírou fluktuace
žáků. Většina odcházejících žáků opouští studium na konci prvního ročníku. V případě
potřeby je jim nabízena prostupnost oborů v rámci školy, nebo jsou směřováni
k vhodnějšímu typu studia. Důsledně je sledována absence a jsou vytvářeny vhodné
motivační mechanismy k jejímu snížení. Opatření ve formě jednání výchovných komisí
a důsledného postihu podle školního řádu byla většinou účinná. Snížená známka z chování
byla udělena výjimečně. Účinná je úzká spolupráce školního poradenského pracoviště
se zákonnými zástupci. V závažnějších případech jsou nastavena individuální opatření
(např. konzultace).
Pro průběžné hodnocení studentů je nastaven kreditní systém i klasifikace jako vhodná
kombinace ukazatelů jak objemu, tak kvality odvedené práce. Srovnatelné hodnocení
znalostí, dovedností a kompetencí získaných během zahraničních stáží je zajištěno
využíváním Evropského systému kreditů pro odborné vzdělávání a přípravu (ECVET).
Počet studentů, kteří dokončí studium v řádném termínu, se průběžně zvyšuje. Nejčastějším
důvodem k přerušení či zanechání studia (převážně v prvním ročníku) jsou rodinné důvody
a nástup do zaměstnání a následné nesplnění podmínek stanovených akreditovaným
vzdělávacím programem.
Jedním z dokladů o vysoké kvalitě poskytovaného vzdělávání je dobré uplatnění absolventů
na trhu práce i při dalším studiu na vysokých školách uměleckého zaměření. Úspěšnost
přijetí je téměř 100% (např. FAMU Praha, Vysoká škola kreativní komunikace Praha,
Vysoká škola umělecko-průmyslová Praha, Slezská univerzita Opava, Technická univer zita
Liberec).
Pro žáky vyžadující podporu vytvořila škola komplexní systém zahrnující důsledné
využívání doporučení školských poradenských zařízení, účinné předávání informac í,
kontrolu a vyhodnocování účinnosti přijatých opatření. Východiskem jsou kvalitní podklady
pro pedagogy sestavené za přispění školní psycholožky a dobré sdílení poznatků o těchto
žácích prostřednictvím školního informačního systému. Výchovný poradce sleduje
efektivitu forem práce se žáky se speciálními vzdělávacími potřebami (včetně žáků
s odlišným mateřským jazykem) mimo jiné během hospitací a průběžně je každý měsíc spolu
s třídními učiteli vyhodnocuje na společných jednáních. Pozitivní je poskytování pokračující
péče žákům i po ukončení platnosti doporučení. Většina vyučujících organizovala výuku
se znalostí potřeb těchto žáků.
Zvýšenou pozornost věnuje škola příchodu žáků do prvního ročníku. Na důsledně
vyhodnocovaný týdenní adaptační kurz navazují aktivity školní psycholožky směřujíc í
k nastavení vhodných studijních návyků žáků. Pedagogové jsou si vědomi potřebnosti


2021/2022                                    5
individuální péče o žáky a operativně reagují na problémy, které vyplynuly z distanční
výuky i z dosud nevyrovnaných osobností některých jedinců. Pomoci školní psycholožk y
využívají žáci z vlastního rozhodnutí, popřípadě na základě impulzu třídního učitele
či jiného vyučujícího.
Aktivity realizované k předcházení rizikovému chování jsou zaměřeny na konkrétní oblasti
prevence se znalostí žákovských kolektivů a s přihlédnutím k věku žáků. Například
ve čtvrtém ročníku jsou zařazovaná témata cílena na eliminaci stresujícího tlaku, který
přináší zakončování studia na střední škole a rozhodování o dalším profesním uplatnění.
Preventivní program vhodně doplňují i činnosti nespecifické primární prevence jako je
vedení žáků ke smysluplnému trávení volného času. Účinnost předcházení riziko vé mu
chování je důsledně vyhodnocována. V uplynulých třech školních letech škola nemusela
řešit žádný závažný případ tohoto chování.
Jedním ze strategických záměrů, který se vedení školy daří velmi úspěšně realizo vat
a rozvíjet, je spolupráce s celou řadou partnerů na regionální i mezinárodní úrovni. Kromě
kooperace s tuzemskými školami obdobného zaměření je s výhodou využívána spolupráce
s množstvím organizací a firem (např. s Českou televizí, Českou tiskovou kanceláří,
Asociací českých reklamních agentur a marketingové komunikace, Zoologickou zahradou
Praha) v oblasti uskutečňování odborné praxe žáků, společných projektů a využívá ní
odborníků z praxe. S velkým zájmem studentů se setkávají workshopy každoročně pořádané
vedoucími kateder britské Solent University a irské Dundalk Institute of Technology přímo
v ateliérech vyšší odborné školy. Mimo jiné zde získávají užitečné informace, které jim jsou
dobrým vodítkem při rozhodování o bakalářském a magisterském studiu na uvedených
či jiných zahraničních univerzitách (Dánsko, Nizozemí).
Společné projekty byly realizovány také se školami z Portugalska, Španělska, Itálie, Finska,
Norska, Islandu, Německa, Slovenska a Maďarska. Na základě výborných výsledků této
činnosti byla škole udělena dlouhodobá Akreditace Erasmus v oblasti odborného vzdělává ní
a přípravy pro organizování projektů na další období 2021–2027. Výstupy vznikajíc í
v průběhu společných aktivit využívá škola k prezentaci výsledků vzdělávání a k propagaci
na veřejnosti. Partnerské vazby přirozeně prostupují do života školy. Významně přispívají
k rozvoji odborných i jazykových kompetencí žáků, studentů i pedagogů, k jejich
osobnostnímu růstu, podporují vyšší uplatnitelnost žáků a studentů na trhu práce a vyšší
úspěšnost při jejich případném dalším studiu v tuzemsku i v zahraniční.
Žáci a studenti výborně reprezentují školu v řadě soutěží (např. Malá šestnáctka,
The 48 Hour Film Project, Noc filmových nadějí, Pražský filmový kufr 2020), kde získávají
každoročně množství ocenění. Studentka oboru grafický design získala za absolventsko u
práci Národní cenu za studentský design 2020. V exkluzivní soutěži na pomezí grafiky,
polygrafie a volné tvorby Kalendář roku získala škola 1. místo v kategorii Fotografie
a 2. místo v kategorii Prezentace subjektu. Velmi uznávaný je školou již tradičně pořádaný
FestMichael jako přehlídka tvorby žáků a studentů a festival Čtení ve vlaku pořádaný
společně s Vysokou školou kreativní komunikace, s.r.o.
Své schopnosti a zkušenosti využili pedagogové školy při spolurealizaci oceňovaného
projektu Podpora učitelům (2018–2021). Vytvořením ucelených programů pro učitele cizích
jazyků ve středním odborném vzdělávání a interaktivních učebnic v pěti jazycích přispěli
k nastavování efektivnějších postupů výuky ve školách v České republice.




2021/2022                                    6
                                         Závěry
Vývoj školy
- Zlepšení materiálně technických podmínek pro realizaci výuky.
- Rozšíření nabídky o obor vzdělání Design interiéru ve střední škole a nabídky v rámci
  akreditovaného vzdělávacího programu vyšší odborné školy o zaměření Design interiér u,
  Filmová produkce a Scenáristika a mediální komunikace.

Silné stránky
- Systémové řízení organizace založené na efektivním delegování kompetencí a vzájemné
  spolupráci.
- Koncepční aktivity vedoucí k sestavení kvalitního pedagogického sboru. Věkově
  i odborně vyvážený pedagogický sbor s vysokým zastoupením odborníků z praxe
  poskytuje velmi kvalitní výuku.
- Promyšleně organizovaná a realizovaná výuka anglického jazyka s prokazatelně
  pozitivními dopady na rozvoj cizojazyčných kompetencí žáků a studentů.
- Jednotné a účinné působení pedagogického sboru při podpoře pracovních návyků,
  studijních a sociálních kompetencí žáků a studentů.
- Aktivní zapojení žáků a studentů do projektové činnosti a soutěží s výbornými výsledky
  efektivně doplňuje výuku.

Slabé stránky a/nebo příležitosti ke zlepšení
- Nedostatečné využití aktivizačních metod ve výuce některých všeobecně vzdělávac íc h
  předmětů.
- Ve výuce některých předmětů nebyli žáci dostatečně vedeni k sebehodnocení,
  vzájemnému hodnocení a rozvoji kooperativních kompetencí.
- Nedostatečná specifikace hodnoticích kritérií klauzurních prací a praktické zkoušky
  při ukončování vzdělávání ve střední škole.

Příklad inspirativní praxe
- Promyšlená spolupráce s tuzemskými i zahraničními partnery významnou měrou
  podporuje rozvoj kompetencí žáků, studentů i pedagogů a přispívá ke zvýšení
  konkurenceschopnosti a uplatnitelnosti žáků a studentů na trhu práce i při dalším studiu
  doma i v zahraničí.

Doporučení pro zlepšení činnosti školy
- Vést všechny pedagogy k uplatňování účinných výchovných a vzdělávacích strategií
  ve výuce s cílem zvýšit aktivní zapojení žáků do vzdělávacího procesu.
- Zvýšit využívání sebehodnocení a vzájemného hodnocení žáků jako vhodné reflexe
  efektivity vzdělávacího procesu pro žáky i pedagogy. Vytvářet příležitosti pro zařazování
  skupinové práce ve vyučovacích hodinách s cílem rozvíjet kooperativní kompetence.
- Přesněji vymezit hodnotící kritéria klauzurních prací a praktické zkoušky v návaznosti
  na specifikaci jejich zadání. Nastavit jednotnou formu kritérií včetně charakteristik y
  obhajoby u praktické zkoušky, která bude vodítkem pro všechny poskytované obory
  vzdělání.




2021/2022                                   7
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66      Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Evaluační zpráva, školní rok 2019/2020, ze dne 30. 9. 2020
 2. Evaluační zpráva, školní rok 2020/2021, ze dne 30. 9. 2021
 3. Realizace a strategický plán rozvoje školy do roku 2023
 4. Zápisy z jednání pedagogických rad (střední školy a vyšší odborné školy) ve školníc h
    letech 2020/2021 a 2021/2022
 5. Plán hospitační činnosti ve školním roce 2021/2022, ze dne 27. 8. 2021
 6. Záznamy z hospitací ve školních letech 2020/2021 a 2021/2022
 7. Plán DVPP, školní rok 2021/2022, ze dne 25. 8. 2021
 8. Etický kodex učitelů školy Michael
 9. Organizační řád školy, ze dne 21. 8. 2020
10. Pracovní kompetence a povinnosti zaměstnanců školy
11. Školní řád SŠ, s účinností dne 18. 10. 2021
12. Školní řád VOŠ, s účinností dne 18. 10. 2021
13. Školní vzdělávací programy pro obory vzdělání střední školou
14. Akreditovaný vzdělávací program pro obor vzdělání vyšší odbornou školou
15. Plán výchovného poradenství pro školní rok 2021/2022
16. Preventivní program školy, školní rok 2021/2022
17. Přehled preventivních aktivit za školní rok 2020/2021
18. Plán preventivních aktivit ve školním roce 2021/2022
19. Školní program proti šikaně, ze dne 8. 9. 2021
20. Strategie předcházení školní neúspěšnosti na SŠ Michael, ze dne 31. 8. 2021
21. Směrnice k primární prevenci sociálně patologických jevů u žáků a studentů ve škole
22. Přehled vykonané práce ve školním roce 2020/2021 (školní psycholog)
23. Práce s talentovanými/nadanými žáky na škole Michael, ze dne 8. 9. 2021
24. Kniha úrazů, založená dne 28. 4. 2010
25. Podpora pohybových dovedností a aktivit pro žáky SŠ Michael ve školním roce
    2021/2022, ze dne 8. 9. 2021


2021/2022                                   8
26. Plány pedagogické podpory, školní rok 2021/2022
27. Individuální vzdělávací plány, školní rok 2021/2022
28. Přijímací řízení do 1. ročníku VOŠ pro školní rok 2021/2022 s nástupem od 1. 9. 2021
29. Kritéria pro 1. kolo přijímacího řízení na VOŠ pro školní rok 2020/2021
30. Dokumentace k maturitním zkouškám, ve školních letech 2018/2019 až 2020/2021
31. Dokumenty k absolutoriu, ve školních letech 2018/2019 až 2020/2021


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


Mgr. Ludmila Dobalová, školní inspektorka
vedoucí inspekčního týmu                                    Ludmila Dobalová v. r.


Bc. Renáta Hánová, kontrolní pracovnice                      Renáta Hánová v. r.


PhDr. Mgr. Milan Matějů, školní inspektor                     Milan Matějů v. r.


Mgr. Miroslav Pospíšil, školní inspektor                    Miroslav Pospíšil v. r.


MgA. Miloslava Svobodová, školní inspektorka              Miloslava Svobodová v. r.

V Jihlavě 20. 12. 2021


Datum a podpis ředitelky školy potvrzující projednání a převzetí inspekční zprávy

Ing. Monika Hrubešová, ředitelka školy                     Monika Hrubešová v. r.

V Praze 28. 12. 2021


2021/2022                                     9
