                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-584/25-B
                                       Sp. zn. ČŠIB-S-128/25B


Název                               Střední škola technická Znojmo, příspěvková
                                    organizace
Sídlo                               Uhelná 3264/6, 669 02 Znojmo
E-mail                              reditel@souuhelna.cz
IČO                                 00 530 506
Identifikátor                       600 015 718
Právní forma                        příspěvková organizace
Zastupující                         Mgr. Jiří Vojtěch
Zřizovatel                          Jihomoravský kraj
Místo inspekční činnosti            Uhelná 3264/6, 669 02 Znojmo
Inspekční činnost na místě          5. 3. 2025 − 7. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola technická Znojmo, příspěvková organizace (dále „škola“) vykonává činnost
střední školy. V době inspekční činnosti bylo vzdělávání realizováno v devíti oborech, z toho
bylo osm oborů středního vzdělání s výučním listem – Autoelektrikář, Elektrikář silnoproud,
Instalatér, Karosář, Obráběč kovů, Tesař, Truhlář, Zedník (dále „tříleté obory“), jeden obor
středního vzdělání s maturitní zkouškou – Elektrotechnika.
Ke dni inspekční činnosti bylo ve škole vzděláváno celkem 346 žáků, z toho 99 žáků
v maturitním oboru a 247 žáků v tříletých oborech. Se speciálními vzdělávacími potřebami
bylo vzděláváno přibližně 20% žáků, z toho osm žáků je vzděláváno podle individuálního
vzdělávacího plánu. S odlišným mateřským jazykem je to celkem 15 žáků – cizinců.
Vzdělávání je realizované v několika budovách rozlehlého areálu školy pod průmyslo vo u
zónou v aglomeraci města Znojma. Školní stravování je zajištěno smluvně u jiného subjektu.


                         Hodnocení podmínek vzdělávání
Ředitel školy (dále „ředitel“) v koncepčním dokumentu zohlednil především identifiko va né
potřeby školy. Při jeho tvorbě zúročil dlouholeté zkušenosti, které získal za dobu celkového
pedagogického působení ve škole. Stanovené cíle se daří naplňovat převážně v oblastech
zabezpečení materiálního vybavení, získávání dalších finančních prostředků a spolupráce
se sociálními partnery. Zlepšila se také prezentace školy směrem k široké veřejnosti,
vytvořením jednotného konceptu „public relations Uhlárka“. Cíle zaměřené na zkvalitně ní
výuky se doposud v průběhu teoretického vyučování nepodařilo zcela naplnit.
Část kompetencí a odpovědnosti v oblasti řízení školy ředitel účelně delegoval na své
zástupkyně pro teoretické i praktické vzdělávání. Vedení školy společně operativně plánuje
a kontroluje činnost školy včetně hodnocení účinnosti přijatých opatření. Průběh vzdělává ní
vedení sleduje hospitační činností v dostatečné míře, o práci jednotlivých pedagogickýc h
pracovníků tak má přehled. Pro dosažení zlepšení průběhu teoretického vyučování však
chybí aktivnější zapojení pedagogů do vyhodnocování vlastní práce a přijímání konkrétních
opatření ke zkvalitnění výuky vedením školy. Systém vyhodnocování úrovně výuky tak
nemá potřebnou efektivitu a jeho dopad na zkvalitnění pedagogického procesu je nízký.
Pedagogická rada je reálným poradním orgánem školy. Pravidelné porady pedagogů v úseku
teoretického i praktického vyučování dobře slouží k zajištění organizace pedagogického
procesu, ke společnému řešení aktuálních problémů a sdílení důležitých informací. Vedení
školy také efektivně využívá pravidelných neformálních setkávání vedoucích pracovníků.
V rámci předmětových komisí pedagogové spolupracují, především při přípravě exkurzí,
soutěží a dalších aktivit školy, ale řeší se i problematika průběhu a výsledků vzdělává ní
žáků.
K profesnímu rozvoji a dalšímu vzdělávání se daří motivovat jen menší část pedagogickýc h
pracovníků. Další vzdělávání probíhá podle každoročního plánu, v současné době
je zaměřeno především na studium ke splnění kvalifikačních předpokladů, získání
manažerských dovedností v oblasti řízení školy a prevenci rizikových jevů. Rozsah
a zaměření dalšího vzdělávání v plné míře neodpovídal potřebám školy, vzdělávací aktivit y
nebyly v současném ani minulém školním roce zaměřeny do oblasti didaktiky a využívá ní
moderních postupů ve výuce. Vedení školy usiluje o zajištění vzdělávání odborně
kvalifikovanými pedagogy, část vyučujících však nesplňuje požadavky na odbornou
kvalifikaci, což se v ojedinělých případech odrazilo v kvalitě výuky. Škola nemá zřízený


                                            2/9
školní parlament, ale žáci mohou předkládat vedení školy svoje návrhy nebo připomínk y
k chodu školy prostřednictvím tzv. „Zástupců třídy“. Škola nerealizuje dotazníková šetření,
nešetří klima mezi účastníky vzdělávání a proces vlastní autoevaluace tak není dostatečně
sledován.
Školní poradenské pracoviště efektivně zajišťuje podporu žákům se speciálními
vzdělávacími potřebami, žákům s odlišným mateřským jazykem i ostatním žákům, kteří
aktuálně potřebují pomoc. Výchovná poradkyně i školní metodik prevence úzce spolupracují
a pružně reagují na vzniklé situace, čímž přispívají k celkovému pozitivnímu klimatu školy.
Činnost pracoviště je systematicky řízena a plánovaná. Minimální preventivní program
vychází z detailní analýzy rizik a potřeb školy. Spolupráce školního metodika prevence
s třídními učiteli a učiteli odborného výcviku je efektivní a přispívá k prevenci sociálně
patologických jevů. Přesto se škola v uplynulém období musela zabývat projevy rizikové ho
chování žáků. Nejčastěji řešenými problémy byly kouření a záškoláctví. Méně často
se vyskytovaly projevy nevhodného chování, verbální agrese vůči učitelům či spolužákům,
šikana a kyberšikana, poškozování majetku, krádeže a nevhodné užívání technologií.
V těchto případech škola iniciovala osobní jednání se žáky a v případě nezletilých i s jejich
zákonnými zástupci. Situace byly rovněž projednávány na výchovných komisích, přičemž
po individuálním posouzení byly žákům ukládány výchovné opatření nebo snížený stupeň
z chování. Ke snížení vysoké absence a neomluvených hodin se vedle spolupráce s rodiči
osvědčila také koordinace s Orgánem sociálně-právní ochrany dětí a ošetřujícími lékaři.
V oblasti primární prevence škola organizuje pestrou škálu aktivit, včetně přednášek, besed
a mimoškolních sportovních programů. Klíčovou roli zde hraje i spolupráce
se specializovanými institucemi, jako jsou policie, probační a mediační služba nebo městský
úřad. Školou přijatá opatření k prevenci i nápravě rizikového chování byla adekvátní,
což přispělo k zajištění bezpečného prostředí pro žáky.
Výchovná poradkyně kvalitně zajišťuje podporu žákům se speciálními vzdělávac ími
potřebami, včetně tvorby a realizace plánů pedagogické podpory, které jsou důsledně sdíleny
s vyučujícími. Důležitým aspektem její práce je i součinnost se školskými poradenskými
zařízeními a rodiči, což přispívá ke komplexnímu přístupu k individ uálním potřebám žáků.
Pozornost je věnována také prevenci školní neúspěšnosti a podpoře žáků v rámci prvního
stupně podpůrných opatření, což zahrnuje i pomoc žákům cizincům. Tento přístup efektivně
pomáhá eliminovat jazykové a vzdělávací bariéry a zlepšuje jejich integraci do školního
prostředí. Kariérové poradenství je zaměřeno na informování žáků o možnostech jejich
dalšího vzdělávání, zejména na vyšších odborných, popř. vysokých školách. Tato oblast
je rozvíjena v souladu s aktuálními potřebami žáků a umožňuje jim lépe se rozhodovat o své
budoucí profesní dráze. Celkově školní poradenské pracoviště plní svou funkci na dobré
úrovni. Jeho činnost je efektivní a pozitivně ovlivňuje jak žáky, tak samotné klima školy.
Menší pozornost je věnována práci s nadanými žáky, kteří nejsou ve škole cíleně
vyhledáváni a evidováni.
Od poslední inspekční činnosti se vedení školy zaměřilo na zkvalitnění materiálníc h
podmínek pro vzdělávání. Škole se podařilo vybavit některá pracoviště pro praktické
vyučování, které tak odpovídají moderním oborovým trendům. Proběhla například
rekonstrukce odborných učeben včetně jejich vybavení novými didaktickými technologie mi
včetně robotické učebny, pořídil se gravírovací laser. Také za účelem posílení zdravého
životního stylu žáků se podařilo zrekonstruovat jednu z budov areálu, kde se nachází dvě
tělocvičny a vedle nich nově zbudované workoutové hřiště.
Pro zkvalitnění vzdělávání žáků škola rozvíjí aktivní spolupráci s důležitými profesními
i sociálními partnery s rostoucím potenciálem. Pozornost cíleně věnuje zejména realizac i



                                            3/9
praktického vyučování, které je z části uskutečňováno na pracovištích různých smluvníc h
partnerů. Reálná praxe žáků pozitivně ovlivňuje jejich praktické dovednosti. Bezpečnost
žáku je zajištěna pravidelným školením, seznamování s riziky a odpovídajícím vedením
potřebných záznamů vztahujících se k bezpečnosti v teoretickém i praktickém vzdělává ní.
Míra úrazovosti žáků byla v předchozích letech pod republikovým průměrem s výjimko u
posledního školního roku, kdy se dostala na průměrnou úroveň.


                          Hodnocení průběhu vzdělávání
V úvodu teoretického vyučování vyučující obvykle seznamovali žáky s tématem a průběhem
vyučovací hodiny, stanovení cíle bylo ve většině případů málo zřetelné, což neumožnilo jeho
následné naplnění a vyhodnocení. Přestože se někteří učitelé snažili zařazovat do výuky
kooperativní činnosti (práce ve dvojicích, skupinové práce), byla role pedagogů dominantní
a jejich aktivita převažovala nad aktivitami žáků. V části sledovaných hodin vedla výluč ně
využitá frontální výuka k nerovnoměrnému zapojení žáků a ztrátě jejich pozornosti.
Diferenciace vzdělávacího obsahu podle aktuálních potřeb a studijních možností žáků
nebyla uplatňována, což mohlo negativně ovlivnit jejich motivaci a zapojení do výuky.
Vzájemná komunikace probíhala zejména formou kladení otázek učitelem a stručnou
odpovědí ze strany žáků. K podpoře názornosti využila převážná většina pedagogů
dostupnou didaktickou techniku, a to především pro prezentaci probíraného učiva,
popřípadě byl výklad efektivně obohacen o videoukázky. K vyhledávání a zpracování
informací z různých zdrojů žáci nebyli většinou vedeni. Pokud pracovali samostatně,
vyučující jim poskytovali individuální dopomoc. Učivo bylo cíleně propojováno
s praktickým využitím v běžném životě. V některých hodinách pracovali žáci
s připravenými pracovními listy, což má kromě získávání odborných znalostí i pozitivní
dopad na rozvoj čtenářské gramotnosti. Pouze v některých hodinách se podařilo pedagogům
vyčlenit v závěru dostatečný čas na shrnutí a upevnění učiva.
V převážné části sledované výuky anglického a německého jazyka vyučující žáky vhodně
motivovali, ale ne vždy se podařilo udržet cizojazyčné prostředí na požadované úrovni a žáci
často bezdůvodně přecházeli do mateřského jazyka, což omezovalo efektivitu výuky. Žáci
spolupracovali s pedagogy v průběhu výuky se zájmem, ale jejich učební potenciál nebyl
v optimální míře využíván. Ve výuce zaměřené na přípravu k maturitní zkoušce vyučujíc í
účelně uplatnila efektivní pedagogické postupy, žáci střídali různé činnosti rozvíjejíc í
všechny složky jazyka (čtení, psaní, mluvení i poslech). Z důvodu časového rozvržení
hodiny se vyskytla situace, že někteří žáci se zapojovali na nižší úrovni. Ve sledované výuce
českého jazyka a literatury byla vhodně využita prezentace i video k tématu. Žáci
na odpovídající úrovni vzájemně spolupracovali v kooperativních aktivitách. Jejich
rétorické výstupy měli dobrou úroveň. Někteří také efektivně využívali vlastní informač ní
technologie pro vyhledávání požadovaných informací. V předmětu matematika se žáci
u tabule střídali při řešení zadaných úloh, avšak učitelé méně rozvíjeli jejich komunikativní
dovednosti a nevedli je ke slovnímu zdůvodnění postupů řešení. Práce s chybou byla účelná,
ale menší důraz byl kladen na ověřování porozumění učivu. Hodiny matematiky z větší
části přispívaly k rozvoji matematické gramotnosti. Ve vyučovacích hodinách
společenskovědního základu byla výuka zpestřena různorodými metodami, doplňovačka mi
nebo problémově nastavenými texty. Chyběla však řízená diskuze, která by podpořila hlubší
porozumění a reflexi k tématu. V těch hodinách, kde žáci pouze zaznamenávali infor mace
do svých sešitů, bylo jejich zapojení do učebních aktivit nižší. V hodinách tělesné výchovy
byly zařazeny sportovní aktivity, při nichž byla rozvíjena spolupráce, komunikace v týmu,
při dodržování základních pravidel sportovních her.


                                            4/9
Sledované odborné teoretické předměty se vyznačovaly velkou mírou využití frontální
formy výuky, výkladu a vysvětlování učiva doplňovaných řízeným rozhovorem se žáky.
Učitelé pokládali žákům otázky, včetně problémových, aktivně se však zapojovala pouze
část z nich. Významná část žáků pouze pasivně přijímala informace nebo si je mechanick y
zapisovala. Aktivitu žáků se dařilo tímto způsobem zajistit jen v případech skupin s nízkým
počtem žáků. V části sledovaných vyučovacích hodin vyučující využili účelně širší spektrum
pedagogických strategií a vytvořili žákům příležitost pracovat samostatně nebo ve skupině
na zadaných úkolech, což vedlo k jejich větší aktivitě. Rozvoj komunikačních dovedností
žáků byl však podporován nedostatečně, žáci ve většině případů nebyli podněcováni
k náročnějšímu verbálnímu vyjadřování. Také příležitosti k posilování kompetence k řešení
problému byly vytvořeny jen ojediněle. Pozitivním prvkem výuky byla srozumitelno st
výkladu a systematické vedení žáků k osvojování odborných znalostí. Vyučující dokázali
propojit teoretické učivo s praktickými zkušenostmi žáků, výuku podpořili názornými
učebními pomůckami, což žákům usnadňovalo pochopení souvislostí. Digitální technolo gie
využívali ve výuce jen vyučující, a to s různou mírou účelnosti. V některých případech
mohly být efektivněji zapojeny pro zvýšení názornosti, například prostřednictvím obrázků,
učebních videí nebo reálných ukázek, avšak tyto možnosti nebyly plně využity. Podpora
žáků se speciálními vzdělávacími potřebami byla ve většině případů poskytována formou
individuální podpory od konkrétních učitelů ve výuce. Poskytována je tedy všem, kteří
ji potřebují včetně sledování funkčnosti nastavených opatření a pokroku jednotlivých žáků.
Praktické vyučování bylo sledováno ve školních dílnách i na pracovištích smluvníc h
partnerů, kde nárokům jednotlivých oborů vzdělání odpovídaly materiální podmínky
i možnost žáků seznamovat se současnými oborovými trendy. Avšak na některých školních
pracovištích přetrvává zastaralé vybavení a prostředí, které není dostatečně motivač ní
pro získávání odborných kompetencí. Prostorové možnosti některých pracovišť (malý
prostor a nevhodné uspořádání) komplikovaly vyučujícím organizaci práce žáků.
Učitelé odborného výcviku vedou žáky k odpovědnému postoji v jejich odborném
vzdělávání. Mezi žáky a pedagogy panovala v průběhu sledovaného praktického vyučová ní
příjemná pracovní atmosféra. Organizace praktického vyučování, díky které žáci působí
na různých pracovištích a vykonávají rozmanité druhy činností, umožňuje žákům
odpovídajícím způsobem získávat požadované odborné kompetence. Pedagogické postupy
podporovaly správné osvojování znalostí a dovedností požadovaných v reálné praxi.
Stanovené vzdělávací cíle vycházely ze školních vzdělávacích programů, případně bylo
využito přeřazovacích plánů. Zvolené pracovní tempo respektovalo individuální možnosti
a schopnosti žáků, kterým byla průběžně poskytovaná odpovídající zpětná vazba
od pedagogů. Žáci používali vhodný pracovní oděv, ochranné pomůcky a dodržovali zásady
bezpečnosti i ochrany zdraví. Velkým pozitivem ve sledovaných hodinách odborného
výcviku byla skutečnost, že většina žáků dovedla na požadované odborné úrovni hovořit
o průběhu i cílech pracovních operací, které prováděli.


                          Hodnocení výsledků vzdělávání
Škola průběžně ověřuje míru osvojení znalostí a dovedností žáků, vyučující k tomu využíva jí
převážně standardní evaluační způsoby jako jsou ústní či písemné zkoušení, testy, výsledky
praktické činnosti žáků a sledování jejich práce ve výuce. Jen ojediněle jsou žáci vedeni
k vypracování komplexnějších úkolů nebo projektů, které by poskytovaly přehled o úrovni
osvojení klíčových kompetencí, zejména schopnosti propojit teoretické znalosti
s praktickým využitím, pracovat s informacemi a využít je při řešení úkolů. Škola



                                            5/9
nepravidelně využívá také možnosti externího testování žáků, získaná zjištění předává
vyučujícím k dalšímu využití, dále však s výsledky testování systematicky nepracuje.
Dosahovanými výsledky vzdělávání žáků v jednotlivých vzdělávacích oblastech se zabývají
na svých jednáních předmětové komise. Pedagogická rada pravidelně vyhodnocuje celkové
výsledky vzdělávání žáků na statistické úrovni. Pedagogové se vzájemně informují
o prospěchu, chování a absenci žáků na úrovni tříd i jednotlivců. V záznamech z těchto
jednání však chybí případná konkrétní opatření přijatá ke zlepšení vzdělávacích výsledků,
či vyhodnocení jejich vývoje. Přenos informací o vzdělávacích výsledcích žáků v průběhu
celého školního roku je funkčně zajištěn prostřednictvím elektronického informač ního
systému, pro zákonné zástupce jsou v průběhu školního roku organizovány také třídní
schůzky.
Žáky s rizikem školní neúspěšnosti pedagogové průběžně identifikují a ve spolupráci
s třídními učiteli, případně školním poradenským pracovištěm, realizují opatření ke zlepšení
jejich vzdělávacích výsledků. Jedná se nejčastěji o individuální podporu poskytovanou
ve výuce, konzultace a skupinové doučování, které žáci využívají podle potřeby, intenzivně ji
především před závěrečnými zkouškami. V individuálních případech třídní učitelé informují
zákonné zástupce žáků o zhoršení výsledků vzdělávání a vyvolávají s nimi osobní jednání.
V rámci předmětových komisí pedagogové vzájemně konzultují možnosti podpory těchto
žáků. Vzdělávací výsledky, průběžné i při ukončování vzdělávání závěrečnou nebo maturitní
zkouškou se od minulé inspekční činnosti významně zlepšily, což svědčí o efektivitě
uplatňovaných postupů.
V posledních třech letech na konci uzavřeného školního roku průměrně neprospělo necelých
5 % žáků, podíl neprospívajících postupně klesal (pro srovnání v době předchozí inspekční
činnosti v roce 2019 neprospívala zhruba čtvrtina žáků). Míra neprospěchu byla opakovaně
mírně vyšší u maturitního oboru, což souvisí s jeho studijní náročností, která často převyšuje
představy uchazečů o vzdělávání. Škola umožňuje žákům přestup na méně náročný obor
vzdělání s výučním listem nebo opakování ročníku. Častou příčinou školního neúspěchu
je vyšší absence jednotlivých žáků. Celkově se však pravidelnou docházku žáků do školy
podařilo od minulé inspekční činnosti výrazně zlepšit. Průměrná absence se v posledních
třech letech stále snižovala, ve školním roce 2023/2024 činila 136 hodin na žáka. Zároveň
se snížil také podíl absence neomluvené, v roce 2023/2024 činil jen necelé 1 % z celkového
počtu zameškaných hodin. K úspěšnému snížení absence přispělo uplatňování pravidla
stanoveného ve školním řádu, které upravuje míru účasti žáka nutnou pro jeho hodnocení
v řádném termínu a zároveň důsledná práce třídních učitelů.
Zlepšeným průběžným výsledkům odpovídá také vyšší míra úspěšnosti žáků při ukončování
vzdělávání závěrečnou zkouškou, která byla v posledních třech letech meziroč ně
srovnatelná. Většina žáků závěrečnou zkoušku v řádném nebo prvním opravném termínu
úspěšně složila a získala výuční list. Průměrná hrubá neúspěšnost žáků u závěrečné zkoušky
činila v tomto období necelých 5 %. Také úspěšnost žáků čtyřletého oboru Elektrotechnika
při ukončování vzdělávání maturitní zkouškou nevykazovala v posledních třech letech
výraznější rozdíly v meziročním srovnání. Hrubá neúspěšnost žáků u této zkoušky
se postupně mírně zlepšovala, průměrně činila v tomto období 10 %. Procentuální vyjádření
je však ovlivněno nízkým počtem žáků v tomto oboru, v roce 2024 konalo maturitní zkoušku
12 žáků, všichni ji úspěšně složili.
Nadání a zájem žáků především v oblasti rozvoje jejich odborných kompetencí škola aktivně
podporuje prostřednictvím různých aktivit. Žáci se pravidelně účastní odborných,
ale i vědomostních soutěží. V některých z nich dosáhli v loňském i letošním školním roce
významného úspěchu. Například v mezinárodní soutěži učňů Řemeslo sklill 2024 získali


                                             6/9
přední místa žáci oborů Zedník, Instalatér a Tesař. Škola rovněž realizuje řadu mimoškolníc h
aktivit, nejčastěji odborných exkurzí, které žákům umožňují seznamovat se aktuálními
trendy příslušného oboru. Většina žáků oboru Elektrotechnika se nad rámec kurikula účastní
certifikovaného vzdělávacího programu, ve kterém získají teoretické i praktické znalosti pro
práci se síťovými zařízeními. Mají tak možnost získat již v průběhu studia odborný
mezinárodně uznávaný certifikát, který je přínosem pro jejich další profesní uplatnění.


                                         Závěry
Vývoj školy
– Rekonstrukce tělocvičen a výstavba workoutového hřiště, zřízení nové robotické učebny
  a počítačových učeben, gravírovacího laseru, zahájení výstavby školní jídelny- výdejny
  pro zajištění školního stravování.
– Zlepšení průběžných výsledků a vyšší míra úspěšnosti žáků při ukončování vzdělává ní
  závěrečnou zkouškou.
– Zrušení nástavbového oboru Podnikání.
Silné stránky
– Škole se daří naplňovat dílčí strategické cíle v oblasti zlepšování materiálních podmínek
  a to zejména revitalizací budov a vytvoření prostor pro relaxaci žáků (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Podpora profesního rozvoje pedagogických pracovníků nebyla dostatečně účinná
  zejména v oblasti jejich dalšího vzdělávání, což se projevilo především v průběhu
  teoretického vyučování. (3.5)
– V převážné části hodin teoretického vyučování převládalo frontální pojetí výuky, bez
  aktivnějšího zapojení žáků. Nedocházelo k diferenciaci ani efektivnímu vyhodnoco vá ní
  učebních cílů žáky. (4.2)
– Žáci jen ojediněle vyhledávali a vyhodnocovali informace z různých zdrojů a pracovali
  s nimi. Nedostatečně také využívali digitální technologie, což omezovalo rozvoj jejich
  klíčových kompetencí. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci dalšího vzdělávání pedagogických pracovníků klást důraz na vzdělává ní
  v oblasti aktivizačních metod a forem výuky, práci se vzdělávacími cíli v hodinách,
  využívání více informačních zdrojů, podporovat vzájemné sdílení dobré pedagogické
  praxe.
– Zaměřit se ve výuce na podněcování ke kritickému myšlení, využívání různých
  informačních zdrojů jednotlivými žáky včetně využívání digitálních technologií
  samotnými žáky. Využívat diferenciaci učiva a vyhodnocování učebních cílů žáky.
– Ve výuce využívat aktivních metod a forem práce pro vyššího zapojení žáků do učebních
  činností.


                                            7/9
– Stanovit průběh a výstupy z hospitací tak, aby vedl k větší podpoře kvality vzdělává ní
  a pomáhal odbourávat formálnost těchto činností.
– Realizovat pravidelná sociometrická šetření mezi účastníky vzdělávání za účelem reálné
  evaluace a podpory kvality ve vzdělávání.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 5. 3. 2025
 2.   Školní vzdělávací programy všech oborů vzdělání platné ve školním roce 2024/2025
 3.   Školní řád s účinností od 1. 4. 2024
 4.   M8 Výkaz o střední škole podle stavu k 5. 3. 2025
 5.   Školní elektronický informační systém vedený ve školním roce 2024/2025
 6.   Výroční zpráva o činnosti školy za školní roky, 2022/2023 a 2024/2025
 7.   Koncepce rozvoje školy platná od 1. 9. 2024
 8.   Personální dokumentace pedagogických pracovníků vedená ve školním roce
      2024/2025 (doklady o dosaženém vzdělání)
 9.   Dokumentace k dalšímu vzdělávání pedagogických pracovníků ve školním roce
      2023/2024 a 2024/2025
10.   Zápisy z porad a jednání ve školním roce 2023/2024 a 2024/2025 (porady vedení,
      jednání pedagogické rady, porady učitelů teoretického vyučování, porady učitelů
      praktického vyučování)
11.   Dokumentace školního poradenského pracoviště vedená ve školním roce 2024/2025
      (osobní dokumentace vybraných žáků, program poradenských služeb, minimá lní
      preventivní program, strategie řešení školní neúspěšnosti, plány činnosti)
12.   Přehledy prospěchu a chování žáků vedené za jednotlivá klasifikační období školních
      roků 2022/2023 až 2024/2025 ke dni inspekční činnosti
13.   Celkové výsledky maturitních zkoušek za roky 2022 až 2024
14.   Přehled výsledků žáků u závěrečné zkoušky za školní roky 2021/2022, 2022/2023
      a 2023/2024
15.   Hospitační záznamy vedené ve školním roce 2023/2024 a 2024/2025
16.   Dokumentace k praktickému vyučování vedená ve školním roce 2024/2025 – vzorek
      (odměny žákům, smlouvy o obsahu, rozsahu a podmínkách praktického vyučování)
17.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků
18.   Inspekční zpráva č.j. ČŠIB – 407/19-B


                                          8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Ing. Ilona Ptáčková, školní inspektorka
 Ing. Renata Boková, školní inspektorka
 Ing. Alena Svobodová, školní inspektorka
31. 3. 2025




                                          9/9
