CSI0X00CDYM8




                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-449/24-C
                                       Sp. zn. ČŠIC-S-92/24-C


Název                               Střední odborná škola a Střední odborné učiliště,
                                    Písek, Komenského 86
Sídlo                               Komenského 86, 397 01 Písek
E-mail                              sybkova@sou-pi.cz
IČO                                 00 511 382
Identifikátor                       600 008 592
Právní forma                        příspěvková organizace
Zastupující                         Ing. Zuzana Sýbková
Zřizovatel                          Jihočeský kraj
Místo inspekční činnosti            Budějovická 1664, Písek
                                    Budějovická 1665, Písek
                                    Komenského 86, Písek
                                    Na Spravedlnosti 741, Písek
                                    Samoty 2124, Písek
                                    třída Národní svobody 28, Písek
Inspekční činnost na místě          16. 4. − 19. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a
domovem mládeže podle ustanovení § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
se zaměřením na neúspěšnost ve společné části maturitní zkoušky.
Posuzované období: školní rok 2022/2023 a 2023/2024 k datu inspekční činnosti.
                                   Charakteristika
Střední odborná škola a Střední odborné učiliště, Písek, Komenského 86, příspěvková
organizace (dále „škola“) vykonává činnost střední školy, domova mládeže, školní jídelny
a školní jídelny-výdejny.
Ve střední škole se k datu inspekční činnosti vzdělávalo 749 žáků ve 20 oborech vzdělání.
V 15 tříletých oborech vzdělání s výučním listem (Mechanik opravář motorových vozidel,
Kuchař – Číšník, Cukrář, Instalatér, Klempíř, Ošetřovatel, Zedník, Prodavač, Tesař, Truhlář,
Stravovací a ubytovací služby, Zahradnické práce, Pečovatelské služby, Strojírenské práce,
Zednické práce, dále také „nematuritní obory“) bylo evidováno 535 žáků, tj. 71,4 %
z celkového počtu žáků. V oborech vzdělání s maturitní zkouškou (dále také „obory
s maturitní zkouškou“) bylo evidováno 214 žáků (28,6 %), z toho 138 žáků ve dvou
čtyřletých oborech (Autotronik, Provoz a ekonomika dopravy), 69 žáků ve třech dvouletýc h
nástavbových oborech v denní formě vzdělávání (Nábytkářská a dřevařská výroba,
Podnikání a Stavební provoz, dále také „nástavbové obory“) a sedm žáků v tříleté m
nástavbovém oboru v dálkové formě vzdělávání (Podnikání).
Ke stejnému datu evidovala škola 70 žáků se speciálními vzdělávacími potřebami, z toho
většinu v nematuritních oborech, a 17 žáků s odlišným mateřským jazykem.
V domově mládeže (dále „DM”) bylo k datu inspekční činnosti ubytováno celkem 296 žáků
z šesti místních středních škol, z toho 39,2 % (116) představují žáci školy. K poskytování
této školské služby má škola k dispozici dvě budovy, výchovně vzdělávací činnost byla
poskytována v 10 výchovných skupinách.
Stravování žáků a zaměstnanců je zajištěno ve dvou školních jídelnách, z nichž jedna
umožňuje mj. také celodenní stravování ubytovaných v DM, a ve školní jídelně – výdejně.


                         Hodnocení podmínek vzdělávání
Škola reaguje rozmanitostí vzdělávací nabídky na potřeby trhu práce a záměry zřizovatele a
vytváří příležitosti pro vzdělávání žáků se širokým spektrem potřeb. Koncepce školy
stanovuje strategické cíle v oblastech personální, technické a ekonomické a ve vzdělává ní.
Ve vztahu k výsledkům vzdělávání ve společné části maturitní zkoušky nejsou cíle
podpořeny stanovením priorit a konkrétních postupů, které by vedly ke zvýšení úspěšnosti
školy při ukončování vzdělávání. V aktuálním školním roce probíhá monitor ing
připravenosti pedagogů na používání digitálních prostředků ve výuce. K uvedenému a
některým dalším oblastem ve vzdělávání je v závěru aktuálního školního roku připraveno
dotazníkové šetření mezi pedagogy s výhledem využit získané poznatky k doplnění
koncepce rozvoje školy.
V rámci evaluačních aktivit posuzovalo vedení školy efektivitu vzdělávání v nástavbovém
oboru Podnikání v dálkové formě. Nedostatek uchazečů o vzdělávání spolu s nízkými
studijními předpoklady a vysoká neúspěšnost ve společné části maturitní zkoušky měly za
následek, že pro školní rok 2023/2024 vedení školy nepřijalo do prvního ročníku tohoto
oboru žádné žáky. Do nabídky v rámci přijímacího řízení ke vzdělávání ve školním roce
2014/2015 již obor Podnikání v dálkové formě zařazen nebyl.
Ke vzdělávání do prvního ročníku byli v hodnoceném období uchazeči přijímáni na základě
splnění kritérií přijímacího řízení. Pro přijímání do oborů s maturitní zkouškou je jako
nezbytná podmínka pro přijetí nastavena hranice úspěšnosti v jednotné přijímací zkoušce,
resp. také ve školní přijímací zkoušce, její nastavení je však formální a umožňuje přijímat


                                           2/13
téměř všechny uchazeče. Nízkou úroveň znalostí a dovedností významné části žáků přijatých
do oborů s maturitní zkouškou opakovaně konstatují metodické orgány po vyhodnoce ní
vstupních testů z českého jazyka, matematiky a cizích jazyků zadávaných žákům po nástupu
do prvního ročníku. Vedení školy na základě těchto zjištění zatím nepřistoupila ke zpřísně ní
kritérií přijímacího řízení, ani nedefinovalo účinné strategie k vyrovnání rozdílů a zvýšení
jejich úspěšnosti ve vzdělávání.
Od inspekční činnosti v roce 2018 zaměřené na kvalitu vzdělávání ve všech realizova nýc h
oborech vzdělání a s ním souvisejících činností přijalo vedení školy řadu opatření. Ředitelka
školy vykonává svoji činnost od roku 2019. V oblasti řízení deleguje dílčí kompetence na
další členy vedení, s nimiž spolupracuje. Vedení školy se postupně rozšiřuje vzhlede m
k nárůstu počtu žáků, resp. také k zajištění jejich potřeb. Pedagogické procesy na úrovni
vedení školy jsou řízeny částečně efektivně, příležitostí ke zlepšení je koordinace některých
činností souvisejících se vzděláváním, např. v oblasti tvorby pravidel pro činnost školy
včetně školního poradenského pracoviště, koordinace tvorby školních vzdělávac íc h
programů či vyhodnocování výsledků vzdělávání. To spolu s nízkou účinností nastavenýc h
kontrolních mechanismů neumožňuje vždy v dostatečné míře identifikovat nedostatky a
přijímat účinná opatření k jejich odstraňování. Nedostatky zjištěné v průběhu inspekční
činnosti ve střední škole mají negativní dopad do vzdělávání. Týkaly se např. uskutečňová ní
vzdělávání podle školních vzdělávacích programů (dále „ŠVP“) a organizace vzdělává ní,
pravidel pro ukládání kázeňských opatření či zajištění podmínek pro konání maturitní
zkoušky.
Negativním zjištěním je, že k datu inspekční činnosti ve škole nebyly školní vzdělávac í
programy (dále „ŠVP“) především oborů s maturitní zkouškou zpracovány v souladu
s příslušnými rámcovými vzdělávacími programy. Např. pro některé předměty nebyly
zpracovány učební osnovy (např. seminář z českého jazyka). Uskutečňování vzdělává ní
podle ŠVP v předmětu dějepis v oborech s maturitní zkouškou se neuskutečňuje dle
učebních osnov, průběh vzdělávání v předmětu český jazyk a literatura u některých oborů
s maturitních zkouškou není průkazně zaznamenáván. Pedagogičtí pracovníci se ŠVP
programy aktivně nepracují. Pro řízení výuky využívají jako svůj interní nástroj tematické
plány, které ne vždy vycházejí ze ŠVP. Některé obsahují pouze časové rozvržení učiva bez
návaznosti na očekávané výsledky vzdělávání a vzdělávací strategie, jiné pouze přehled
výsledků vzdělávání bez konkretizace příslušného učiva a jeho časového rozvržení.
Zaměření výuky na plnění tematických plánů postrádá vazbu na požadované výsledky (dále
také „výstupy“), jejichž míra dosažení je předmětem hodnocení.
Hospitační činnost, která je součástí řízení pedagogického procesu, probíhá v průběhu
celého školního roku. Závěry z ní jsou projednávány s jednotlivými vyučujícími, na úrovni
vedení školy však nejsou dále vyhodnocovány s cílem využít je ke zvýšení kvality výuky
(práce se ŠVP, diferenciace výuky dle potřeb a možností žáků).
Na řízení vzdělávacího procesu participují také metodické orgány, které koordinují činnosti
učitelů dle předmětového a oborového zaměření. Jen některé metodické komise se zabývají
identifikací a podrobnou analýzou výsledků vzdělávání žáků a mají tak relevantní infor mace
využitelné pro případná opatření ke zlepšení. Na základě těchto zjištění navrhují opatření ke
zlepšení jako např. využití aktivizačních metod a forem, změnu organizace vzdělává ní,
rozvoj čtenářské a matematické gramotnosti apod. K realizaci opatření přistupují učitelé
individuálně a s různou mírou intenzity, ne všechna opatření jsou realizována. Potenciál
metodických orgánů není zcela využit v oblasti aktivní práce se ŠVP a vyhodnoco vá ní
výsledků vzdělávání, nebo vyhodnocování výsledků vzdělávání žáků na základě vstupníc h
testů z matematiky, českého jazyka a cizích jazyků žáků prvních ročníků, od kterých by se



                                            3/13
mohla odrážet identifikace problémů ve vzdělávání a v následném nastavení účinnýc h
strategií pro zlepšování jeho kvality.
Vzdělávání ve střední škole i v domově mládeže zajišťuje téměř plně kvalifiko va ný
pedagogický sbor. Od inspekční činnosti v roce 2022, která se orientovala na hodnocení
vzdělávání v oborech s maturitní zkouškou, se stav odborné kvalifikovanosti pedagogickýc h
pracovníků vzdělávajících žáky v předmětech společné části maturitní zkoušky výrazně
nezměnil. Ze čtyř vyučujících českého jazyka a literatury nesplňují požadavky na odbornou
kvalifikaci dva pedagogové, z toho jeden dlouhodobě. Výrazně lepší je kvalifikova no st
pedagogů vyučujících cizí jazyky, učitelé matematiky jsou kvalifikovaní všichni. Ve škole
působí také začínající pedagogičtí pracovníci, kterým vedení školy zajistilo podmínky pro
začlenění do chodu školy formou zaškolovacího programu a přidělení mentora.
Další vzdělávání pedagogických pracovníků je realizováno v souladu s potřebami školy,
zapojuje se do něj však cca polovina pedagogů. Vzdělávání bylo zaměřeno hlavně na
rozšiřování odborných znalostí pedagogů, na metodiku vedení hodin, popř. individualizac i
výuky. Aplikace nabytých znalostí z dalšího vzdělávání se do sledovaných hodin promítla
jen v minimální míře.
Finanční prostředky a materiální podmínky umožňují naplňovat cíle vzdělávacích programů.
Škola zmodernizovala zázemí pro praktické vyučování v oborech Zedník, Instalatér. Nově
zřízené gastrostudio pro obor Kuchař – Číšník a obnova technologií pro obor Cukrář
zprostředkovávají žákům seznámení s moderními trendy v oborech. Ve spolupráci se
sociálními partnery je modernizováno přístrojové, nástrojové i materiální vybavení školních
pracovišť, škola získala pro výuku nový automobil, některé firmy poskytují žákům
motivační programy, vlastní řemeslné vybavení apod. Ve spolupráci s partnery je
realizována část praktického vyučování, exkurze, besedy, společné vzdělávací aktivity nebo
odborné konference. Materiální podmínky domova mládeže jsou na dobré úrovni, ubytovaní
žáci mají k dispozici moderní pokoje s vlastním sociálním zázemím. Klubovny, herny a další
prostory jsou vhodně zařízeny pro aktivní trávení volného času. Pozitivní vliv na vzdělává ní
má zapojení školy do mnoha projektových aktivit, které podporují digitální a odborné
kompetence žáků.
Škola věnuje pozornost fyzickému bezpečí žáků. Prostory střední školy a vstupy do domova
mládeže jsou vybaveny kamerovými systémy, které pomáhají zabránit vstupu cizích osob.
Vstupy do domova mládeže jsou také zabezpečeny elektronickými zámky, pro
bezproblémový vstup jsou žáci i zaměstnanci vybaveni čipy. Škola i domov mládeže nabízí
žákům a ubytovaným podnětné prostředí s relaxačními zónami.


                          Hodnocení průběhu vzdělávání
Průběh vzdělávání byl sledován v teoretickém vyučování, tj. ve všeobecně vzdělávac íc h
předmětech s důrazem na předměty společné části maturitní zkoušky (český jazyk
a literatura, anglický jazyk, německý jazyk a matematika), v teoretických odborných
předmětech napříč vzdělávacími oblastmi a v praktickém vyučování. K datu inspekční
činnosti vzdělávání v dálkové formě již neprobíhalo.
Některé hodiny všeobecně vzdělávacích předmětů jsou organizovány ve dvouhodino výc h
blocích, popř. v pozdních odpoledních hodinách (např. jazykové vzdělávání, matematické
vzdělávání). Žáci byli v druhé části méně aktivní, s únavou se snižovala jejich pozornost
a narůstala pasivita. Efektivita vzdělávání tak byla výrazně horší než v první části bloku.




                                            4/13
Výuka českého jazyka a literatury v nematuritních oborech i oborech s maturitní zkouškou
byla vždy po obsahové stránce promyšlená, ne vždy však učitelé pracovali účelně se
vzdělávacím cílem. Ačkoliv cíl hodiny byl většinou nejpozději v průběhu výuky zřejmý,
hodnocení jeho naplnění zůstávalo zpravidla v režii pedagoga. Vedení žáků k sebehodnocení
a vrstevnického hodnocení bylo ve výuce napříč obory vzdělání sledováno ojediněle,
v jednom případě byla za tímto účelem efektivně využita digitální aplikace. S výjimko u
dvou vyučovacích hodin, v nichž převažoval monolog vyučujícího, byla ve výuce účelně
střídána frontální výuka se samostatnou prací žáků s textem. Pozitivní v oborech s maturitní
zkouškou byla snaha vyučujících o variabilitu zadávaných úkolů, což přispívalo k rozvoji
čtenářské gramotnosti a kritického myšlení žáků. Většina zadávaných úkolů navazovala na
předchozí znalosti žáků a vedla k jejich upevňování, některé umožňovaly vyvozovat z textu
nové poznatky, vyhledávat chyby apod. Všichni žáci plnili úkoly stejné náročnosti, obsahová
či časová diferenciace s ohledem na individuální vzdělávací potřeby žáků nebyla
realizována. Společná kontrola výsledků samostatné práce žáků probíhala vždy v interakci
učitel – žák, ke slovu se převážně dostávali aktivní žáci, někteří reagovali jen na výzvu
učitele a část žáků napříč ročníky i obory se nezapojovala. Příležitost zapojit žáky do diskuse,
či vzájemného hodnocení podle předem stanovených pravidel, nebyla využita. Žáci nebyli
cíleně vedeni k samostatným mluveným projevům, jejich výskyt ve výuce byl sledován jen
ojediněle.
Výuka v hodinách cizích jazyků napříč obory vzdělání probíhala převážně v cílovém jazyce.
Vzdělávací cíle vycházely z očekávaných znalostí vzhledem k maturitní, popř. závěrečné
zkoušce. Převažovala frontální výuka s výraznou aktivitou na straně učitele v kombinaci se
samostatnou prací nebo prací ve dvojici. V případě zařazení skupinové výuky v oboru
s maturitní zkouškou se jednalo spíše o formální záležitost, kdy žáci pracovali po celou dobu
samostatně bez rozvíjení spolupráce a bez vzájemného dialogu přispívajícího k jejich učení
a bez individuální prezentace výsledků své práce. Naopak v nematuritním oboru
kooperativní forma práce vedla k rozvoji slovní zásoby a plynulosti řečového projevu.
Hodiny byly vesměs zaměřeny na zvládnutí jazyka po gramatické stránce, popř. na nácvik
části didaktického testu, aktivity na rozvoj receptivních a produktivních dovedností byly
rozvíjeny především nematuritních oborech. Zde se také vyučující zaměřovali na fixaci
odborné slovní zásoby. Žáci nástavbového oboru vykazovali v německém jazyce velké
neznalosti a nízkou míru motivace pro učební aktivity. Při výuce byly vhodně využívá ny
didaktické pomůcky (pracovní listy, učebnice, cizojazyčné vzdělávací karty apod.),
zařazován byl i poslech rodilého mluvčího. Vyučující dbali na správnost fonetické stránky
jazyka. Žáci v hodinách většinou plnili stejné úkoly, měli stejné vzdělávací cíle bez ohledu
na jejich vzdělávací potřeby či aktuální úroveň jejich znalostí či dovedností. Žákům
s potřebou podpory byla poskytována pouze prodloužená doba pro vypracování zadaného
úkolu. Formativní hodnocení naplňování cílů vzdělávání spolu s prací s chybou jako
nástrojem sebereflexe žáků bylo sledováno pouze ojediněle. Při společné kontrole
samostatné práce byla chyba často odstraněna bez hledání jejích příčin. Ke zhodnocení hodin
docházelo většinou jen ze strany učitele, avšak bez vztahu ke zvládnutému vzdělávac ímu
cíli.
Vzdělávání v hodinách matematiky vycházelo ze školních vzdělávacích programů
s návazností na předchozí znalosti a dovednosti, které však někteří žáci neprokazova li.
Výuka probíhala zejména formou frontální interakce učitel – žáci v kombinaci se
samostatnou prací, výjimečně byla žákům umožněna práce ve dvojicích. Zadané úlohy
analyzovali převážně učitelé, při zkoumání problematiky kladli žákům návodné otázky, žáci
však nebyli vedeni k diskusi nebo vzájemné interakci např. formou skupinové práce,
učitelům tak odpovídali jen jednotliví a většinou stejní žáci. K porovnání nebo hodnocení


                                             5/13
různých návrhů řešení úloh docházelo jen ojediněle. V těchto případech stačila učitelům
obvykle pouze stručná odpověď bez potřebné argumentace. Žáci měli dostatek času na řešení
úloh vlastním tempem, v některých hodinách byla úloha paralelně řešena na tabuli a část
žáků postup pouze pasivně opisovala. Samostatná práce byla zaměřena zejména na
mechanické používání početních postupů, při kontrole chybu odhaloval a vysvětlo va l
většinou učitel, aktivní žáci ji vhodně využívali ke svému učení. Úkoly byly zadávány pro
všechny žáky stejné bez diferenciace náročnosti s ohledem na vzdělávací potřeby
jednotlivých žáků. Využití digitálních technologií a jiných informačních zdrojů se omezilo
pouze na rutinní výpočty na kalkulátoru, v jednom případě učitel demonstroval možnost
využití tabulkového softwaru pro řešení úlohy. Zhodnocení naplnění vzdělávacích cílů
nebylo realizováno, vzájemné hodnocení a sebehodnocení žáků nebylo zařazeno.
Matematické vzdělávání v nematuritních oborech bylo v použitých metodách a formách
kvalitnější. Vyučující vhodně reagovali na výuku ve dvouhodinovém bloku, v druhé části
hodin zařazovali méně náročné úkoly, tempo řešení úloh bylo přizpůsobené žákům. Pro
názornost byly účelně využity pomůcky i digitální technologie pro prezentaci i výpočet
příkladů. Při řešení slovních úloh navrhovali žáci různé postupy vedoucí ke správnému
výsledku. Rutinní postupy výpočtů byly fixovány na typových příkladech, chyby a příčiny
chyb odhalovali většinou žáci sami. Zhodnocení hodin se stejně jako v maturitních oborech
omezilo pouze na rychlé shrnutí probíraného učiva ze strany učitele.
Kvalita vzdělávání v hodinách teoretického odborného vyučování byla rozdílná. Hodiny, ve
kterých vyučující vedli žáky k uvažování, k formulaci vlastních myšlenek a k využití
získaných informací v souvislostech s vlastními zkušenostmi, směřovaly k rozvoji znalostí,
dovedností, ale i postojů žáků. Vzdělávací obsah byl obvykle zasazen do reálných situací.
Promyšlenou strukturou vyučovacích hodin a zvolenými metodami se většinou dařilo
vzbudit zájem žáků. V hodinách, ve kterých převažovala aktivita učitelů a výuka byla vedena
formou výkladu, byla velká část žáků pasivní, do hodiny se zapojovali pouze na výzvu
vyučujících. Vyučující nedokázali motivovat žáky k aktivní činnosti, nedocházelo
k propojování teoretických znalostí s praxí, žáci pracovali podle schematických postupů bez
hlubšího pochopení probíraného učiva. V hodinách byla většinou využita prezentace na
interaktivní tabuli, ze které v některých případech žáci přepisovali obsah prezentace do
svých sešitů. Využití názorných dvoj- nebo trojrozměrných výukových materiálů a
manipulace s nimi bylo sledováno ojediněle. Vyučující často zaměňovali cíle hodin za téma.
Naplňování vzdělávacích cílů vyučovacích hodin obvykle nebylo vyučujíc ími
vyhodnocováno, nebyli do něj zapojování ani žáci. Diferenciace vzhledem ke vzdělávac ím
potřebám žáků nebyla sledována. Při práci s chybou byl učitel jediný garant správnosti, žáci
tak nedostávali možnost sami najít chybu a na základě analýzy najít správné řešení.
Praktické vyučování realizované formou odborného výcviku bylo sledováno na pracovištíc h
odborného výcviku ve škole i na pracovištích smluvních partnerů. Výuka vhodně navazova la
na teoretické vyučování odborných předmětů a byla organizačně dobře zvládnutá. Odborné
dovednosti byly rozvíjeny názornou ukázkou praktické činnosti, pracovních postupů či
dovednosti práce s nástrojem (zařízením) a samostatnou praktickou činností žáků za použití
vhodných pomůcek, resp. s pomocí nástrojů, nářadí, přístrojů či strojů. Podle zaměření oboru
byli žáci vedeni buď k efektivní spolupráci (např. Kuchař – číšník, Tesař, Pečovatelské
služby) nebo k samostatné individuální práci (Mechanik opravář motorových vozidel).
Žákům s potřebou podpory byli učitelé nápomocni individuálně. Žáci přistupovali k plnění
úkolů aktivně, diskutovali použité postupy a spolupracovali při realizaci, dodržovali
pracovní postupy. Jako motivační faktor používali učitelé povzbuzení a pochvalu, žáky vedli


                                           6/13
ke kvalitnímu provedení práce. Pokud žáci udělali chybu, tak byla s pomocí pedagogů
odůvodněna a odstraněna. Při praktickém vyučování žáků oboru Pečovatelské služby bylo
pozitivem důsledné vedení žáků k vstřícnému a respektujícímu přístupu ke klientům
a k dodržování pravidel vzájemné spolupráce. Při hodnocení výsledků práce byli žáci
vybízeni k sebereflexi s ohledem na splnění stanovených cílů.
Vzdělávání v domově mládeže se uskutečňuje v souladu se školním vzdělávac ím
programem. Režim dne umožňuje ubytovaným žákům přípravu na vyučování i relaxaci
v době osobního volna. Při realizaci svých zájmů využívají žáci zázemí domova mládeže,
zapojují se do pravidelné zájmové činnosti, která je zaměřena především na sportovní, příp.
umělecké (tvořivé) činnosti. Pro naplňování individuálních zájmů žáci využívají také
nabídky místních organizací, spolků. Při tradičních i příležitostných akcích různého
charakteru je kladen důraz na rozvoj sebepoznávání i prožitek žáků, zřejmá je podpora
rozvoje jejich sociálních a občanských kompetencí. Náležitá pozornost je věnována také
prevenci sociálně patologických jevů.


                         Hodnocení výsledků vzdělávání
Ke zjišťování a vyhodnocování výsledků vzdělávání využívají pedagogové běžné nástroje
ověřování znalostí a dovedností žáků. Výsledky vzdělávání žáků projednává každé čtvrtletí
pedagogická rada. Třídní učitelé předkládají informace o hodnocení aktuálního stavu,
zaměřují se na žáky s vysokou absencí a s neomluvenou absencí, nehodnocené a
neprospívající žáky. Výsledky vzdělávání jsou zpravidla jen sumarizovány. Ve vztahu
k výsledkům ve společné části maturitní zkoušky a závěrečné zkoušky škola vyhodnoc uje
pouze tzv. čistou neúspěšnost, tj. kolik z konajících zkoušku složilo úspěšně. Nezabývá se
neúspěšností žáků, kteří se ke zkoušce přihlásili, ale zkoušku nekonali. Vedení školy dosud
nepřistoupilo k systematické analýze výsledků vzdělávání z hlediska oborové, ročníkové,
popř. předmětové struktury, nesrovnává úspěšnost ročníkovou s úspěšností u maturitních a
závěrečných zkoušek.
V oborech s maturitní zkouškou se průměrný prospěch žáků ve srovnání s předchozím
inspekčním hodnocením v roce 2022 mírně zlepšil. Ve školním roce 2022/2023 prospělo
s vyznamenáním 4,8 % žáků a neprospělo 19,3 % žáků, podíl neprospívajících se tak snížil
o pět procentních bodů. Vysoký podíl neprospívajících tvoří žáci závěrečných ročníků,
z nichž neprospěla téměř jedna třetina. V nástavbových oborech škola dosahuje výrazně
horších ročníkových výsledků vzdělávání než v oborech čtyřletých. Přestože podíl žáků
nástavbových oborů činil 39 % z celkového počtu žáků oborů s maturitní zkouškou, podíl
neprospívajících žáků nástavbových oborů na celkovém počtu neprospívajících v oborech
s maturitní zkouškou na konci školního roku 2022/2023 byl 61 %, ve školním roce
2021/2022 dokonce 71 %.
Ve srovnání výsledků vzdělávání v nematuritních oborech a oborech vzdělání s maturitní
zkouškou dosahuje škola lepších výsledků v nematuritních oborech. Ve školním roce
2022/2023 prospělo s vyznamenáním 7,5 % žáků a neprospělo 10 % žáků. Výrazně horší
jsou výsledky vzdělávání v posledním ročníku vzdělávání, kdy k závěrečným zkouškám
nepostoupilo 6,1 % žáků. Žáci nematuritních oborů jsou také úspěšnější při ukončování
vzdělávání závěrečnou zkouškou, neprospělo 5 % žáků, což je téměř totožné zjištění jako
při inspekční činnosti v roce 2018.
Výsledky školy ve společné části maturitní zkoušky vyjádřené hrubou neúspěšností (podíl
žáků zkoušku nekonajících nebo u zkoušky neúspěšných z přihlášených žáků, dále „HN“)



                                           7/13
se od roku 2021, kdy v posledních pěti letech dosáhly nejlepší úrovně (HN 34,6 %), opět
zhoršují. V roce 2022 nebylo úspěšných 37,3 % žáků, v roce 2023 38,6 %. Významně se liší
úspěšnost ve čtyřletých oborech od nástavbových oborů.
Výsledky školy ve společné části maturitní zkoušky od poslední inspekční činnosti v roce
2022 jsou i nadále neuspokojivé, vyjma oboru Autotronik, v němž škola dosáhla ve
zkušebním období 2022 i 2023 lepších než průměrných výsledků v příslušné skupině oborů
v České republice (dále „HN v ČR“). V oboru Dřevařská a nábytkářská výroba byly ve
zkušebním období 2023 výsledky lepší než ve zkušebním období 2022. Neúspěšnost je
způsobena především nástavbovými obory, nejslabší výsledky vykazuje škola v oborech
Podnikání a Stavební provoz. V maturitních obdobích 2022 a 2023 dosahovala HN školy
v oboru Autotronik 10 % a 14,3 % (HN v ČR 17,1 % a 14,8 %), v oboru Nábytkářská a
dřevařská výroba 60 % a 12,5 % (HN v ČR 27,7 % a 22,3 %), v oboru Stavební provoz 60 %
a 40 % (HN v ČR 27,7 % a 22,3 %), v oboru vzdělání Provoz a ekonomika dopravy 16,7 %
a 40 % (HN v ČR 13,5 % a 9,4 %). V nástavbovém oboru Podnikání v letech 2022 a 2023
maturovali pouze žáci denního studia (žáci dálkového studia nebyli v závěrečném ročníku),
přičemž HN školy v tomto oboru byla 70 % popř. 58,8 % tj. výrazně horší než HN
v příslušné skupině oborů vzdělání v ČR (37,2 % a 29,9 %).
Velký rozdíl je v podílu žáků, kteří úspěšně ukončí vzdělávání v době stanovené školním
vzdělávacím programem. Například v roce 2023 v oboru Autotronik úspěšně ukončilo
vzdělávání 88 % žáků, kteří v daném oboru zahájili vzdělávání v prvním ročníku. U oboru
Provoz a ekonomika dopravy činil tento podíl 58 %. Nástavbové obory Nábytkářská a
dřevařská výroba vykazují 86 %, avšak neefektivní jsou v tomto směru obory Podnikání
24 % a obor Stavební provoz 22 %.
Zatímco v roce 2022 byla vyšší neúspěšnost způsobená především žáky, kteří u zkoušky
neuspěli (z 51 přihlášených 2 zkoušku nekonali, 17 žáků nebylo úspěšných), v roce 2023
byla způsobena žáky, kteří zkoušky po přihlášení nekonali (z 57 přihlášených 18 zkoušku
nekonalo, 4 nebyli úspěšní). V předmětovém srovnání je hrubá neúspěšnost nejvyšší
v matematice. V obou hodnocených zkušebních obdobích zkoušku nevykonala polovina
žáků; ke zkoušce se ročně přihlásil nízký počet žáků (6). V roce 2023 v českém jazyce a
literatuře byla hrubá neúspěšnost na úrovni jedné třetiny přihlášených žáků a v cizím jazyce
35,5 %. I v tomto směru výrazně zaostává obor Podnikání – v předmětu matematika byla
HN 100 % (v HN v ČR 47,2 %), v českém jazyce a literatuře 52,9 % (HN v ČR 21,6 %) a
v cizím jazyce 56,3 % (HN v ČR 21,2 %).
Z analýzy prospěchu v předmětech společné části maturitní zkoušky je patrné, že relativně
dobrého hodnocení dosahují v průběhu vzdělávání i žáci, kteří následně ve společné části
maturitní zkoušky neuspějí. Systém hodnocení tak neposkytuje žákům odpovídající zpětnou
vazbu o úrovni dosažení požadovaných cílů vzdělávání, tedy ani o připravenosti na složení
maturitní zkoušky. Vzhledem ke zjištění, že není věnována pozornost naplňování i souladu
školních vzdělávacích programů, není zajištěna objektivita hodnocení výsledků vzdělává ní.
V dílčích oblastech tak výsledky vzdělávání neodpovídají požadavkům rámcových
vzdělávacích programů.
Příležitost ke zlepšení má škola v přijímání opatření k výsledkům externího hodnocení. Ke
zjištění o slabých výsledcích v oblasti čtenářské gramotnosti (komerční testy, výběrové
zjišťování výsledků ČŠI), škola přijala opatření jen v omezeném rozsahu. Strategie na
podporu čtenářské gramotnosti dosud cílí na práci s textem jen ve výuce českého jazyka a
literatury. Do ostatních předmětů nebo oborů se zatím nepromítla.




                                           8/13
Školou zpracovaná strategie předcházení školní neúspěšnosti obsahuje doporučené postupy
pouze v případě žáků se slabým prospěchem, jinými skupinami žáků (žáci s vysokou
absencí, žáci se speciálními vzdělávacími potřebami, žáci s odlišným mateřským jazykem,
žáci se změnou oboru vzdělání apod.) se nezabývá. Účinnost přijímaných opatření ke
zlepšení (procvičování didaktických testů, závěrečné zkoušky nanečisto, individuá lní
konzultace, semináře apod.) není systematicky vyhodnocována.
Neúspěšnost ve vzdělávání souvisí s nízkou motivací žáků ke studiu a s vysokou absencí
žáků. V těchto oblastech se škole zatím nedaří přijímat účinná opatření ke zlepšení. Neúčast
ve výuce je zřetelnou příčinou školní neúspěšnosti žáků nematuritních oborů, u žáků oborů
s maturitní zkouškou to takto jednoznačné není. Někteří z žáků, u kterých škola eviduje vyšší
absenci, mají sice horší prospěch, avšak u maturitní zkoušky jsou úspěšní. Neomluve no u
absenci škola zaznamenává spíše v nematuritních oborech. Opatření spočívající ve
vyloučení žáků s vysokou neomluvenou absencí ze studia zatím nevedou k významnějš ímu
snížení vysokého počtu zameškaných hodin.
Ve škole dochází ke značnému pohybu žáků. Ve školním roce 2023/2024 k datu inspekční
činnosti opakuje ročník, změnilo obor vzdělání, nebo opakuje ročník zároveň se změnou
oboru vzdělání celkem 57 žáků. Velmi častým jevem jsou přestupy z jiné školy nebo
odchody na jinou školu, přerušení a zanechání studia. Společným rysem pohybu žáků je
často slabý prospěch v kombinaci s vysokou absencí, jen v malém procentu se jedná
o důvody zdravotní nebo sociální.
Chování žáků je hodnoceno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s absencí, nepovoleným
používáním mobilních telefonů apod.). Zaznamenané projevy rizikového chování žáků ve
střední škole či v domově mládeže jsou zpravidla řešeny podle stupně jejich závažnosti ve
spolupráci se žáky samotnými, příp. s jejich zákonnými zástupci, ne vždy jsou přijíma ná
opatření účinná. V rozporu s právním předpisem jsou ukládána kázeňská opatření učiteli
odborného výcviku. Příležitostí ke zlepšení je systematické vyhodnocování četnosti
udělených/uložených výchovných opatření.
S nárůstem počtu žáků se speciálními vzdělávacími potřebami (dále také „žáci se SVP“)
škola posílila školní poradenské pracoviště o psychologa a dalšího výchovného poradce.
Jednotliví členové (dva výchovní poradci, metodik prevence, školní psycholog a speciální
pedagog) mají jen všeobecně rozdělené kompetence, chybí nastavení pravidel pro koordinaci
práce poradenského pracoviště jako celku, popř. pro řešení konkrétní problematiky. Pro žáky
se SVP jsou vypracovány plány podpory, opatření ke zkvalitňování vzdělávání do výuky
jsou však implementována jen výjimečně. Tato oblast není v rámci hospitační činnosti
vedení školy systematicky sledována. Příležitostí ke zlepšení je spolupráce pedagogů a
asistentů pedagoga na přípravě výuky a hodnocení výkonů žáků.
Školní metodik prevence aktivně spolupracuje s učiteli, vyhledává a realizuje preventivní
programy na základě vyhodnocení momentální situace ve třídách i podnětů pedagogů. Ve
spolupráci s třídními učiteli také sleduje žáky s náznaky rizikového chování, nebo třídní
kolektivy s problémy v dynamice vztahů. Adaptační aktivity pro žáky prvních ročníků jsou
pořádány pouze pro žáky oborů s maturitní zkouškou. Škola zatím nevyužila možnosti
adaptačních aktivit, které jsou zaměřené na stmelení kolektivu, popř. na eliminaci výskytu
rizikového chování u žáků nematuritních oborů.
Škola podporuje nadání a zájem žáků o obor formou zapojení do soutěží. Žáci mají
příležitost porovnat své odborné kompetence a dovednosti v profesně zaměřených nebo
sportovních soutěžích, kterých se aktivně na dobrovolné bázi hojně účastní a dosahují napříč


                                            9/13
všemi obory vynikajících výsledků i na celorepublikové úrovni. Některé oborové soutěže
a přehlídky škola ve spolupráci s dalšími sociálními partnery pořádá (např. Zednické klání,
Písecké dortování apod.). Při přípravě na soutěže poskytuje škola žákům účinnou podporu.
Aktivní spolupráce probíhá i se smluvními partnery např. formou motivačních programů.
Podporu profesní orientace a zájmů žáků doplňují aktivity organizované domovem mládeže.


                                         Závěry
Vývoj školy
– Od inspekční činnosti v roce 2018 se zvýšil celkový počet žáků školy o cca 10 %,
  současně došlo k výraznému nárůstu počtu žáků se speciálními vzdělávacími potřebami.
  Škola proto personálně posílila vedení školy o dva zástupce ředitele, pedagogický sbor
  o asistenty pedagoga a školní poradenské pracoviště o výchovného poradce a psychologa.
– Škola pokračovala v modernizaci školních pracoviště pro praktické vyučování, rozšířila
  portfolio smluvních partnerů o místní i národní firmy.
– Ředitelka školy činí postupné kroky k utlumování vzdělávání v oboru Podnikání
  v dálkové formě, pro školní rok 2024/2025 zveřejnila záměr nepříjímat žáky do prvního
  ročníku tohoto oboru.
– V oboru vzdělání vzdělání Autotronik dosáhla škola u maturitní zkoušky ve zkušebníc h
  obdobích 2022 a 2023 lepších než průměrných výsledků v příslušné skupině oborů v ČR.
Silné stránky
– Škola připravuje žáky do širokého spektra oborových soutěží, pozitivně je ovlivňuje a
  motivuje, přispívá k rozvoji jejich odborných a sociálních kompetnecí žáků. Některé
  oborové soutěže ve spolupráci se sociálními partnery škola pořádá. (6.1)
– Bohatá projektová činnost školy a spolupráce se sociálními partnery včetně realizace části
  praktického vyučování na pracovištích smluvních partnerů umožňuje žákům získat
  odborné kompetence a potřebné dovednosti a zkušenosti v reálném pracovním prostředí.
  (1.5)
  Číselné označení odkazuje na kód kritéria v příslušné modifikaci. Znění kritéria je
  dostupné na adrese: kriteria.csicr.cz
Slabé stránky (oblasti ke zlepšení)
– Školní vzdělávací programy pro střední školu nejsou v souladu s příslušnými rámcovými
  vzdělávacími programy, neodráží aktuální potřeby vzdělávání, pedagogové s nimi
  nepracují. (1.2)
– Nastavené kontrolní mechanismy jsou málo efektivní, o čemž svědčí zjištěné nedostatky
  v oblasti naplňování školních vzdělávacích programů nebo organizaci vzdělávání. (2.1)
– Vyučující teoretického vyučování jen ojediněle využívali metody, které by podporovaly
  aktivitu žáků a posilovaly jejich odpovědnost za vlastní vzdělávání. Pouze výjimečná byla
  snaha výuku diferencovat na základě potřeb žáků, využívat různé informační zdroje nebo
  podporovat kritické myšlení žáků. Učitelé nepracovali se vzdělávacími cíli,
  nepodporovali sebehodnocení ani vzájemné hodnocení žáků. (4.3)
– Škola výsledky vzdělávání pouze sumarizuje, nevyhodnocuje možné souvislosti mezi
  výsledky vzdělávání žáků a průběhem vzdělávání. Přijímaná opatření zatím nevedou ke



                                           10/13
   zlepšování výsledků při ukončování vzdělávání. Škole se zatím nedaří snižovat absenci
   žáků, realizovaná kázeňská opatření vedou ke zlepšení jen v malé míře. (5.1)
– Výsledky školy ve společné části maturitní zkoušky, především v nástavbových oborech
  jsou od inspekční činnosti v roce 2022 nadále neuspokojivé. (5.4)
   Číselné označení odkazuje na kód kritéria v příslušné modifikaci. Znění kritéria je
   dostupné na adrese: kriteria.csicr.cz
Doporučení pro zlepšení činnosti školy
– Zvýšit účinnost kontrolních mechanismů s cílem eliminovat rizikové oblasti procesu
  řízení. Vymezit jasné kompetence a odpovědnosti pedagogům odpovědným za školní
  vzdělávací programy a pracovníkům školního poradenského pracoviště.
– Vypracovat strategii rozvoje čtenářské gramotnosti napříč předměty a obory vzdělání
  s cílem podpořit připravenost žáků k maturitní i závěrečné zkoušce.
– Zajistit pedagogům metodickou podporu v oblasti práce s výukovými strategie mi.
  V rámci hospitační činnosti vyhodnocovat používání těchto strategií vzhledem ke
  vzdělávacím potřebám a možnostem žáků, práci s chybou a argumentace na základě
  využití různých zdrojů informací.
– Systematicky a cíleně vyhodnocovat výsledky vzdělávání všech žáků, přijímat opatření
  ke zkvalitnění vzdělávání a analyzovat účinnost jejich realizace.
– Zpracovat účinný systém podpory k eliminaci školní neúspěšnosti a předčasných
  odchodů ze vzdělávání, opatření směřovat do zvýšení kvality průběhu vzdělávání včetně
  hodnocení.
– Vyhodnotit efektivitu vzdělávání ve dvouhodinových blocích, resp. také zařazení
  předmětů společné části maturitní zkoušky v pozdních odpoledních hodinách.
– Ve spolupráci se zřizovatelem podat žádost o výmaz oboru vzdělání 64-41-L/51
  Podnikání v dálkové formě vzdělávání z rejstříku škol a školských zařízení.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. ledna 2024
 2.   Jmenování na vedoucí pracovní místo ředitelky s účinností od 1. 8. 2020
 3.   Výpis z rejstříku škol a školských zařízení z 9. 4. 2024
 4.   Školní řád s platností od 4. 9. 2023
 5.   Vnitřní řád domova mládeže platný od 1. 9. 2023



                                         11/13
 6.   Organizační řád s účinností od 1. 7. 2018
 7.   Organizační struktura s účinností od 1. 9. 2023
 8.   Koncepce rozvoje SOŠ a SOU Písek, z 27. 2. 2020
 9.   Plán práce SOŠ a SOU Písek pro školní rok 2022/2023 a 2023/2024
10.   Plán dalšího vzdělávání pedagogických pracovníků – školní rok 2022/2023 a
      2023/2024, Vzdělávací akce pedagogických pracovníků – přehled za školní rok
      2022/2023 a 2023/2024
11.   Školní vzdělávací programy předložené školou k datu inspekční činnosti
12.   Školní vzdělávací program domova mládeže platný ve školním roce 2023/2024
13.   Záznamy z provozních porad a pedagogických rad vedené ve školním roce 2022/2023
      a 2023/2024 k datu inspekční činnosti
14.   Plány hospitací pro školní rok 2022/2023 a 2023/2024
15.   Hospitační záznamy ředitelky školy a zástupců ředitele vedené ve školním roce
      2022/2023 a 2023/2024 k datu inspekční činnosti
16.   Školní matrika vedená ve školním roce 2022/2023 a 2023/2024 k datu inspekční
      činnosti
17.   Rozvrh hodin vedený ve školním roce 2022/2023 a 2023/2024 k datu inspekční
      činnosti
18.   Třídní knihy vedené ve školním roce 2022/2023 a 2023/2024 k datu inspekční
      činnosti
19.   Dokumentace školy vedená k přijímání žáků ke střednímu vzdělávání pro školní rok
      2022/2023 a 2023/2024
20.   Dokumentace školy vedená k ukončování studia maturitní zkouškou a závěrečnou
      zkouškou ve školním roce 2022/2023
21.   Dokumentace školního poradenského pracoviště vedená ve školním roce 2022/2023
      a 2023/2024 k datu inspekční činnosti
22.   Personální dokumentace vybraných pedagogických pracovníků (pracovní smlouvy,
      doklady o dosažené kvalifikaci) vedená k datu inspekční činnosti
23.   Adaptační plán začínajícího učitele z 3. 1. 2024
24.   Výroční zpráva o činnosti SOŠ a SOU Písek za školní rok 2022/2023
25.   Dokumentace k zajištění bezpečnosti a ochrany zdraví žáků vedená k datu inspekční
      činnosti
26.   Inspekční zpráva čj. ČŠIC-223/18-C ze dne 10. 5. 20218 a čj. ČŠIC-175/22-C ze dne
      4. 5. 2022
27.   Zápis z jednání s ředitelkou školy ze dne 19. 4. 2024


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční



                                        12/13
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka, vedoucí inspekčního týmu

 Mgr. Jana Cipínová, školní inspektorka

 Mgr. Martina Fenclová, školní inspektorka

 Mgr. Milena Jíšová, školní inspektorka

 Mgr. Lenka Petrová, školní inspektorka

 Ing. Drahuše Šefčíková, školní inspektorka

 Ing. Dana Drlíková, kontrolní pracovnice




19. května 2024




                                            13/13
