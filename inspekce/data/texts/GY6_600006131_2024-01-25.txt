                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-173/24-A
                                       Sp. zn. ČŠIA-S-42/24-A


Název                               Gymnázium Čakovice, Praha 9, nám. 25. března 100
Sídlo                               náměstí 25. března 100/2, Čakovice, 196 00 Praha 9
E-mail                              kancelar@gymcak.cz
IČO                                 61 387 835
Identifikátor                       600 006 131
Právní forma                        příspěvková organizace
Zastupující                         Mgr. Iva Nosková
Zřizovatel                          Hlavní město Praha
Místo inspekční činnosti            náměstí 25. března 100/2, Čakovice, 196 00 Praha 9
Inspekční činnost na místě          25. 1. 2024 − 26. 1. 2024 a 29. 1. 2024 − 30. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium Čakovice, Praha 9, nám. 25. března 100 (dále „škola“ nebo
„gymnázium“) poskytuje všeobecné gymnaziální vzdělávání ve čtyřleté a šestileté denní
formě studia s důrazem na výuku cizích jazyků.
V rámci regionu patří gymnázium k menším školám svého typu. K 30. 9. 2023 se
v 10 třídách vzdělávalo 293 žáků, od posledního inspekčního hodnocení v roce 2017 vzrostl
počet žáků ve čtyřletém gymnáziu. Nejvyšší povolený počet žáků ve škole (300) byl téměř
využit. Gymnázium sídlí v historické budově umístěné v klidném prostředí v okrajové části
Prahy.
Gymnázium je fakultní školou Filozofické fakulty a Přírodovědecké fakulty Univerzity
Karlovy.


                         Hodnocení podmínek vzdělávání
Od posledního inspekčního hodnocení škola prošla řadou změn, které se pozitivně odrazily
v kvalitě poskytovaného vzdělávání. Došlo k personální obměně na pozicích vedení školy,
k revizi strategických dokumentů, zefektivnil se systém poradenské podpory žáků, byly
nastaveny účinnější kontrolní mechanismy, zkvalitnily se materiálně technické podmínky
vzdělávání a zvýšila se naplněnost školy.
Řízení gymnázia je systematické, vychází z účelného delegování kompetencí, jasně
vymezených povinností a stanovení transparentních pravidel. Základ pro plánování
a realizaci činností tvoří srozumitelná a reálná koncepce vytvořená v souladu s podmínka mi,
potřebami a zaměřením školy. Stanovené cíle se daří ředitelce školy, jmenované do funkce
v srpnu 2018, za přispění všech pedagogů postupně realizovat. Nastavené kontrolní
mechanismy umožňují průběžný monitoring všech důležitých oblastí činnosti gymná zia.
Ředitelka školy (dále „ředitelka“) odstranila všechny zjištěné nedostatky při předcházejíc í
inspekční činnosti. Průběžně hodnotí práci pedagogických pracovníků a poskytuje jim
zpětnou vazbu na základě hospitační činnosti i pravidelně zadávanému dotazníko vé mu
šetření mezi žáky. Využívá výhody menší školy a vytváří prostředí, ve kterém probíhá
otevřená komunikace. Aktivní spolupráce vyučujících při koordinaci svého působení ve
výchovně vzdělávacím procesu, úpravě a vyhodnocování naplňování školních vzdělávac íc h
programů či sjednocování hodnocení žáků, probíhá na platformě metodických orgánů.
Vzájemnou efektivní komunikaci umožňuje elektronický informační systém sdílený
pedagogy, žáky a jejich zákonnými zástupci. Vedení školy vytváří dostatečný prostor pro
iniciativu žáků např. ve sledovaném období nově ustanovený školní parlament, vydávání
školního časopisu.
Po částečné obměně pedagogického sboru výchovně vzdělávací proces ve škole k termínu
inspekční činnosti zajišťovalo 32 pedagogických pracovníků, včetně 3 rodilých mluvč íc h.
Rovnoměrné věkové rozložení plně kvalifikovaného pedagogického sboru zajišťuje
kontinuitu vzdělávání a umožňuje vhodnou metodickou podporu začínajícím pedagogům
prostřednictvím spolupráce se zkušenějšími kolegy. Osobnostně profesní růst všech
pedagogů podporují vzájemné hospitace a sdílení pedagogických zkušeností, další
vzdělávání pedagogických pracovníků (dále „DVPP“), hodnotící rozhovory s ředitelkou.
partnerská spolupráce s vysokými školami, vzdělávacími instituty a mezinárodní spolupráce
se zahraničními školami v rámci projektové činnosti. DVPP koresponduje s prioritami školy
a současnými vzdělávacími trendy. Z přímého pozorování v průběhu inspekční činnosti ale
vyplývá, že poskytování individuální zpětné vazby k práci jednotlivých učitelů nebylo vždy
dostatečně účinné a že některým pedagogům se daří získané poznatky z DVPP uplatňovat
ve výuce pouze částečně. Příležitost pro další zkvalitnění výuky představuje sdílení
zobecňujících závěrů z hospitační činnosti např. v rámci pedagogické rady a intenzivnějš í
metodická pomoc poskytovaná pedagogům v oblasti využívání diferenciace vzdělávac ího
obsahu a podpory žáků v hodnotících dovednostech.
Ředitelka pravidelně vyhodnocuje stav materiálně technických podmínek a efektivně
zajišťuje finanční zdroje pro jejich obnovu a modernizaci. Od posledního inspekčního


                                            2/8
hodnocení se vedení školy podařilo např. vybudovat venkovní zelenou učebnu,
rekonstruovat střechu, odborné učebny, zajistit klimatizaci a výrazně zlepšit vybavení
gymnázia digitálními a informačními technologiemi. Ředitelka účelně využívá všechny
dostupné prostory historického objektu školní budovy. Gymnázium disponuje
odpovídajícím počtem kmenových i odborných učeben. Výuka tělesné výchovy probíhá
v tělocvičně či na multifunkčním hřišti základní školy. Vchod do budovy je zabezpečen
prostřednictvím elektronického systému a vrátnice. Stravování žáků je zajištěno smluvně ve
školní jídelně sousedící základní školy.


                          Hodnocení průběhu vzdělávání
Efektivitu vzdělávání pozitivně ovlivňuje promyšlená organizace vzdělávání, účelné využití
disponibilní časové dotace s ohledem na profil absolventa a provázanost teoretické výuky
s praktickým využitím poznatků. Jazykové dovednosti žáků jsou cíleně prohlubová ny
prostřednictvím výuky druhého cizího jazyka (nejčastěji německý a španělský), volitelnýc h
předmětů v posledních dvou letech studia (čínský, francouzský, ruský jazyk, latina,
konverzace v jazyce španělském a německém), jazykovými pobyty a zahraničními výjezdy
i možností získat mezinárodní jazykový certifikát. Provázanost vzdělávání s místním
regionem posiluje vztah žáků k prostředí, kde žijí či studují a účinně napomáhá k rozvoji
jejich sociálních a občanských kompetencí. Zapojení žáků do projektové činnosti,
charitativní práce a dalších školních i mimoškolních aktivit, např. předmětové exkurze,
přednášky, kurzy, kroužky, Cena vévody z Edinburghu, cíleně připívá k všestranné mu
rozvoji jejich osobnosti, kulturně historickému rozhledu, podpoře rozvoje pohybových
dovedností i naplňování klíčových kompetencí.
Společným znakem většiny hospitovaných hodin byla příznivá pracovní atmosféra
podporující učení. Žáci dodržovali pravidla přirozené komunikace s učiteli a respektovali
stanovené postupy práce. Vyučující efektivně používali digitální technologie ke sdílení
výukových materiálů a odkazů a při zadávání úkolů cíleně vedli žáky k jejich využívá ní.
Účinnost sledované výuky napříč vzdělávacími oblastmi byla částečně ovlivněna mírou
pedagogických zkušeností, aprobovaností učitele nebo jeho projevovaným zájmem
o vyučovaný předmět a žáky.
V hospitované výuce převládaly metodicky a didakticky zdařilé hodiny, které měly jasně
definovaný cíl a promyšlenou strukturu s obvykle efektivně využitým časovým prostorem.
Vyučující volili účinné metody a formy práce vzhledem k probíranému učivu a věku žáků.
Učivo probírali v širších souvislostech, efektivně využívali mezipředmětové přesahy,
regionální vazby a propojovali teoretické poznatky s praktickými příklady. Názornost výuky
podporovalo časté využití didaktické techniky, výukových softwarů či didaktickýc h
pomůcek. Zájem žáků o vzdělávání učitelé zvyšovali prostřednictvím herních prvků,
činnostního a kooperativního učení, kladením produktivních otázek vedoucích k rozvoji
logického a kritického myšlení. Vyučující účelně zařazovali práci s různými druhy textů
i informačními zdroji např. dynamické a grafické texty, obrazové a zvukové dokumenty,
pracovní listy nebo dobové karikatury. Zvolené vzdělávací strategie podporovaly aplikaci
vědomostí a dovedností např. při laboratorním praktiku, procvičování gramatických jevů,
jazykových a literárních znalostí, formou samostatných prezentací. Ve vyšších ročnících pak
směřovaly k přípravě na maturitní zkoušku a v rámci společenskovědních předmětů vhodně
formovaly postoje žáků. Společné opakování již probraného učiva nebo odvozování nových
poznatků přispívalo také k rozvoji matematické i přírodovědné gramotnosti a pochopení
probíraných jevů v širších souvislostech. Žáci byli vesměs vedeni k pečlivému vypracování
úloh s volbou strategie řešení i vzájemné spolupráce. Žáci v průběhu hospitovaných hodin


                                           3/8
prokazovali odpovídající úroveň znalostí a dovedností, používali správnou odbornou
terminologii, rozvíjeli si interaktivní řečové dovednosti nebo aplikovali znalosti tematické
slovní zásoby v anglickém jazyce. Při komplexní práci s textem uplatnili rovněž znalost
literárněvědné terminologie, vhodně dokládali svá tvrzení a při řešení úloh využíva li
alternativní postupy. V průběhu sledované výuky měli žáci dostatečný prostor pro dotazy,
pochopení nových pojmů a objevování nových poznatků. S pedagogickým taktem byla
zařazena práce s chybou jako prostředkem k hledání a pochopení problému.
Účinnost vzdělávacího procesu v menší části hodin snižovaly dílčí metodické a didaktické
nedostatky, např. převaha frontální výuky s nerovnoměrným zapojením žáků nebo méně
efektivní využití časové organizace činností projevující se absencí závěrečného shrnutí či
nedostatkem času pro prezentaci skupinové práce všemi zúčastněnými. Někteří učitelé
dostatečně neuplatnili diferenciaci vzdělávacího obsahu, žáci tak neměli možnost si zvolit
zadání odlišné kognitivní náročnosti podle individuálních vzdělávacích potřeb zadání.
V části sledovaných hodin vyučující nevěnovali patřičnou pozornost zpětné vazbě žáků,
jakého pokroku dosáhli a do jaké míry byly naplněny stanovené vzdělávací cíle. Žákům
nebyl vždy poskytnut potřebný prostor pro sebehodnocení či vzájemné hodnocení jako
motivačního faktoru k dalšímu učení a prostředku osobnostního rozvoje. V některých
hodinách se projevila i nižší míra jazykové kultury (používání nespisovné češtiny učiteli
a žáky) a menší prostor pro souvislejší ústní vyjádření žáků, případně diskusi.


                          Hodnocení výsledků vzdělávání
Výsledky vzdělávání pozitivně ovlivňuje dostatečný počet zájemců o studium, kterým škola
v rámci přípravy nabízí možnost přijímací zkoušky na nečisto. Ke vzdělávání jsou přijímá ni
uchazeči, kteří prokázali potřebnou míru znalostí v jednotné přijímací zkoušce z českého
jazyka a matematiky i v předchozím vzdělávání.
Od posledního inspekčního hodnocení došlo k rozšíření poradenského pracoviště o pozici
školní psycholožky. Její činnost se pozitivně promítá v oblasti podpory osobní pohody žáků
i edukace pedagogů v aktuálních tématech, např. antistresové postupy. Personální zajištění
(výchovný poradce, metodička prevence) a spolupráce s externími subjekty umožňuje
poskytovat žákům komplexní podpůrně preventivní služby, psychologickou péči i kariérní
poradenství. Úzká kooperace poradenských pracovníků s třídními učiteli a ostatními
pedagogy napomáhá k včasné identifikaci případných výchovně vzdělávacích problémů
žáků a třídních kolektivů i ke sdílení příkladů dobré praxe při jejich řešení, např. náplň
třídnických hodin, dotazníková šetření, intervence školní psycholožky. Realizo va né
adaptační a preventivní programy prolínají celým vzdělávacím cyklem gymnázia i do obsahu
některých předmětů, mj. seznamovací a sportovní kurzy, celoškolní projekty, styly učení,
a napomáhají tak k vyrovnání se s nároky gymnaziálního studia, k navázání pozitivníc h
třídních vazeb a předcházení nežádoucím projevům chování. Ojedinělé projevy
problémového chování žáků jsou řešeny v souladu se stanovenými postupy a vzhlede m
k jejich závažnosti, mj. pohovor s třídním učitelem, výchovná jednání na úrovni školy,
případně i hodnocení sníženým stupněm z chování (ve školním roce 2022/2023 pouze jeden
žák). Nastavené preventivní mechanismy jsou převážně funkční, o čemž ve sledovaném
období svědčí zanedbatelný výskyt neomluvené absence, přijatelný počet zameškanýc h
hodin i uložených kázeňských opatření.
Realizovaný systém péče o žáky s potřebou podpůrných opatření zajišťuje vzdělávání podle
jejich potřeb (k termínu inspekce 3 % žáků se speciálními vzdělávacími potřebami
a 4 % žáků s odlišným mateřským jazykem). Účinnost podpůrných opatření je pravidelně


                                            4/8
vyhodnocována. Nastavené podpůrné mechanismy jsou převážně funkční, více než polovina
těchto žáků dosahuje srovnatelné nebo lepší výsledky než žáci dané třídy. Z inspekčníc h
zjištění ale rovněž vyplynulo, že v ojedinělých případech představuje větší míra jazykové
bariéry u jednotlivců v závěrečném ročníku gymnázia zvýšené riziko jejich neúspěchu při
ukončování studia. Při prevenci školního neprospěchu jsou uplatňovány obvyklé postupy,
mj. nastavené konzultace, struktura maturitních seminářů, individuální doučování i možnost
využívání digitálních materiálů.
Gymnázium vytváří vhodné podmínky také pro studium žáků nadaných, mimořád ně
nadaných i žáků s dlouhodobými zdravotními problémy (k termínu inspekce asi 7 % žáků).
K osvědčeným krokům patří zejména vzdělávání podle individuálních strategií či úprava
docházky i soustavnější zapojování žáků do předmětových soutěží a mimoškolních aktivit.
Za svou aktivní reprezentaci i projevené prosociální chování a občanské kompetence jsou
žáci pravidelně oceňováni.
Výsledky vzdělávání žáků jsou pravidelně vyhodnocovány v rámci jednání pedagogické
rady i předmětových komisí. Analýza dosažených výsledků vzdělávání umožňuje vedení
školy sledovat individuální pokrok žáka, srovnávat skupinové výstupy i přijímat koncepční
opatření, např. zavedení procentuálního průběžného hodnocení, úpravy školních
vzdělávacích programů. Ke sledování míry osvojených znalostí a dovedností žáků využíva jí
učitelé různorodé nástroje interní a externí evaluace, např. písemné a ústní ověřování,
laboratorní cvičení, žákovské projekty, cvičné didaktické testy, výběrová zjišťová ní,
mezinárodní jazykové certifikáty. Výsledky žáků v průběhu vzdělávání ve sledovaném
období tří školních let byly stabilní, téměř polovina žáků prospěla s vyznamenáním. Při
přestupu žáků z nižšího gymnázia do vyššího se jejich výsledky významně nezhoršují, žáci
vyššího gymnázia v šestiletém oboru dosahují celkově lepších výsledků než žáci gymná zia
čtyřletého. S vysokou mírou osvojených znalostí a dovedností žáků koresponduje i výborná
úspěšnost žáků ve výběrovém zjišťování, např. ve školním roce 2022/2023 přírodovědná
a čtenářská gramotnost.
Výsledky žáků při ukončování vzdělávání dlouhodobě korespondují s jejich hodnocením
v průběhu studia. Při posledním inspekčním hodnocení byly výsledky maturitních zkoušek
posuzovány pouze u šestiletého gymnázia, protože žáci čtyřletého gymnázia skládali
zkoušky poprvé na jaře 2018. Ve výsledcích žáků šestiletého studia došlo k výrazné mu
zlepšení. Dlouhodobě jsou všichni žáci přihlášení k maturitní zkoušce úspěšní, ve školním
roce 2022/2023 až dvě pětiny žáků prospěly s vyznamenáním. Ve sledovaném období
posledních dvou školních let ve čtyřletém gymnáziu pouze dva žáci neprospěli a jeden
nekonal, přičemž až 15 % žáků prospělo s vyznamenáním. Z analýzy výsledků rovněž
vyplývá, že ve společné části maturitní zkoušky si většina žáků volí anglický jazyk,
jednotlivci matematiku nebo německý jazyk, žáci šestiletého studia volící si matematik u
v rozšířené verzi obvykle uspějí. V celostátním srovnání výsledků didaktických testů
dosahují žáci dané skupiny oborů vzdělání dlouhodobě lepších výsledků v cizích jazycích,
srovnatelných nebo mírně horších výsledků pak v českém jazyce a matematice.
Realizace kariérového poradenství umožňuje žákům optimální volbu terciárního vzdělává ní
prostřednictvím profilových předmětů, testu typologie osobnosti nebo besed s absolventy
školy. Úspěšnost žáků při přijetí je dlouhodobě vyhodnocována, přičemž většina pokračuje
v navazujícím studiu na vysokých školách, zejména v technických, humanitníc h
a ekonomických oborech.




                                           5/8
                                         Závěry
Vývoj školy
– Od posledního inspekčního hodnocení v roce 2017 výrazně vzrostl počet žáků ve
  čtyřletém oboru vzdělání
– došlo ke změně ve vedení školy a k částečné obměně pedagogického sboru, vzdělává ní
  zajišťuje kvalifikovaný pedagogický sbor
– rozšířilo se odboné personální zajištění školního poradenského pracoviště o pozici
  školního psychologa
– vedení školy průběžně obnovuje materiálně technické zázemí, výrazně se zlepšilo
  vybavení informačními a digitálními technologiemi
– škola kontinuálně naplňuje koncept všeobecného gymnaziálnímho vzdělávání s důrazem
  na výuku cizích jazyků
Silné stránky
– efektivní řízení založené na koncepční práci ve všech oblastech činnosti školy (1. 1)
– systémová podpora jazykových kompetencí žáků v cizích jazycích (5. 4)
– podpora všestranného osobnostního rozvoje žáků formou rozšiřujících vzdělávac íc h
  aktivit (5. 2)
– účinný rozvoj sociálních kompetencí a občanských hodnot žáků prostřednictvím
  projektové činnosti, charitativních akcí a místopisného učení (5. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nevyužití diferenciace vzdělávacího obsahu, formativní zpětné vazby a ověření míry
  dosažení vzdělávacích cílů v části vyučovacích hodin (4. 3)
– méně časté poskytování prostoru pro souvislejší mluvený projev žáků a používá ní
  nespisovné češtiny některými žáky a učiteli (4. 2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– více diferencovat vzdělávací obsah podle individuálních vzdělávacích potřeb žáků
– častěji uplatňovat prvky formativního hodnocení a více zapojovat žáky do vzájemné ho
  hodnocení podle předem stanovených kritérií i sebereflexe v průběhu výuky
– lépe dodržovat strukturu vyučovací hodiny a její efektivní časové a organizační rozvržení
– vytvářet větší prostor pro souvislejší mluvený projev žáků a korigovat užívání nespisovné
  češtiny některými učiteli a žáky
– nadále pokračovat v metodické pomoci pedagogů v oblasti využívání diferenc iace
  a individualizace výuky a podpory žáků v hodnotících dovednostech




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací program „Dveře ke vzdělání otevřené – čtyřleté studium“, denní
      forma vzdělávání, platný od 1. 9. 2022
 2.   Školní vzdělávací program „Dveře ke vzdělání otevřené – šestileté studium“, denní
      forma vzdělávání, platný od 1. 9. 2022
 3.   Školní řád, Gymnázium, Praha 9, nám. 25. března 100, platný k termínu inspekce
 4.   Jmenování do funkce ředitelky školy s účinností od 1. 8. 2018, č. j.: MHMP
      1032187/2018
 5.   Rozvrh vyučovacích hodin, školní rok 2023/2024
 6.   Výběr z personální dokumentace pedagogických pracovníků vedené k termínu
      inspekce
 7.   Záznamy z pedagogické rady, školní roky 2022/2023 a 2023/2024 vedené k termínu
      inspekce
 8.   Zápisy z předmětových komisí, školní roky 2022/2023 a 2023/2024 vedené k termínu
      inspekce
 9.   Portfolio činnosti školního poradenského pracoviště, školní roky 2022/2023
      a 2023/2024 vedené k termínu inspekce
10.   Výroční zprávy o činnosti školy za školní roky 2021/2022 a 2022/2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7/8
Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 Mgr. Petra Stoklasová, školní inspektorka
 Mgr. Hana Vejrážková, školní inspektorka
 Bc. Šárka Snížková, kontrolní pracovnice
15. 2. 2024




                                          8/8
