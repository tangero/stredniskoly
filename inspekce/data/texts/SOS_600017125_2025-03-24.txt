                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-488/25-M
                                      Sp. zn. ČŠIM-S-106/25-M


Název                               Střední škola zemědělská a zahradnická, Olomouc,
                                    U Hradiska 4
Sídlo                               U Hradiska 7/4, Klášterní Hradisko, 779 00 Olomouc
E-mail                              sszz@zemedelkaolomouc.cz
IČO                                 00 602 035
Identifikátor                       600 017 125
Právní forma                        příspěvková organizace
Zastupující                         Ing. Petr Sklenář
Zřizovatel                          Olomoucký kraj
Místo inspekční činnosti            U Hradiska 7/4, Klášterní Hradisko, 779 00 Olomouc
                                    U Hradiska 42/6, Klášterní Hradisko, 779 00 Olomouc
                                    Šlechtitelů 636/6, Holice, 779 00 Olomouc
                                    Za pilou 1, 783 14 Bohuňovice
Inspekční činnost na místě          24. až 27. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola zemědělská a zahradnická, Olomouc, U Hradiska 4 (dále škola, subjekt)
poskytuje střední stupeň vzdělání s maturitní zkouškou v oborech vzdělání 41-41-M/01
Agropodnikání, 41-43-M/02 Chovatelství, 41-44-M/01 Zahradnictví a v nástavbovém oboru
studia 64-41-L/51 Podnikání v denní i dálkové formě vzdělávání (dále maturitní obory).
Dále poskytuje střední stupeň vzdělání s výučním listem v oborech vzdělání 41-52-H/01
Zahradník, 41-53-H/02 Jezdec a chovatel koní, 41-55-H/01 Opravář zemědělských strojů,
66-51-H/01 Prodavač a 82-51-H/01 Umělecký kovář a zámečník, pasíř (dále nematur itní
obory).
Subjekt také zajišťuje stravování žáků ve vlastní školní jídelně a školní jídelně – výdejně.
Ubytování je pro žáky školy zajištěno v domově mládeže, ve kterém bylo k termínu
inspekční činnosti ubytováno 86 žáků, čímž byla jeho kapacita využita na 100 %.
V termínu inspekční činnosti bylo ve škole vzděláváno celkem 549 žáků, z toho bylo
92 žáků s prvním až třetím stupněm podpůrných opatření. Informace o své činnosti škola
zveřejňuje prostřednictvím výroční zprávy o činnosti školy, na webových stránkách školy
(www.zemedelkaolomouc.cz) a prostřednictvím dalších tištěných i online materiálů.


                         Hodnocení podmínek vzdělávání
Systém řízení školy je založen na spolupráci ředitele školy se svými zástupci, členkami
školního poradenského pracoviště i vyučujícími teoretického a praktického vyučová ní.
Směřuje k naplňování profilu absolventa realizovaných školních vzdělávacích programů
a vychází i z koncepčních záměrů školy. V těch je důraz kladen na spolupráci s firma mi,
propojení teorie s praxí a rozvoj odborných kompetencí žáků, nejsou však zaměřeny na
zlepšování výsledků vzdělávání žáků v průběhu i závěru jejich vzdělávání.
Od poslední inspekční činnosti došlo ve škole k několika změnám. Škole se postupně daří
navyšovat počet žáků, personálně bylo posíleno školní poradenské pracoviště. Ředitel školy
přijal na základně předchozí inspekční činnosti pouze některá opatření směřujících ke
zlepšení výsledků vzdělávání žáků, část navrhovaných opatření se zatím nepodařilo
realizovat. Snaha o zlepšování výsledků žáků u maturitní zkoušky se odráží v úpravách
kritérií přijímacího řízení. Škola využívá kromě jednotné přijímací zkoušky také školní
přijímací zkoušku, a to v oboru vzdělání Podnikání. Školní přijímací zkoušky zohledňujíc í
zaměření oboru vzdělání jsou využívány také při přijímání uchazečů do nematuritních oborů.
Na základě vlastní analýzy výsledků vzdělávání žáků u maturitní zkoušky škola aktuálně
v přijímacím řízení pro školní rok 2025/2026 již nenabízí obor vzdělání 64-41-L/51
Podnikání v jeho dálkové formě.
Kontrolní mechanizmy vedení školy jsou zaměřeny jak na teoretické, tak na praktické
vyučování, během inspekční činnosti však byly zaznamenány nedostatky v kontrolní
činnosti v oblasti stanovení počtu žáků na jednoho učitele odborného výcviku. Dále se
v praxi dosud nepodařilo plně eliminovat některé dílčí nedostatky v metodickém vedení
výuky, které spočívají v omezeném využívání pestrých metod a forem práce vedoucích
k aktivizaci žáků, v nedostatečné diferenciaci a individualizaci výuky či účelného využívá ní
didaktické techniky.
Hospitační činnost vedení školy je přenesena zejména na zástupce ředitele školy a je
zaměřena na praktické i teoretické vyučování. V hodnoceném období byla realizo vá na
u všech vyučujících, přičemž ředitel školy hodnotil zejména práci začínajících učitelů.


                                            2/12
Vzhledem k výsledkům vzdělávání žáků maturitních oborů však nebyla cíleně zaměřena na
vyučovací předměty společné části maturitní zkoušky. Podporovány byly vzájemné
hospitace mezi začínajícími a uvádějícími pedagogy. Systematické vzájemné hospitace
všech učitelů vedoucí k průběžné výměně zkušeností, námětů do výuky i poznatků z jejich
dalšího vzdělávání realizovány nejsou. Vedení školy podporuje další vzdělává ní
pedagogických pracovníků, jeho přínos pro zvyšování kvality poskytovaného vzdělává ní
však není systematicky vyhodnocován na jednání pedagogické rady či metodických orgánů.
Průběh vzdělávacího procesu příznivě ovlivňuje partnerská spolupráce. Při organizo vá ní
školních akcí, a to především v oblasti zajištění praktického vyučování a prevence
rizikového chování, škola spolupracuje s řadou institucí a firem. Spolupráce s nimi vede
k rozvoji odborných znalostí a dovedností žáků. Mezinárodní spolupráce v rámci programu
Erasmus+ přispívá také k rozvoji komunikativní kompetence žáků. V průběhu školního roku
probíhá celá řada odborných a kulturních exkurzí, výukových programů, přednášek a besed,
což vytváří dobré předpoklady pro propojení vzdělávacího obsahu s odbornou praxí
a běžným životem. Škola také aktivně propaguje svoji činnost ve vztahu k potenciálním
zájemcům o studium i ostatní veřejnosti.
Pro zajištění vzdělávání žáků má škola vhodné materiální i prostorové podmínky.
Ve spolupráci se zřizovatelem a zapojením školy do projektových aktivit se prostředí
subjektu částečně modernizovalo, kmenové i odborné učebny jsou vybaveny didaktickou
technikou, dovybavena učebními pomůckami byla i pracoviště odborného výcviku. Řešení
vyžaduje situace s prosakující vlhkostí v suterénních prostorách školy. Ubytovaným žákům
poskytuje vhodné prostředí pro bydlení, přípravu na vzdělávání i realizaci volnočasovýc h
aktivit účelně vybavený domov mládeže.


                         Hodnocení průběhu vzdělávání
Průběh vzdělávání byl hodnocen v teoretickém vyučování ve všeobecně vzdělávac íc h
i odborných vyučovacích předmětech a v praktickém vyučování. Výuka v teoretickém
vyučování probíhala v klidné a příjemné pracovní atmosféře, bez vyrušování a kázeňských
problémů. V průběhu hodnocených vyučovacích hodin žáci dodržovali nastavená pravidla
chování, vzájemná komunikace mezi učiteli a žáky byla otevřená a vstřícná. Vzdělávac í
obsah byl prezentován odborně správně, většinou se dařilo propojovat nové teoretické
poznatky s příklady a situacemi z běžného života. Převažující frontální výuka byla
doplňována řízeným rozhovorem se žáky, jehož hlavním cílem bylo ověřit jejich znalost i
a porozumění osvojenému učivu. V některých vyučovacích hodinách byla patrná
dominantní role učitele, kdy žáci vystupovali spíše jako pasivní příjemci informac í,
například při výkladu doprovázeném promítanou prezentací. Nedostatečná pestrost metod
a forem výuky ve velké části vyučovacích hodin vedla k nízkému zapojení žáků
a nevytvářela jim vhodné příležitosti k týmové spolupráci, která by rozvíjela schopnost
komunikace při společném řešení problému a umožnila žákům vyjádřit svůj názor či si ho
obhájit. Také nebyla patrná výraznější časová či obsahová diferenciace zadávaných úkolů.
V hodnocených vyučovacích hodinách plnili všichni žáci stejné úlohy, diferenco va ná
či gradovaná zadání vzhledem k možnostem a studijnímu potenciálu žáků nebyla využita.
Ve vyučovacích hodinách, kde byli přítomni žáci se speciálními vzdělávacími potřebami,
byla poskytována podpůrná opatření většinou formou individuálního přístupu.
Při výkladu vyučující vhodně uplatňovali mezipředmětové vztahy a propojení teorie s praxí.
K posílení názornosti měli učitelé dostatek názorných pomůcek, využívali také didaktickou
techniku, avšak většinou pouze k prezentaci vzdělávacího obsahu bez jejího aktivního


                                          3/12
využití žáky, což nevedlo k podpoře názornosti vzdělávacího obsahu a rozvoji zájmu žáků
o přednášenou problematiku. Pouze výjimečně bylo žákům umožněno vyhledávat infor mace
z různých informačních zdrojů, což by podpořilo rozvoj jejich kritického myšlení. Studijní
materiály jsou žákům poskytovány formou pracovních listů, případně jsou sdíleny v online
prostoru. Hodnocení žáků bylo založeno na okamžitém posouzení jejich výkonů, formativní
hodnocení motivující žáky k jejich dalšímu učení nebylo využíváno. Splnění v úvodu
stanovených cílů vyučovacích hodin bylo v závěrech pouze v části vyučovacích hodin
vyhodnoceno učiteli. Žákům nebyl poskytován prostor pro shrnutí realizova né ho
vzdělávacího obsahu z jejich strany a jejich sebehodnocení.
V hodnocené výuce českého jazyka a literatury bylo učivo cyklicky opakováno,
aktualizováno, doplněno zajímavostmi, učitelé uplatňovali mezipředmětové vztahy. Pro
podporu rozvoje osobnosti žáků učitelé vhodně a účelně využívali především řízeného
rozhovoru s žáky a vytvářeli podmínky pro seberealizaci žáků, pozitivem byl partnerský
přístup i způsob komunikace vyučujících. I když výuka byla doplněna prací ve dvojicích či
vícečlenných skupinách, nesměřovala vždy k rozvoji kritického myšlení, schopnosti
argumentovat a obhajovat svůj názor. Chyběly činnosti využívající moderní didaktické
formy a metody jako jsou objevování, experimentování, práce s chybou, tvořivost. Rozvoj
čtenářské gramotnosti byl podpořen žákovskou prací s texty, avšak jednotlivé čtenářské
strategie byly rozvíjeny pouze ojediněle.
Část hodnocených vyučovacích hodin anglického jazyka byla důsledně vedena v tomto
jazyce. Frontální výuka zde byla efektivně střídána s prací ve dvojicích, čímž byl žákům
poskytnut dostatečný prostor k vlastnímu mluvnímu projevu. Chyby byly opravovány
důsledně, avšak s citem a pedagogickým taktem a byly tak účelně využity k dalšímu učení.
Některé vyučovací hodiny však byly vedeny převážně v českém jazyce, frontálním
způsobem s dominantní rolí vyučujícího a s důrazem kladeným na přípravu k maturitní
zkoušce. V těchto vyučovacích hodinách jen část žáků dostala a využila prostor pro vlastní
mluvní vyjádření, část žáků byla pasivní.
V hodnocených vyučovacích hodinách matematiky přizpůsobovali pedagogové výukové
metody a formy úrovni znalostí žáků, avšak tyto postupy nevedly k dostatečnému rozvoji
matematické představivosti a logického myšlení ani k podpoře alternativních způsobů řešení
úloh. Všichni žáci řešili stejné příklady zaměřené na základní procvičování, přičemž chyběly
komplexnější a problémově orientované úlohy, které by podpořily hlubší porozumění
a schopnost aplikovat matematické poznatky v praktických situacích. Výuka byla převážně
frontální, doplněná občasnou prací u tabule nebo řízeným rozhovorem, do kterého se však
aktivně zapojovala pouze část žáků. Při činnostech u tabule měli žáci omezené příležitos ti
k argumentaci a vysvětlování svých postupů, neboť řešení zpravidla prezentovali učitelé.
Tento přístup vedl k pasivnímu zapojení žáků, kteří se soustředili spíše na opisování z tabule
a mechanické opakování postupů než na jejich hlubší porozumění. Zpětná vazba ze strany
učitelů byla převážně zaměřena na správnost výsledků, nikoli na samotný proces
matematického řešení. Postrádala se rovněž systematičtější práce s chybou, která by mohla
žákům pomoci lépe pochopit, kde a proč k nesprávnému postupu došlo.
V hodnocených vyučovacích hodinách odborných předmětů, které byly sledovány jak
v denní, tak dálkové formě vzdělávání, vyučující respektovali tempo žáků a požadavky na
žáky zde byly přiměřené. V převážné většině vyučovacích hodin však dominovala frontální
forma výuky s předáváním hotových informací žákům, což vedlo k jejich pasivitě.
Komunikace byla jednostranně vedena od učitele k žákům, do rozhovoru se zapojovala jen
část z nich. Zvolené metody a formy práce nedostatečně rozvíjely schopnost žáků objevovat
a formulovat problém, případně hledat varianty jeho řešení. Vyučující ojediněle zařadili



                                            4/12
kooperativní činnosti, které by podpořily rozvoj sociálních kompetencí a komunikač níc h
dovedností. Pouze v jedné vyučovací hodině dostali žáci příležitost prezentovat svůj úkol
před třídním kolektivem, prokázali odpovídající znalosti k zadané problematice
a s podporou vyučující se zapojili téměř všichni do diskuze k tématu.
Hodnocené praktické vyučování navazovalo svým obsahem především na odborné předměty
teoretického výuky. Prohlubovány zde byly nabyté vědomosti, podporován byl rozvoj
požadovaných praktických dovedností, pracovních postojů a návyků spojených s výkonem
budoucí profese žáků. Zřetelný byl také motivační prvek podporující žáky k dalšímu
odbornému vzdělávání. Vyučující kladli důraz zejména na dodržování vymeze nýc h
technologických postupů za účelem dosažení odpovídající produktivity, kvality a efektivity
práce. Dodržovány při tom byly stanovené zásady bezpečnosti a ochrany zdraví při práci
a pracovní hygieny. Propojení teorie s praxí napomáhal rozbor plánovaných činností
v úvodu pracovního dne. Učitelé si při něm ověřovali vědomosti žáků a také jejich
připravenost na příslušnou pracovní činnost, doplňovali průběžně další důležité informace mi
nezbytné pro zdárné splnění zadaných úkolů. Veškeré aktivity probíhaly v průběhu
pracovního dne v přiměřeném tempu, vhodným způsobem byly zohledňovány individuá lní
potřeby žáků. Metoda předvádění činností se střídala se samostatnou prací žáků, při čemž
žáci vyšších ročníků pracovali převážně samostatně. Žáci v průběhu práce diskutovali nejen
s učiteli, ale byli vedeni také k účelné společné komunikaci, logickému uvažová ní
a vzájemné spolupráci. Vhodnou zpětnou vazbou bylo prověřováno, zda bylo učivo
pochopeno a zda byly zvládnuty požadované praktické dovednosti. Důležité místo ve
vzdělávání hrála rovněž práce s chybou. Učitelé žáky na chyby průběžně upozorňova li,
společně pak hledali správná řešení eliminace vzniklých problémů a diskutova li
o možnostech, jak potencionálním nedostatkům vhodně předcházet. Vyučující s využitím
zkušeností z vlastní profesní praxe seznamovali žáky se specifickými poznatky
souvisejícími s plněním zadaných úkolů. Kromě odborných kompetencí byly ve výuce
rozvíjeny také požadované klíčové kompetence žáků, a to především kompetence
komunikativní, sociální, personální a kompetence k řešení problémů.
Výchovně vzdělávací činnost v domově mládeže je účelně zaměřená především na rozvoj
jednotlivých kompetencí ubytovaných žáků, podporu při jejich studijní přípravě a posilová ní
zdravého životního stylu. Ubytovaní žáci jsou vedeni k vlastnímu plánování volného času,
který mohou trávit v rámci organizovaných aktivit.


                          Hodnocení výsledků vzdělávání
Škola sleduje a vyhodnocuje výsledky vzdělávání žáků pomocí běžných interníc h
evaluačních nástrojů, které jsou založeny na soustavném pozorování žáků a na využívá ní
různých forem ústního i písemného zkoušení. Ve vybraných vyučovacích předmětech
pravidelně zařazuje písemné práce většího rozsahu, jež umožňují porovnávat dosažené
výsledky s očekávanými výstupy školních vzdělávacích programů a sledovat pokrok žáků
v delším časovém horizontu. Vyučující se však omezují převážně na obecné vyhodnoce ní
těchto prací na úrovni tříd, aniž by následovalo přijetí konkrétních opatření ke snižová ní
chybovosti a cílenému zlepšení úrovně osvojování vzdělávacího obsahu. Škola tak ne má
k dispozici podrobný přehled o typech úloh nebo jevech, které žákům působí největší obtíže,
a dlouhodobě nepracuje se zpětnou vazbou umožňující analyzovat účinnost přijatých
opatření. Zpětná vazba škole chybí především ve vyučovacích předmětech zařazených do
společné části maturitní zkoušky, kde by důsledná a systematická analýza výsledků interní
evaluace mohla významně přispět ke zlepšení vzdělávacích výsledků žáků. Škola se také
zapojuje do výběrového zjišťování výsledků vzdělávání organizovaného Českou školní


                                           5/12
inspekcí, v němž žáci dosahují slabých výsledků v porovnání s celorepubliko vým
průměrem. S výstupy tohoto šetření škola systematicky nepracuje a další formy
pravidelného srovnávání dosažených výsledků s jinými školami aktuálně nevyužívá.
Celkové výsledky vzdělávání jednotlivců i tříd jsou pravidelně projednávány na jednáních
pedagogické rady. Záznamy z těchto jednání se však zaměřují převážně na statistické
vyhodnocení prospěchu, chování a absence žáků, bez hlubší analýzy dosažených výsledků
a bez návrhů konkrétních pedagogických opatření. Chybí systematické vyhodnoco vá ní
individuální podpory žáků a sledování jejich vzdělávacího pokroku. Škola si tím dlouhodobě
nevytváří podmínky pro efektivní zpětnou vazbu ani pro průběžné hodnocení účinnos ti
zavedených opatření. Usnesení z jednání pedagogické rady mají pro pedagogické
pracovníky převážně informativní charakter a v současné podobě neslouží jako nástroj
ke zkvalitňování výchovně vzdělávacího procesu.
Škola má stanovené písemné strategie pro předcházení školní neúspěšnosti žáků, v praxi
je však neuplatňuje dostatečně efektivně. Žáky ohrožené školním neúspěchem identifik uje,
avšak bez návaznosti na návrh konkrétních opatření, která by směřovala ke zlepšení jejich
vzdělávacích výsledků. Někteří z těchto žáků sice využívají nabízené doučování
a individuální konzultace, účinnost poskytované podpory je však většinou vyhodnocová na
pouze neformálně jednotlivými vyučujícími. Systémové a efektivní vyhodnocování dopadu
realizovaných opatření zatím nebylo ze strany vedení školy zavedeno. Pozitivem je, že škola
věnuje pozornost aktivitám, které prohlubují profesní dovednosti žáků, a umožňuje jim účast
v soutěžích. Tímto zajišťuje žákům nejen prezentaci osvojených teoretických znalostí,
ale i aplikaci získaných praktických dovedností při reálných činnostech. V hodnoceném
období se však žáci školy nezapojili do středoškolské odborné činnosti, a nevyužili tak
příležitost rozvíjet své odborné zájmy, prohlubovat schopnost samostatné práce
s informacemi a prezentovat výsledky své práce v rámci širšího odborného prostředí.
Zapojení do této aktivity by přitom mohlo napomoci posílení klíčových kompetencí, zvýšení
sebedůvěry při veřejném vystupování a lepší přípravě na další studium nebo profesní dráhu.
Metodické orgány školy se scházejí spíše sporadicky, což výrazně omezuje možnosti učitelů
ke sdílení zkušeností, diskusi o inovativních metodách a moderních formách výuky
a zároveň znemožňuje důkladnou analýzu vzdělávacích výsledků žáků. Jejich činnost
je primárně zaměřena na předávání organizačních informací. Škola tímto nevyužívá plně
potenciál předmětových komisí v oblasti metodického vedení a evaluace vzdělávac ího
procesu.
V hodnoceném období tří uzavřených školních roků nedošlo ke zhoršení celkového
prospěchu žáků. V denní a dálkové formě vzdělávání byl na konci klasifikačního období
zaznamenán trend mírně se zlepšujícího průměrného prospěchu – z hodnoty 2,10 ve školním
roce 2021/2022 na 2,01 ve školním roce 2023/2024. U maturitního oboru Podnikání,
realizovaného v dálkové formě vzdělávání, byl průměrný prospěch přibližně o 0,5 stupně
horší ve srovnání s maturitními obory vzdělání poskytovanými školou v denní formě.
Z celkového počtu žáků prospělo s vyznamenáním přibližně 13,9 % a v průměru 6,3 % žáků
neprospělo. Nejčastějšími vyučovacími předměty, ze kterých byli žáci hodnoceni
„nedostatečnou“, byly Matematika, Český jazyk a literatura, Anglický jazyk a některé
odborné předměty. Přestože škola dosahuje z hlediska celkového prospěchu statistick y
příznivějších výsledků, nadále přetrvává vyšší počet žáků ohrožených školní neúspěšností,
tedy těch, kteří jsou hodnoceni na vysvědčení z jednoho nebo více vyučovacích předmětů
klasifikačním stupněm nedostatečný.




                                           6/12
Průběžné i celkové výsledky vzdělávání jsou ovlivněny absencí žáků. Škole se nedaří
efektivně snižovat absenci u žáků maturitních oborů, přičemž nejvyšších hodnot většinou
dosahují žáci oboru vzdělání Podnikání.
Informování žáků a jejich zákonných zástupců o průběžných výsledcích vzdělává ní
je zajištěno prostřednictvím školního informačního systému. Učitelé hodnotí dosažené
výsledky žáků podle pravidel stanovených ve školním řádu. Tato pravidla však neobsahují
zásady pro určení váženého průměru u jednotlivých typů zkoušek ani jasně definova ná
kritéria pro ukládání kázeňských opatření, zejména při posuzování neomluve né
nepřítomnosti ve vyučování. Nedostatek těchto pravidel omezuje předpoklady pro zajištění
objektivity hodnocení žáků i přiměřenosti uložených kázeňských opatření ve vztahu
ke konkrétnímu jednání žáka.
Při inspekční činnosti byly podrobně analyzovány výsledky žáků v oborech vzdělání
Podnikání, Agropodnikání, Zahradnictví a Chovatelství ve společné a profilové části
maturitní zkoušky v jarním a podzimním zkušebním období let 2022 až 2024. Pozornost
byla zaměřena na tzv. hrubou neúspěšnost prvomaturantů, která vypovídá o tom, jak velká
část žáků z celkového počtu přihlášených k maturitní zkoušce byla neúspěšná. Nejslabšího
výsledku ve společné části maturitní zkoušky dosáhla škola v oboru Podnikání v roce 2023,
kdy hrubá neúspěšnost vzrostla meziročně ze 42 % na 55 %. V roce 2024 došlo ke zlepšení
a poklesu na 24 %. V oborech vzdělání Agropodnikání, Zahradnictví a Chovatelství měla
hrubá neúspěšnost kolísavou tendenci – v roce 2022 činila 16 %, v roce 2023 vzrostla na 29
%, v roce 2024 opět klesla na 21 %. Tento vývoj poukazuje na nevyrovnanou úspěšnost
žáků, kterou je nutné systematicky sledovat a pravidelně vyhodnocovat. Ve zkušebníc h
předmětech Český jazyk a literatura, Matematika a Anglický jazyk byla míra neúspěšnosti
v hodnoceném období proměnlivá, lišila se jak mezi jednotlivými obory vzdělání, tak mezi
jarními a podzimními zkušebními obdobími. Kolísavost výsledků naznačuje rozdíly
v připravenosti žáků a potřebu hlubší analýzy výsledků v jednotlivých vyučovac íc h
předmětech. Při srovnání výsledků školy s celostátními údaji bylo zjištěno, že ve společné
i profilové části maturitní zkoušky dosahovala škola v hodnoceném období většinou horších
výsledků, než činil republikový průměr v rámci dané skupiny oborů vzdělání.
Procentuální podíl žáků, kteří úspěšně dokončili studium včetně maturitní zkoušky,
vzhledem k počtu žáků přijatých do oboru vzdělání Podnikání v denní formě, dosáhl v roce
2022 hodnoty 43 %, v roce 2023 klesl na 35 %, a v roce 2024 se zvýšil na 70 %. V dálkové
formě téhož oboru vzdělání byl zaznamenán opačný trend – úspěšnost žáků klesla ze 38 %
na pouhých 17 %. Naopak v oborech vzdělání Agropodnikání, Zahradnictví a Chovatelství
vzrostl podíl úspěšných absolventů z 62 % na 79 %. Je evidentní, že se škole nedaří zavádět
taková opatření, která by vedla ke zlepšení výsledků žáků v průběhu středního vzdělává ní
a u maturitní zkoušky, zejména v oboru vzdělání Podnikání.
Výsledky žáků při ukončování vzdělání závěrečnou zkouškou jsou celkově na velmi dobré
úrovni. Škole se daří výrazně motivovat žáky k úspěšnému ukončení vzdělává ní
v nematuritních oborech. V hodnoceném období let 2022 až 2024 konalo závěrečnou
zkoušku celkem 209 žáků, přičemž pouze pět z nich neuspělo.
Žákům, jejich zákonným zástupcům i učitelům jsou poskytovány poradenské služby činností
školního poradenského pracoviště, které je zastoupeno výchovnou poradkyní, školní
metodičkou prevence, školní psycholožkou, speciálním pedagogem, asistentkou speciálního
pedagoga a kariérovou poradkyní. Všichni členové školního poradenského pracoviště se
pravidelně setkávají, společné schůzky napomáhají ke vzájemné informovanosti. Výchovná
poradkyně ve spolupráci se speciálním pedagogem se ve své činnosti zaměřuje především
na péči o žáky se speciálními vzdělávacími potřebami. O dílčích krocích své činnosti si vede


                                           7/12
písemnou dokumentaci. Škola aktivně identifikuje žáky se speciálními vzdělávac ími
potřebami a nastavuje, ve spolupráci se školskými poradenskými zařízeními, odpovídajíc í
podpůrná opatření pro jejich vzdělávání, přenos informací o těchto žácích je plně funkční.
O individuálních vzdělávacích potřebách žáků s přiznanými podpůrnými opatřeními
informuje všechny vyučující na jednáních pedagogické rady a sdílením informací na
školním intranetu. Uplatňování podpůrných opatření přímo ve výuce ale vedení školy či
členové školního poradenského centra prostřednictvím cílené hospitační činnosti dostatečně
nesledují. Podpůrná opatření jsou však vyhodnocována přímo učiteli a v případě potřeby
jsou přijímána adekvátní opatření. I přes tyto skutečnosti nebyla realizace podpůrných
opatření ze strany učitelů v průběhu hodnocených vyučovacích hodin vždy zřetelně
zaznamenána.
Kariérové poradenství je zaměřeno na podporu žákům v oblasti orientace na trhu práce
i možnosti jejich dalšího studia na vysokých a vyšších odborných školách. Škola věnuje také
odpovídající pozornost prevenci rizikového chování. Členové školního poradenského
pracoviště aktivně spolupracují při řešení rizikového chování žáků, zejména záškoláctví,
nevhodného chování a porušování povinností stanovených školním řádem. Škola reaguje na
aktuální problémy a ve spolupráci s rodiči, popř. s jinými orgány je řeší. Avšak řešení
některých rizikových jevů je založeno na individuálním posouzení ze strany vyučujíc íc h
a zároveň nejsou určena jednoznačná pravidla pro udělování případných výchovnýc h
opatření, což v řadě případů vede k nejednotnému postupu ze strany třídních učitelů.
Preventivní aktivity probíhají v rámci výuky a ve spolupráci s externími partnery formou
jednorázových akcí. Od poslední inspekční činnosti škola zahájila realizaci adaptačních
pobytů pro žáky prvních ročníků, čímž posiluje vytváření pozitivních sociálních vazeb mezi
žáky. Pravidelně je také vyhodnocováno školní klima v rámci dotazníkového šetření mezi
žáky školy. Vedení školy věnuje adekvátní pozornost podnětům a stížnostem. K jejich
přenosu žáci využívají zejména osobní kontakt s vyučujícími, který preferují před schránkou
důvěry. Ke snižování počtu rizikových jevů přispívají aktivity podporující smyslup lné
trávení volného času a zdravého životního stylu jako např. činnost zájmových útvarů a účast
na vzdělávacích, kulturních a charitativních akcích.


                                         Závěry
Vývoj školy
– Od poslední inspekční činnosti došlo k nárůstu počtu žáků.
– Bylo personálně obměněno a posíleno školní poradenské pracoviště.
– Při přijímacím řízení škola začala využívat také školní přijímací zkoušku.
– V přijímacím řízení pro školní rok 2025/2026 není nabízen obor vzdělání 64-41-L/51
  Podnikání v dálkové formě vzdělávání.
– Některá opatření pro zlepšení činnosti školy navržená Českou školní inspekcí nebyla
  ředitelem školy úspěšně realizována.
– Přetrvávají nedostatky v hodnoticí a metodické činnosti pedagogické rady a metodickýc h
  orgánů.




                                           8/12
Silné stránky
– Účinná podpora rozvoje odborných kompetencí žáků prostřednictvím efektivního
  propojování teoretické a praktické výuky a účelné spolupráce s vnějšími partnery, a to
  i v rámci mezinárodní spolupráce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká účinnost nastaveného kontrolního systému ředitele školy. Procesy kontroly
  a vyhodnocování jsou ve škole realizovány nesystematicky, z jednání pedagogické rady
  a metodických orgánů nevyplývají účinná opatření ke zkvalitňování vzdělávac ího
  procesu. (2.1)
– V hodnocených vyučovacích hodinách v teoretickém vyučování byly v malé míře
  využívány pestré metody a formy výuky, bylo zaznamenáno omezené množství aktivit
  zaměřených na aktivizaci žáků a rozvoj jejich kritického myšlení. Žáci měli nedostatek
  příležitostí k vlastnímu objevování a utváření poznatků prostřednictvím samostatné práce
  s různými informačními zdroji nebo vzájemné spolupráce. (4.1, 4,2)
– Ve výuce často chyběla diferenciace vzdělávacího obsahu a výukových aktivit
  pro optimální naplnění individuálních vzdělávacích potřeb žáků a dosažení jejich
  vzdělávacího maxima. (4.3, 6.2)
– Méně časté využívání didaktických závěrů, zapojování žáků do evaluačních aktivit,
  využívání vzájemného kriteriálního hodnocení nebo sebereflexe vlastního pokroku
  v části hodnocené teoretické výuky. Učitelé nevytvářeli příležitosti pro účelné využití
  formativního hodnocení žáků. (4.4)
– Škola nedostatečně analyzuje data získaná z interní a externí evaluace výsledků
  vzdělávání žáků. Škola neprovádí systematickou analýzu příčin neúspěšnosti žáků
  a nepřijímá efektivní opatření k jejich zlepšení. Škole se pouze částečně daří zavádět
  účinná opatření ke zlepšení výsledků žáků ve společné části maturitní zkoušky. (5.1, 5.4)
– Škola dosahuje ve společné části maturitní zkoušky horších výsledků ve srovnání
  s průměrem dané skupiny oborů v rámci České republiky. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zohlednit opatření ke zlepšování výsledků         vzdělávání žáků také v koncepčních
  dokumentech školy.
– Hospitační a kontrolní činnost vedení školy zaměřit zejména na vyučovací předměty
  společné části maturitní zkoušky. Cílenou hospitační činnost vedení školy zaměřit na
  používání efektivních metod a forem výuky, uplatňování podpůrných opatření a na
  výsledky vzdělávání žáků.
– Další vzdělávání učitelů všeobecně vzdělávacích předmětů zacílit zejména na oblast
  inovativních metod a forem výuky ve středním vzdělávání a v souladu s aktuálními
  trendy vzdělávání a s potřebami žáků.
– Podporovat rozvoj spolupráce pedagogických pracovníků formou vzájemných hospitací
  za účelem odborné zpětné vazby a sdílení získaných poznatků a námětů vedoucích
  ke zkvalitňování průběhu vzdělávání.


                                           9/12
– Podněcovat aktivitu žáků využitím pestrých metod a forem ve výuce (názorně -
  demonstrační metody, heuristické metody, kooperativní formy výuky aj.). Vést je
  k samostatnému objevování poznatků a efektivnímu vyvozování závěrů.
– Důsledně diferencovat vzdělávací činnosti žáků s ohledem na jejich individuá lní
  možnosti a potřeby. Zaměřit se na podporu talentovaných žáků a rozvíjet jejich potenciál
  prostřednictvím vhodných vzdělávacích aktivit jako je např. rozšíření výukového obsahu
  nebo zadávání specifických úkolů.
– Rozvíjet kritické myšlení žáků častějším zařazováním práce s různými informač ními
  zdroji a intenzivněji uplatňovat prvky formativního hodnocení, sebehodnocení
  a vzájemného hodnocení žáků.
– Častěji zapojovat žáky do evaluačních aktivit při závěrečném shrnutí vyučovací hodiny,
  aby obdrželi zpětnou informaci o dosažené úrovni poznání a lépe porozuměli, jak dále
  efektivně řídit své učení.
– Změnit přístup k využívání stávajících předmětových komisí a pedagogické rady, zlepšit
  jejich metodickou a hodnoticí činnost. Při jejich jednání přijímat konkrétní opatření
  v návaznosti na průběžnou analýzu výsledků vzdělávání žáků, zpětně vyhodnoco vat
  účinnost těchto opatření a následně je upravovat nebo zavádět další opatření.
– Průběžně vyhodnocovat účinnost přijatých opatření ke zlepšení úspěšnosti žáků
  ve společné části maturitní zkoušky a důsledně na ně reagovat.
– Vytvořit jednotný a všemi pedagogy sdílený systém pro hodnocení písemných prací žáků.
– Využívat zdroje informací o dosahovaných výsledcích vzdělávání žáků (např. formou
  externích testovacích nástrojů), které umožní srovnání s výsledky ostatních škol.
– Ve školním řádu vytvořit transparentní zásady pro stanovování váženého průměru
  jednotlivých typů zkoušek a kritéria pro ukládání kázeňských opatření, zejména
  při posuzování neomluvené nepřítomnosti žáků ve vyučování.
– Pokračovat v utlumování oboru vzdělávání 64-41-L/51 Podnikání v jeho dálkové formě
  s cílem výmazu tohoto oboru vzdělání z rejstříku škol a školských zařízení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy realizovaných oborů vzdělání, platné k termínu
      inspekční činnosti
 2.   Plán rozvoje Střední školy zemědělské a zahradnické Olomouc v období 2025-2027,
      ze dne 16. 12. 2024



                                          10/12
 3.   Školní řád, s platností od 1. 9. 2023
 4.   Třídní knihy jednotlivých tříd střední školy (vedené elektronicky), školní rok
      2024/2025
 5.   Školní matrika vedená elektronicky k termínu inspekční činnosti
 6.   Rozvrhy hodin podle tříd, školní rok 2024/2025
 7.   Inspekční zpráva, čj. ČŠIM-174/19-M, ze dne 15. 2. 2019
 8.   Zpráva o přijatých opatřeních k nedostatkům, které byly zjištěny při inspekční
      činnosti ve dnech 22. až 25. 1. 2019, ze dne 20. 3. 2019
 9.   Výroční zprávy o činnosti školy za školní roky 2021/2022, 2022/2023 a 2023/2024
10.   Personální dokumentace pedagogických zaměstnanců (doklady o dosaženém
      vzdělání, namátkový výběr) vedená k termínu inspekční činnosti
11.   Rámcový plán DVPP na školní rok 2024/2025, ze dne 26. 8. 2024
12.   Záznamy z hospitací, školní roky 2021/2022 až 2024/2025
13.   Přehledy prospěchu tříd, školní roky 2021/2022 až 2024/2025
14.   Souhrnné výsledky maturitní zkoušky, jejích částí a předmětů povinných zkoušek
      společné části, roky 2022, 2023 a 2024
15.   Výsledky maturitních zkoušek a závěrečných zkoušek, školní roky 2021/2022
      až 2023/2024
16.   Zápisy z jednání pedagogické rady, školní roky 2021/2022 až 2024/2025
17.   Zápisy z předmětových komisí, školní roky 2021/2022 až 2024/2025
18.   Strategie prevence a řešení školní neúspěšnosti žáků školy pro školní rok 2024/2025,
      ze dne 2. 9. 2024
19.   Písemné práce žáků z matematiky a anglického jazyka, školní rok 2024/2025,
      namátkový výběr
20.   Souhrnná dokumentace poradenských služeb ve škole, školní rok 2024/2025
21.   Seznam žáků se speciálními vzdělávacími potřebami ve školním roce 2024/2025,
      vedený k termínu inspekční činnosti
22.   Harmonogram odborného výcviku, školní rok 2024/2025
23.   Učební praxe, školní rok 2024/2025
24.   Smlouvy o obsahu a rozsahu praktického vyučování a podmínkách jeho konání
      (namátkový výběr), školní rok 2024/2025
25.   Doklady související se zajištěním bezpečnosti žáků, školní rok 2024/2025
26.   Doklady vztahující se k finančním podmínkám školy, rok 2024
27.   Doklady vztahující se ke školnímu stravování, školní rok 2024/2025
28.   Webové stránky školy (www.zemedelkaolomouc.cz), k termínu inspekční činnosti




                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.


                                         11/12
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Markéta Adamová, školní inspektorka, vedoucí inspekčního týmu
 RNDr. Josef Husárek, Ph.D., školní inspektor
 Mgr. David Náhlík, školní inspektor
 Mgr. Pavel Okleštěk, školní inspektor
 Ing. Ilona Ptáčková, školní inspektorka
 Ing. Renata Skutková, kontrolní pracovnice



22. 4. 2025




                                        12/12
