                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-5/22-C


Název                               Střední škola polytechnická, České Budějovice,
                                    Nerudova 59
Sídlo                               Nerudova 59, 370 04 České Budějovice
E-mail                              sekretariat@sspcb.cz
IČ                                  00582336
Identifikátor                       600170306
Právní forma                        Příspěvková organizace
Zastupující                         Ing. Luboš Kubát
Zřizovatel                          Jihočeský kraj
Místo inspekční činnosti            Nerudova 59, 370 04 České Budějovice
                                    Jírovcova 2827/66a, 370 04 České Budějovice
                                    Nádražní 2097/50, 370 04 České Budějovice
                                    Nádražní 2097/60, 370 04 České Budějovice
                                    Skuherského 39, 370 01 České Budějovice
                                    Nerudova 931, 370 04 České Budějovice
Termín inspekční činnosti           10. 1. 2022 − 13. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.




2021/2022
                                  Charakteristika
Střední škola polytechnická, České Budějovice, Nerudova 59 (dále škola) v současné době
vykonává činnost střední školy, domova mládeže a školní jídelny. Škola poskytuje střední
vzdělání s výučním listem v tříletých učebních oborech 36-52-H/01 Instalatér, 36-56-H/01
Kominík, 39-41-H/01 Malíř, 36-66-H/01 Montér suchých staveb, 36-64-H/01 Tesař,
33-56-H/01 Truhlář, 23-51-H/01 Strojní mechanik a 36-67-H/01 Zedník. Střední vzdělání
s maturitní zkouškou je poskytováno ve čtyřletých studijních oborech 36-43-M/01
Technologie a materiály ve stavebnictví, 63-41-M/01 Ekonomika a podnikání, 39-08-M/01
Požární ochrana a 36-45-M/01 Technická zařízení budov. Škola rovněž poskytuje střední
vzdělání s maturitní zkouškou v nástavbovém studiu oboru 64-41-L/51 Podnikání v denní
formě.
Vzdělávání probíhá na šesti kmenových pracovištích školy a na pracovištích smluvníc h
partnerů. K termínu inspekční činnosti navštěvovalo střední školu 582 žáků ve 24 třídách,
z toho 27 žáků se speciálními vzdělávacími potřebami. Složení vzdělávacích oborů
umožňuje vzájemnou prostupnost s cílem posílit úspěšnost žáků směrem k získání
kvalifikace. Vzhledem k nízkému počtu žáků v některých oborech jsou některé třídy
víceoborové.
Domov mládeže poskytuje ubytování žákům střední školy, jeho kapacita 202 ubytovanýc h
byla k termínu inspekce naplněna.


                        Hodnocení podmínek vzdělávání
Vedení školy tvoří ředitel, zástupce pro teoretické vyučování, zástupce pro praktické
vyučování a zástupce pro ekonomicko-technickou oblast. Ředitel školy zpracoval
srozumitelnou a realistickou koncepci dalšího rozvoje s obecně stanovenými cíli, které se
škole postupně daří naplňovat. Úspěšná je škola zejména v oblasti materiální, v zavádění
digitálních technologií a v budování příznivého klimatu. Menší pozornost je věnována
rozpracování cílů zaměřených na kvalitu výuky do dílčích kroků. Posun v tomto směru je
pomalý, jak potvrdila část sledované výuky. Řízení školy založené na jasném vymeze ní
kompetencí a personální i materiální provázanost pracovišť přispívají k jednotnému
nastavení podmínek a průběhu vzdělávání ve všech součástech školy. Přenos informac í
v rámci školy je funkční, využívaný elektronický informační systém podporuje rychlou a
efektivní komunikaci všech aktérů vzdělávání. Vedení školy pravidelně zapracovává
podněty od žákovské rady směrem ke zkvalitnění podmínek ke vzdělávání. Kontrolní
mechanizmy jsou funkční, hospitační činnost je plánovitá a vedení školy průběžně hodnotí
práci pedagogických pracovníků. Ne vždy je však učitelům poskytována efektivní zpětná
vazba o účinnosti použitých metod a forem práce ve vztahu k udržení pozornosti a aktivitě
žáků, což se projevilo v části sledované výuky. Škola nerealizuje systematické
a propracované vlastní hodnocení školy pojaté jako účinný nástroj dalšího rozvoje
a profesního růstu vyučujících a vedení školy.
Vedení školy vytváří dobré podmínky pro další profesní rozvoj pedagogů. Průběžné
vzdělávání vychází ze souladu požadavků pedagogů a potřeb školy s cílem posilovat kvalitu
teoretického i praktického vzdělávání, nedílnou součástí jsou školení a odborné stáže
u externích partnerů. Vzájemná spolupráce většiny pedagogů probíhá v rámci předmětových
komisí, převažují však aktivity zaměřené na organizační záležitosti. Z průběhu
hospitovaných hodin bylo patrné, že chybí systematičtější vzájemná podpora a aktivní
spolupráce pedagogů v rámci předmětových komisí směrem k promyšlenějšímu využívá ní
účinnějších vzdělávacích strategií. Významným pozitivním faktorem v propojení teorie a


2021/2022                                  2
praxe je spolupráce vyučujících odborných předmětů a učitelů odborného výcviku či praxe,
která je zaměřena na provázanost výuky a seznamování s moderními trendy v jednotlivýc h
oborech vzdělávání.
Ředitel školy aktivně vyhledává a realizuje projekty zaměřené na posilování kvality
materiálního zázemí vzdělávání. Velký význam má v tomto ohledu spolupráce zejména
s firmami z oblasti stavebnictví a strojírenství, která se podílí na vytváření kvalitníc h
reálných podmínek pro praktické vyučování včetně vybavení moderními technologie mi
např. v oblasti svářečské a instalatérské techniky. Adekvátním způsobem se škola také
věnuje vytváření bezpečného prostředí a prevenci rizik, nastavená pravidla zajišťová ní
bezpečnosti a ochrany zdraví žáků jsou funkční.
Škola rozvíjí efektivní spolupráci se zřizovatelem a mnoha externími partnery, stěžejní je
spolupráce s řadou regionálních i nadregionálních smluvních partnerů. Praxe v reálném
prostředí firem významně přispívá ke kvalitní přípravě žáků na budoucí povolání. Díky
spolupráci s několika vysokými školami mají absolventi školy možnost návazného studia.


                          Hodnocení průběhu vzdělávání
Výuka je organizována s ohledem na potřeby vyučovaných oborů a optimální koordinaci
teoretické výuky a praktického vyučování. Školní vzdělávací programy pro jednotlivé obory
vzdělání vhodně reflektují nejen současné požadavky na vzdělávání, ale i podněty
od zaměstnavatelů.
Průběh vzdělávání byl sledován v teoretické a praktické výuce, která probíhala
na pracovištích školy. Hospitované hodiny zohledňovaly dosavadní znalosti a každodenní
zkušenosti žáků. Vyučující sledují aktuální stav a pokroky v osvojování klíčovýc h
kompetencí jednotlivých žáků ve výuce i domácí přípravě a následně aktualizují průběžné
cíle vzdělávání. Příjemná a vstřícná pracovní atmosféra sledovaných hodin byla důsledkem
dodržování nastavených pravidel a respektujícího způsobu komunikace mezi žáky
a pedagogy. Výuka byla v různé míře doplňována názornými pomůckami a praktickými
ukázkami. Malý důraz byl kladen na využití mezipředmětových vztahů.
Ve většině sledovaných hodin převažovala frontální výuka doplněná vysvětlová ním
odpovídajícím věku a schopnostem žáků, zpravidla obohacená o řízenou diskuzi a někdy
i o samostatnou práci. Nedostatečná nabídka širšího spektra vyučovacích metod
neposkytovala žákům dostatečný prostor pro jejich aktivitu či rozvoj kritického myšle ní
a vedla u některých žáků k pasivnímu přejímání informací. Pouze některé hodiny jazyků
byly funkčně zpestřeny díky přínosné spolupráci žáků ve dvojicích a skupinách. Překonat
nižší zájem žáků o učivo účelným prostřídáním činností nebo zařazením zajímavostí z oboru
se dařilo pouze v některých hodinách, a to především odborných předmětů, v nichž byl za
účelem zaměření na budoucí profesi zdařile kladen důraz na propojení učiva s potřebami
praxe. Průběžné hodnocení poskytovalo žákům ve většině hodin užitečnou zpětnou vazbu
o aktuální úrovni znalostí, sebehodnocení a vzájemné hodnocení bylo uplatňováno zejména
při osvojování dovedností. Cílená podpora žáků s různými dispozicemi např.
diferencovaným zadáváním učebních úloh byla zaznamenána jen ojediněle. Pouze
v některých hodinách dokázali vyučující efektivně využít menší skupiny žáků k jejich
aktivizaci a individuálnímu přístupu, mimo jiné s využitím digitální techniky. V části
sledovaných hodin se pozitivně projevovaly zkušenosti žáků s on-line nástroji a platforma mi
z distanční výuky, nejzřetelněji to bylo patrné v hodinách matematiky. On-line prostředí je
v řadě předmětů vhodně využíváno při domácí přípravě žáků a jako úložiště výukovýc h
materiálů. Celkově byla struktura sledovaných hodin promyšlená, s výjimkou závěru hodin,


2021/2022                                    3
kdy často chyběl dostatečný časový prostor pro shrnutí učiva a nebylo zařazováno
zhodnocení průběhu hodiny učitelem ani žáky.
Tělesná výchova a pohybové aktivity jsou ve škole významně podporovány především ve
standardní výuce. Velká pozornost je věnována motivačnímu zdůrazňování význa mu
pohybu pro zdraví člověka. Přínosné pro eliminaci rozdílů a mezer v pohybových
dovednostech žáků po návratu z distančního vzdělávání je zařazování přiměřenýc h
pohybových aktivit s ohledem na individuální možnosti všech žáků.
Průběh odborného výcviku sledovaný napříč obory vzdělání měl odpovídající odbornou
úroveň. Učivo, které navazovalo svým obsahem na odborné předměty teoretické výuky, se
zaměřovalo na prohlubování nabytých vědomostí, rozvoj požadovaných praktických
dovedností a pracovních návyků spojených s výkonem budoucí profese žáků. Plnění
jednotlivých úkolů předcházela systematická instruktáž ze strany učitelů a instruktor ů,
v některých hodinách demonstrovali postupy vybraní žáci. Veškeré činnosti probíhaly
v přiměřeném tempu, žáci pracovali samostatně či ve skupinách, používali vhodný pracovní
oděv a dodržovali zásady bezpečnosti a ochrany zdraví. Během podpory, kterou vyučujíc í
poskytovali žákům pro úspěšné splnění úkolů, bylo patrné, že žáci oceňují jejich dlouholeté
zkušenosti v oboru a profesionalitu.
Výchovně-vzdělávací aktivity v domově mládeže jsou zaměřené především na rozvoj
klíčových kompetencí žáků a posilování zdravého životního stylu. Činnost domova účelně
navazuje na školní vzdělávání a vhodně jej doplňuje a rozšiřuje o pestrou nabídk u
volnočasových aktivit. Vychovatelé ubytované podněcují k pravidelné přípravě na
vyučování, vhodně je motivují a v případě potřeby jim poskytují metodickou pomoc. Kromě
pravidelné zájmové činnosti nabízí domov dostatečně širokou škálu dalších možností pro
trávení volného času. Realizace množství zájmových aktivit slouží jako významný prvek
prevence rizikového chování.


                         Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. K vyhodnocení úrovně znalostí žáků prvních ročníků
maturitních oborů používá škola vstupní testy z českého jazyka, cizího jazyka a matematik y
s cílem vyrovnat na základě jejich vyhodnocení rozdíly mezi žáky. Na zjištěné značné
individuální rozdíly ve znalostech se snaží reagovat nabídkou doučování, konzultací či
individuálním přístupem. Tyto nástroje jsou v současné době hojně využívány pro snížení
míry nedostatků v kompetencích žáků. Škola uskutečnila vlastní dotazníkové šetření úrovně
vědomostí žáků po návratu z distančního vzdělávání a po jeho vyhodnocení vhodně nastavila
jako opatření směřující k eliminaci identifikovaných mezer ve znalostech z tohoto období
důsledné opakování učiva. Někteří žáci se dle zájmu či doporučení vyučujících zapojují do
externího individuálního či hromadného testování. Významnou zpětnou vazbu získává škola
také od absolventů a spolupracujících firem, u kterých žáci vykonávají odborný výcvik
či praxi. Tyto aktivity přispívají ke zkvalitňování obsahu vzdělávání v souladu se
současnými požadavky zaměstnavatelů.
V rámci jednání pedagogické rady a předmětových komisí škola pravidelně sleduje výsledky
vzdělávání na úrovni tříd, oborů i jednotlivců, převažují souhrnné výčty a přehledy
prospěchu. Podrobná analýza průběžných výsledků, výsledků maturitních či závěrečnýc h
zkoušek, např. na úrovni metodických komisí, realizována není, což snižuje možnosti
přijmout konkrétní a cílená opatření, která by přinesla požadovaný výsledek.



2021/2022                                   4
Při ukončování vzdělávání státní maturitní zkouškou dosahuje škola v celorepubliko vé m
srovnání nižší úspěšnosti než stejné skupiny oborů. V porovnání maturitních oborů v rámci
školy dosahují lepších výsledků žáci oboru Požární ochrana. U závěrečných zkoušek žáků
nematuritních oborů je úspěšnost dlouhodobě poměrně vysoká. Tento pozitivní trend se
promítá do velmi dobrého uplatnění absolventů školy na trhu práce, a to i v zahraničí.
Pozitivní dopad na prospěch a motivaci některých žáků má udělování prospěchových
stipendií zajišťované zřizovatelem. Průběžné i celkové výsledky žáků negativně ovlivňuje
zejména vysoká absence. V případě zhoršení prospěchu nebo zvýšení absence žáka jsou
většinou přijímána individuální a konkrétní opatření, jsou analyzovány příčiny vysoké
a neomluvené absence žáků. Škola ve spolupráci se školní metodičkou prevence a třídními
učiteli vyvíjí zřetelné úsilí za účelem zlepšování docházky žáků. Řešení výskytu vysokých
absencí a neomluvených absencí u dlouhodobě neprospívajících žáků má pouze omezené
účinky. V hodnocení chování je poměrně vysoký podíl snížených stupňů z chování, zvýšená
je rovněž četnost kázeňských opatření. Na druhou stranu jsou v hojném počtu udělovány
i pochvaly, které přinášejí výrazné motivační působení.
Funkci školního poradenského pracoviště zajišťuje výchovná poradkyně, která je současně
školní metodičkou prevence. Své znalosti a zkušenosti účinně sdílí s pedagogy, důsledkem
je zdařilé uplatňování jednotného přístupu ve všech oblastech jejího působení. Velký důraz
škola klade na oblast prevence rizikového chování, práci s třídním kolektivem i kariérové
poradenství. Prevence rizikového chování je úspěšná zejména v oblasti chování žáků ve
škole. Adaptační programy pro žáky prvního ročníku mají kladný dopad na rozvoj sociálníc h
a personálních kompetencí žáků. V průběhu vzdělávání vytváří škola žákům rovné
příležitosti, žákům se speciálními vzdělávacími potřebami poskytuje podpůrná opatření
v souladu s doporučeními poradenských zařízení. S cílem omezit riziko předčasných
odchodů ze vzdělávání věnuje škola pozornost žákům ohrožených školním neúspěchem, ale
požadovaný efekt to vždy nepřináší.
Rozvoj specifického nadání podporuje škola zapojením žáků do řady projektových aktivit
i odborných soutěží zaměřených v souladu s profilací školy a také v rámci zájmové činnosti
zejména při domově mládeže. V uplynulém období opakovaně dosahovali žáci v odborných
soutěžích vynikajících úspěchů na celostátní i mezinárodní úrovni.


                                        Závěry
Vývoj školy
- Došlo k otevření nových oborů vzdělávání s ohledem na požadavky trhu práce.
- Dlouhodobě      probíhá    výrazná modernizace    materiálně-technického   zázemí
  pro teoretickou i praktickou výuku a rekonstrukce prostor v místech poskytovaného
  vzdělávání.
- Zvýšil se počet žáků školy.
- Z důvodu velkého zájmu o ubytování došlo k navýšení kapacity domova mládeže.
- Škola zaznamenala výrazné personální změny.
Silné stránky
- Intenzivní spolupráce se smluvními partnery zásadním způsobem podporuje rozvoj
  odbornosti a podílí se na kvalitní přípravě žáků na budoucí povolání.




2021/2022                                   5
- Nadstandardní materiálně-technické zázemí pro praktickou výuku výrazně podporuje
kvalitu vzdělávání v souladu s moderními trendy v oboru.
Slabé stránky a/nebo příležitosti ke zlepšení
- V teoretické výuce nejsou dostatečně využívány metody aktivního učení, diferenc iace
  a individualizace, tato skutečnost u části žáků negativně ovlivňuje motivaci k učení
  i jejich úspěšnost.
Doporučení pro zlepšení činnosti školy
- Strategii rozvoje specifikovat rozpracováním do konkrétních kroků a priorit, včetně
  časového rámce plnění.
- V oblasti teoretického vyučování více využívat formy a metody aktivního učení, za tímto
  účelem zaměřit činnosti předmětových komisí.
- Zefektivnit zaměření a přínos hospitační činnosti, následná zjištění více využívat ke
  zkvalitnění výuky.
- Systematicky vyhodnocovat dosažené výsledky vzdělávání žáků, cíleně s nimi pracovat,
  přijímat opatření směřující ke zkvalitňování výsledků vzdělávání žáků, a to i na úrovni
  aktivit předmětových komisí.


            Seznam dokladů, o které se inspekční zjištění opírají
 1.    Zřizovací listina vydaná Jihočeským krajem dne 1. 6. 2001 včetně dodatků č. 1 až 31,
       poslední ze dne 20. 2. 2020
 2.    Rozhodnutí ve věci změny zápisu do rejstříku škol a školských zařízení vydané
       Krajským úřadem Jihočeského kraje č. j. KUJCK 49144/2020 dne 7. 4. 2020
       s účinností od 1. 9. 2020
 3.    Rozhodnutí ve věci návrhu na zápis změny v údajích vedených v rejstříku škol
       a školských zařízení vydané MŠMT č. j. MSMT-38912/2019-2 dne 18. 2. 2020
       s účinností od 1. 9. 2020
 4.    Jmenování na vedoucí pracovní místo ředitele vydané Jihočeským krajem č. j.
       KUJCK 11496/2012 OSMT/1 dne 2. 5. 2012 na dobu určitou od 1. 8. 2012 do
       31. 7. 2018
 5.    Jmenování na vedoucí pracovní místo ředitele vydané Jihočeským krajem č. j.
       KUJCK 62338/2018 dne 11. 5. 2018 s účinností od 1. 8. 2018
 6.    Školní vzdělávací program „Malíř a lakýrník“, obor vzdělávání RVP 39-41-H/01
       Malíř a lakýrník, denní forma vzdělávání, platný od 1. 9. 2021
 7.    Školní vzdělávací program „Montér suchých staveb“, obor vzdělávání RVP
       36-66-H/01 Montér suchých staveb, denní forma vzdělávání, platný od 1. 9. 2021
 8.    Školní vzdělávací program „Tesař“, obor vzdělávání RVP 36-64-H/01 Tesař, denní
       forma vzdělávání, platný od 1. 9. 2021
 9.    Školní vzdělávací program „Truhlář“, obor vzdělávání RVP 33-56-H/01 Truhlář,
       denní forma vzdělávání, platný od 1. 9. 2021
10.    Školní vzdělávací program „Zámečník“, obor vzdělávání RVP 23-51-H/01 Strojní
       mechanik, denní forma vzdělávání, platný od 1. 9. 2021
11.    Školní vzdělávací program „Instalatér“, obor vzdělávání RVP 36-52-H/01 Instalatér,
       denní forma vzdělávání, platný od 1. 9. 2021



2021/2022                                    6
12.    Školní vzdělávací program „Kominík“, obor vzdělávání RVP 36-56-H/01 Kominík,
       denní forma vzdělávání, platný od 1. 9. 2021
13.    Školní vzdělávací program „Zedník“, obor vzdělávání RVP 36-67-H/01 Zedník,
       denní forma vzdělávání, platný od 1. 9. 2021
14.    Školní vzdělávací program „Technologie a materiály ve stavebnictví“, obor
       vzdělávání RVP 36-43-M/01 Stavební materiály, denní forma vzdělávání, platný od
       1. 9. 2021
15.    Školní vzdělávací program „Finanční služby“, obor vzdělávání RVP 63-41-M/01
       Ekonomika a podnikání, denní forma vzdělávání, platný od 1. 9. 2021
16.    Školní vzdělávací program „Požární ochrana“, obor vzdělávání RVP 39-08-M/01
       Požární ochrana, denní forma vzdělávání, platný od 1. 9. 2021
17.    Školní vzdělávací program „Technická zařízení budov“, obor vzdělávání RVP
       36-45-M/01 Technická zařízení budov, denní forma vzdělávání, platný od 1. 9. 2021
18.    Školní vzdělávací program „Podnikání“, obor vzdělávání RVP 64-41-L/51 Podnikání,
       denní forma vzdělávání (nást.), platný od 1. 9. 2021
19.    Školní vzdělávací program pro Domov mládeže při SŠ polytechnické platný od
       1. 9. 2016
20.    Školní řád Střední školy polytechnické, České Budějovice, Nerudova 59 vydaný dne
       29. 9. 2020
21.    Provozní a vnitřní řád domova mládeže s účinností dne 31. 8. 2020
22.    Provozní řád praktického vyučování s účinností od 1. 6. 2017
23.    Výroční zpráva školní rok 2020-2021
24.    Plán činnosti Střední školy polytechnické ve školním roce 2021/2022
25.    Třídní knihy v elektronické podobě školní rok 2020/2021 a 2021/2022 do data
       inspekce
26.    Rozvrhy hodin školní rok 2021/2022
27.    Zápisy z porady vedení školní rok 2021/2022
28.    Zápisy z pedagogické rady školní rok 2021/2022
29.    Plán DVPP školní rok 2021/2022
30.    Plán kontrolní a hospitační činnosti ve školním roce 2021/2022
31.    Hospitační činnost školní rok 2021/2022
32.    Kompletní dokumentace školního poradenského pracoviště
33.    Školní matrika v elektronické podobě
34.    Dokumentace k přijímacímu řízení školní rok 2021/2022
35.    Dokumentace k maturitním a závěrečným zkouškám školní rok 2020/2021
36.    Koncepce rozvoje školy
37.    Personální dokumentace pedagogických pracovníků (týkající se odborné kvalifikace)
38.    Dokumentace týkající se oblasti bezpečnosti a ochrany zdraví včetně knihy úrazů
39.    Ekonomická dokumentace školy




2021/2022                                  7
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivan Bartoš, Ph.D., školní inspektor,            Mgr. Ivan Bartoš, Ph.D. v. r.
 vedoucí inspekčního týmu
 Ing. Jana Fišerová, školní inspektorka                Ing. Jana Fišerová v. r.
 Mgr. Ludmila Hadravová, školní inspektorka            Mgr. Ludmila Hadravová v. r.
 Ing. Petr Káninský, odborník v technických            Ing. Petr Káninský v. r.
 oborech
 Bc. Vladimír Štipl, kontrolní pracovník               Bc. Vladimír Štipl v. r.

V Českých Budějovicích 11. 2. 2022


Datum a podpis ředitele školy potvrzující projednání a převzetí inspekční zprávy


 Ing. Luboš Kubát, ředitel školy                       Ing. Luboš Kubát v. r.

V Českých Budějovicích 16. 2. 2022




2021/2022                                     8
