CSI0X00B0M8O
Počet listů: 9




                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIA-44/23-A


Název                               Střední průmyslová škola a Gymnázium Na Třebešíně
Sídlo                               Na Třebešíně 2299/69, 100 00 Praha 10
E-mail                              bauer@trebesin.cz
IČO                                 61385417
Identifikátor                       600006565
Právní forma                        Příspěvková organizace
Zastupující                         Mgr. Luboš Bauer
Zřizovatel                          Hlavní město Praha
Místo inspekční činnosti            Na Třebešíně 2299/69, 100 00 Praha 10
Inspekční činnost na místě          17. 1. 2023 − 20. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Střední průmyslová škola a Gymnázium Na Třebešíně (dále „škola“ nebo „instituce “)
poskytuje vzdělávání v denní formě ve čtyřletých oborech vzdělání s maturitní zkouškou
Informační technologie, Strojírenství a Technické lyceum a od 1. 9. 2021 nově také v denní
formě čtyřletého studia oboru Gymnázium se zaměřením na informační technologie a jejich
aplikace.
Od posledního inspekčního hodnocení v roce 2015 došlo k nárůstu počtu žáků přibližně
o 17 %. K termínu inspekční činnosti se ve škole vzdělávalo 531 žáků ve 22 třídách, z toho
59 žáků v prvním a druhém ročníku gymnaziálního vzdělávání. Nejvyšší povolený počet
žáků ve škole (700) tak byl naplněn ze tří čtvrtin. Z celkového počtu tvoří přibližně 9 % žáci
se speciálními vzdělávacími potřebami (dále „SVP“) a 13 % žáci s odlišným mateřským
jazykem (dále „OMJ“). K termínu inspekční činnosti bylo v domově mládeže ubytováno
196 žáků, nejvyšší povolený počet lůžek ve školském zařízení (204) byl tak využit na 96 %.
Instituce organizuje vzdělávání v tzv. polytechnických hnízdech, jejichž činnost je zaměřena
zejména na podporu technické výuky žáků základních škol.



                         Hodnocení podmínek vzdělávání
Od předchozího inspekčního hodnocení došlo k personálním změnám na pozici ředitele
školy (dále „ředitel“) i jeho zástupců. Ředitel od nástupu do funkce v roce 2016 naplňuje
jasně definovanou koncepci rozvoje školy podle aktuálních požadavků trhů práce,
společenské poptávky i potřeb instituce. Na základě interní evaluace pravidelně modifik uje
krátkodobé cíle a strategie vedoucí k realizaci hlavních koncepčních záměrů. Dokladem
úspěšně realizované koncepce rozvoje školy je např. aktualizace školních vzdělávac íc h
programů (dále „ŠVP“) nebo rozšíření vzdělávací nabídky o gymnaziální vzdělává ní
se zaměřením korespondujícím s původními vzdělávacími obory školy. S ohledem
na budoucí profesní uplatnění žáků či jejich další studium byly vhodně využity disponibilní
hodiny k podpoře výuky matematiky a odborného vzdělávání. Vizi vedení školy sdílí téměř
všichni pedagogové.
Navázané partnerské vztahy s četnými sociálními partnery umožňují kvalitní naplňová ní
vzdělávacích programů. Dlouhodobá kooperace s odbornými svazy, asociacemi,
regionálními firmami a dalšími významnými sociálními partnery klade důraz na aktuální
trendy v oboru, vytváří nezbytnou vazbu mezi teoretickým vzděláváním a praxí. Současně
přispívá k inovaci obsahu učiva, rozvoji praktických dovedností žáků i k profesnímu růstu
pedagogů. Kooperace se zřizovatelem přispívá ke zlepšování materiálních podmínek,
k propagaci školy na veřejnosti či umožňuje zajištění vzdělávacích odborných profesních
certifikátů pro žáky. Zákonní zástupci žáků se na chodu školy podílejí prostřednictvím
školské rady a Spolku přátel průmyslovky, participace žáků je umožněna prostřednictvím
žákovského parlamentu nebo domovní rady v domově mládeže.
Funkční vícestupňový systém řízení vychází z účelného delegování kompetencí na zástupce
ředitele, předsedy předmětových komisí i další pedagogické pracovníky. Stanovení
transparentních pravidel a jasně vymezených úkolů přispívá k optimálnímu fungování školy.
Nastavený způsob řízení je založený na otevřené konstruktivní komunikaci s pedagogickými
pracovníky i se všemi dalšími účastníky vzdělávání. K plynulému přenosu informací mezi
jednotlivými aktéry vzdělávání napomáhá elektronický informační systém. Standardně
fungující platformu pro participaci všech pedagogů na pedagogických procesech představují
provozní porady a pedagogické rady, na nichž ředitel projednává všechny záležitosti týkající
se vzdělávání a zásadní pedagogické dokumenty. Pedagogové v předmětových komisíc h
efektivně spolupracují s vedením školy především v oblasti naplňování ŠVP, částečně



                                             2/9
při evaluaci výsledků vzdělávání, méně se však zabývají didaktikou jednotlivých předmětů,
vyhodnocováním účinnosti zvolených metod a forem práce a volbou prostředků aktivizace.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů ve všeobecně vzdělávac íc h
i odborných předmětech. Ze závěrů četné hospitační činnosti v teoretickém vyučová ní
vyplývají konkrétní doporučení v oblasti aktivizačních metod a forem či diferenc iace
a individualizace výuky, ne vždy je však vyučující v průběhu vzdělávání respektují
a uplatňují.
Koncepční práce vedení školy se odráží v příznivých personálních podmínkách.
Pedagogický sbor se od posledního inspekčního hodnocení obměnil ze dvou třetin.
Vzdělávání realizuje 57 pedagogů, z nichž je sedm nekvalifikovaných, sedm vychovate lů
a tři asistenti pedagoga působící v domově mládeže. Téměř polovinu tvoří učitelé odborných
předmětů, velmi často s odbornou praxí, kteří jsou velkým přínosem pro praktickou přípravu
žáků. Nově příchozím pedagogům je poskytována podpora uvádějícího či dalšího
konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je v souladu s potřebami školy plánovitě zaměřeno na aktualizaci odborných
poznatků či zajišťování ukončování studia, na problematiku primární prevence
a výchovného poradenství, méně však na využití aktivizačních metod a forem práce
či kooperace žáků ve výuce. Vedení školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů, zajištění plynulého chodu školy, školských služeb i domova mládeže. Získané
zdroje jsou účelně využívány k rozšíření vzdělávací nabídky, k průběžnému zlepšování
materiálního zázemí, k podpoře odborného vzdělávání, např. softwarové licence pro žáky.
Materiální podmínky se od posledního inspekčního hodnocení zlepšily. V souladu
s aktuálními trendy ve vyučovaných oborech se obměnily se didaktické pomůcky a vybavení
učeben. Škola disponuje dostatečným počtem kmenových a jazykových učeben plně
vybavených audiovizuální didaktickou technikou, specializovanými dílnami i odbornými
učebnami, např. učebny CNC strojů, učebny kontroly a měření, kovárny, svařovny,
truhlárny, laboratoře automatizační techniky a mechatroniky nebo laboratoře s moderními
informačními technologiemi a softwary. Hardwarové a softwarové vybavení v počítačových
učebnách je pravidelně obnovováno. Nově byla vybudována učebna pro výuku
přírodovědných předmětů gymnaziálního vzdělávání. Kvalitní zázemí pro vzdělávac í
a různé školní akce poskytuje zrekonstruovaný víceúčelový přednáškový sál
s audiovizuálním vybavením. Škola disponuje nadstandardními podmínkami pro realizac i
pohybových aktivit (krytý bazén, dvě tělocvičny, víceúčelové venkovní hřiště). Žáci mají
v budově školy k dispozici wifi- připojení, odpočinkové zóny, kopírky, knihovnu, školní
klubovnu i bufet. Uspořádání vnitřních prostor klade zvýšené nároky na zajištění
bezpečnosti žáků. Pedagogický dohled a dodržování nastavených pravidel, zabezpečený
vstup do školy i kamerový systém v šatnách přispívají k větší bezpečnosti žáků a ochraně
majetku.
Domov mládeže sídlí v areálu školy. Dvoulůžkové pokoje se sociálním zařízením jsou
standardně vybaveny, ubytovaní mají k dispozici klubovny, kuchyňky, wifi-připoje ní,
knihovnu, studovnu i ateliér. V domově mládeže je dostatek prostor pro relaxační, sportovní
a volnočasové aktivity ubytovaných Školní stravování je zajištěno ve vlastní školní jídelně,
která umožňuje kvalitní celodenní stravování.




                                            3/9
                          Hodnocení průběhu vzdělávání
Praktická část odborného vzdělávání probíhá v souladu s koncepcí školy na vysoké odborné
úrovni. Úzké sepětí aktuálních odborných poznatků s přímou realizací ve výuce přispívá
k prohlubování odborných kompetencí žáků. V kvalitě poskytovaného vzdělává ní
se pozitivně promítá účelné využití specializovaných odborných učeben. Ve všech
sledovaných hodinách po výkladu a názorné ukázce vedené učitelem pracovali žáci
samostatně. Formativním hodnocením byl průběžně podporován rozvoj jejich odborných
znalostí a dovedností, učitelé jim poskytovali potřebnou dopomoc k efektivnímu zvládnutí
požadovaných úkolů. Žáci jsou vedeni k dodržování hygienických a bezpečnostníc h
předpisů, ke správnému využití požadovaných pracovních pomůcek a pracovního oblečení.
Kvalitu výuky teoretických odborných i všeobecně vzdělávacích předmětů pozitivně
ovlivňuje odbornost a zaujetí pedagogů pro vyučovaný předmět. Vyučující důsledně
aktualizují obsah učiva v souladu s novými poznatky ve vyučovaných oborech. Společným
znakem všech sledovaných hodin byla příjemná pracovní atmosféra založená
na partnerském přístupu učitelů i na vzájemném respektu. Nastavená a dodržovaná pravidla
komunikace a chování i jednotný důsledný přístup celého pedagogického sboru přispívají
k vytváření a posilování pozitivních vztahů. V převážné části sledovaných hodin
teoretického vzdělávání byla výuka vedena jasně a srozumitelně. Vzdělávací strategie
vycházely z předem stanovených cílů a charakteru probíraného učiva, rozvíjely především
vědomosti a dovednosti žáků, popř. přispívaly k rozvoji dovednostně praktických
a odborných kompetencí žáků. Učitelé preferovali frontální výuku v kombinaci s řízeným
rozhovorem či samostatnou prací žáků, méně často byly využity kooperativní formy práce.
Časté využití didaktické techniky, výukových softwarů, didaktických pomůcek a textových
materiálů efektivně podporovalo názornost výuky. Její efektivitu také podporuje aktivní
využívání výukového systému, včetně elektronického úložiště studijních materiálů.
K pochopení probíraných jevů v širších souvislostech přispívalo časté zařazení
mezipředmětových poznatků a příkladů z reálné praxe. Žáci reagovali na položené otázky,
neobávali se sami dotazovat na detaily nebo souvislosti daného tématu, iniciativně
přistupovali k řešení zadaného úkolu a prokazovali odpovídající míru znalostí a dovedností.
V jazykovém vzdělávání se vyučujícím dařilo aktivizovat žáky promyšleným střídáním
činností, což umožnilo např. v cizojazyčném vzdělávání rozvíjet schopnost porozumět
obsahu vyslechnuté audionahrávky v cizím jazyce či aplikovat probírané gramatické jevy
v reálné komunikační situaci, s využitím různých zdrojů informací. Ve sledovanýc h
hodinách českého jazyka a literatury byla vhodně rozvíjena čtenářská gramotnost, žáci byli
vedeni k pochopení literárního díla v širším kulturně historickém kontextu, ke čtenářskému
prožitku a hledání paralel s běžným životem. V hospitovaných hodinách matematiky byla
výuka vedena didakticky a metodicky správně, bylo postupováno od jednoduššího učiva
ke složitějšímu, zvolený postup podporoval rozvoj logického myšlení a samostatného
uvažování žáků. Společné opakování již probraného učiva nebo odvozování nových
poznatků přispívalo pochopení probíraných jevů v širších souvislostech. Žáci byli
systematicky směřováni k pečlivému vypracování úloh, s volbou strategie řešení. Práce
s chybou podporovala aktivní proces učení žáků. V přírodovědných předmětech byli žáci
vedeni především k samostatnému řešení úloh, k pochopení souvislostí a k logickému
uvažování, s důrazem na aplikaci učiva v praxi s využitím mezipředmětových vztahů.
V hodinách tělesné výchovy vhodně zvolené pohybové aktivity cílily na zapojení žáků
do výuky.
V převážné části sledovaných hodin pedagogové získávali průběžnou zpětnou vazbu
o pochopení učiva, poskytovali žákům pomoc při řešení problému. Práce s chybou byla


                                           4/9
většinou účelně využita, vedla tak žáky k dostatečnému uvědomění si správného postupu.
Vyučující využívali ocenění dílčích pokroků žáků k jejich povzbuzení a poskytovali jim
průběžnou efektivní zpětnou vazbu využitelnou v dalším procesu učení. Učitelé podporovali
žáky se SVP, poskytovali jim odpovídající prostor pro plnění zadaných úkolů,
popř. poskytovali individuální podporu a dopomoc. Všichni žáci však plnili stejné typy úloh
bez odlišné míry obtížnosti. Výuka také nebyla vhodně diferencována s ohledem na žáky
nadané či s větším zájmem o vyučovaný obor.
Pouze ojediněle v některých sledovaných hodinách snižovaly účinnost vzdělávacího procesu
některé dílčí nedostatky, např. převaha předávání hotových poznatků, neefektivní časové
a organizační rozvržení hodiny. V závěru vyučovací hodiny pedagogové v menší míře
vytvářeli prostor pro společné shrnutí důležitých poznatků či sebereflexi žáků.
Všestranný rozvoj osobnosti žáků je pravidelně podporován aktivitami navazujíc ími
na ŠVP, například zahraniční výjezdy, projekty, charitativní akce, odborné profesní kurzy,
tematické a odborné exkurze a přednášky či zájmově zaměřené aktivity žáků.



                         Hodnocení výsledků vzdělávání
Od posledního inspekčního hodnocení došlo ke změnám v nastavení celého poradenského
systému i k personální obměně školního poradenského pracoviště. Poskytování
poradenských služeb je založeno především na úzké spolupráci členů školního
poradenského pracoviště (tj. koordinátoři v oblasti výchovného a kariérového poradenství
a v oblasti prevence) s vedením školy, s třídními učiteli a ostatními pedagogy i zákonnými
zástupci. Škola průběžně identifikuje individuální vzdělávací potřeby žáků se SVP, s OMJ
i žáky ohrožené školním neúspěchem. Poskytuje jim individuální podporu, např. formou
individuálních konzultací, doučování, možnost opravy dílčí klasifikace. V případě zájmu
žáci s prospěchovými či osobními problémy rovněž využívají konzultace s výchovno u
poradkyní, v rámci nichž společně hledají řešení a cestu, např. jak zefektivnit přípravu
na vyučování, najít motivaci, správný styl učení a plánovat domácí přípravu. Žákům
s odlišným mateřským jazykem je poskytována individuální podpora ve výuce a jsou
nabízeny kurzy jazykové přípravy.
Školní preventivní strategie zohledňuje potřeby školy i specifickou skladbu třídníc h
kolektivů a umožňuje včasnou identifikaci případných problémů. Nastavené mechanis my,
pravidla a metodiky poskytují všem aktérům vzdělávání funkční systém při řešení výchovně
vzdělávacích problémů a prevenci rizikového chování, např. interní preventivní programy,
preventivní intervence ve třídách, pravidelné konzultace s pedagogy. Řada osvědčených
nástrojů, jako jsou adaptační a sportovní kurzy, preventivní programy, práce s třídními
kolektivy, tematicky zaměřené přednášky a sportovní aktivity, posiluje sounáležitost žáků
se školou a vede k vytváření vzájemných vztahů důvěry mezi učiteli a žáky. Ojedinělé
případy rizikových jevů jsou řešeny individuálně ve spolupráci s třídními učiteli
a zákonnými zástupci.
Žáci ubytovaní v domově mládeže se zúčastňují celé řady organizovaných činností
(např. besedy, výtvarné a sportovní soutěže, spolupráce se sociálními instituce mi).
Vychovatelé a jejich asistenti individuálně podporují žáky při návyku soustavné přípravy
a samostudia, napomáhají s procvičováním učiva, pravidelně komunikují se zákonnými
zástupci.




                                           5/9
Výsledky vzdělávání jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, ústní, písemné a praktické kontrolní práce žáků. Rozvoj odborných
kompetencí žáků je pravidelně vyhodnocován zejména při evaluaci žákovských projektů
a praktické činnosti v odborném vyučování. Na základě analýzy výsledků vzdělávání jsou
vedením školy přijímána opatření, která se promítají do úpravy kurikulárních dokumentů
a směřují ke zlepšení výchovně vzdělávacího procesu. Ve sledovaném období posledních tří
školních let došlo k mírnému nárůstu v počtu zameškaných hodin. Důsledný přístup
k omlouvání nepřítomnosti žáků a systematická práce třídních učitelů se však odrazily
ve snížení neomluvené absence. Snížené známky z chování jsou udělovány ojediněle,
převážně za neomluvenou absenci. Motivační oceňování a cílené zapojování žáků
do různých rozšiřujících vzdělávacích aktivit napomáhá rozvoji jejich klíčovýc h
kompetencí. Počet pochval výrazně převažuje nad uloženými kázeňskými opatřeními.
Výsledky žáků v průběhu vzdělávání jsou stabilní. Ve sledovaném období posledních
tří školních let se podíl žáků prospívajících s vyznamenáním výrazně navýšil ze 4 na 15 %,
podíl neprospívajících se výrazně nezměnil. Pozitivním výsledkem jsou vysoké počty žáků
s uzavřenou klasifikací k 30. 6. daného školního roku, neprospějí jen jednotlivci. Výsledky
vzdělávání žáků se SVP nebo s OMJ jsou srovnatelné v porovnání s žáky intaktními.
Výsledky žáků při ukončování vzdělávání zpravidla korespondují s jejich hodnocením
v průběhu studia. Z podrobné analýzy výsledků u maturitní zkoušky vyplývá,
že ve sledovaném období vzrostl počet žáků prospívajících s vyznamenáním – téměř čtvrtina
konajících žáků. Hrubá neúspěšnost žáků ve společné části maturitní zkoušky, tj. podíl počtu
žáků neúspěšných u maturitní zkoušky a zkoušku nekonajících z celkového počtu
přihlášených žáků, dosahovala nejvýše 17 % v jednotlivých oborech, přičemž v celostátním
srovnání v rámci skupiny stejných oborů vzdělání dlouhodobě lepších výsledků dosahují
žáci oboru Technické lyceum a naopak horších žáci oboru Informační technolo gie.
Z podrobných výsledků maturitní zkoušky dále vyplývá, že v celostátním srovnání dosahují
žáci dlouhodobě srovnatelných nebo mírně lepších výsledků v anglickém jazyce napříč
obory, naopak mírně horších pak z českého jazyka. Maturitní zkoušku z matematik y
v povinné části zkoušek skládají jen jednotlivci, přičemž horších výsledků dosahují žáci
oboru Informační technologie. Pozitivním zjištěním však je, že ve sledovaném období
si matematiku, s ohledem na další vzdělávání, jako další nepovinný maturitní předmět
ve společné části zkoušky zvolilo až 44 % maturantů (2021/2022) napříč obory, někteří
i matematiku vyšší úrovně, přičemž převážná většina z nich u zkoušky uspěla. Profilovo u
zkoušku z odborných předmětů výjimečně nesloží jen jednotlivci. Ve sledovaném období
také vzrostl počet žáků, kteří od zahájení studia ve škole úspěšně zakončili vzdělává ní
složením maturitní zkoušky, ve školním roce 2021/2022 až na 65 %.
Škola vytváří motivační prostředí pro podporu nadaných žáků a žáků s větším zájmem
o studovaný obor. Ti se pravidelně zúčastňují četných všeobecně vzdělávac íc h
předmětových, sportovních a odborných soutěží a projektů, v nichž dosahují úspěchů
na regionální i celostátní úrovni. Vyšší profesní způsobilost žáků podporuje také možnost
získání některého z nabízených odborných profesních certifikátů, čímž se zvyšuje jejich
konkurenceschopnost na trhu práce. Efektivní spolupráci se sociálními partnery a úspěšnost
absolventů dokládá i jejich výborné profesní uplatnění. V souladu se zaměřením školy téměř
dvě třetiny absolventů pokračují ve studiu v terciárním vzdělávání.




                                            6/9
                                         Závěry
Vývoj školy
Od posledního inspekčního hodnocení škola prošla řadou změn, došlo k personální změně
na pozici ředitele školy a jeho zástupců, výrazně se obměnil pedagogický sbor, včetně
školního poradenského pracoviště. Zvýšil se počet žáků ve škole, od 1. 9. 2021 je nově
realizováno gymnaziální vzdělávání se zaměřením na informační technologie a jejich
aplikace. Vedení školy v souladu s nejmodernějšími trendy ve vyučovaných oborech
výrazně zlepšilo materiální zázemí školy. Škola si udržuje vysoký standard poskytovaného
odborného vzdělávání.


Silné stránky
- koncepční řízení školy reflektující společenskou poptávku, požadavky trhu práce
  a potřeby školy,
- úzké propojení teoretické a praktické složky odborného vzdělávání, realizace odborného
  vzdělávání na vysoké úrovni,
- dlouhodobá spolupráce s četnými sociálními partnery přispívá k inovaci obsahu učiva,
  rozvoji praktických dovedností žáků i k profesnímu růstu pedagogů,
- aktivní přístup ředitele školy ke zkvalitňování materiálních podmínek školy, vybavení
  učeben a odborných pracovišť v prostorách školy nejmodernějšími zařízeními
  a technologiemi.


Slabé stránky a/nebo příležitosti ke zlepšení
- v části teoretické výuky méně efektivní časové a organizační rozvržení činností, využití
  aktivizujících metod, průběžné evaluace a didaktického závěru vyučovací jednotky
  pro závěrečnou reflexi výuky,
- nižší míra diferenciace v části teoretické výuky vzhledem k individuálním vzdělávac ím
  potřebám žáků, včetně žáků nadaných.


Doporučení pro zlepšení činnosti školy
- zlepšit strukturu vyučovacích hodin, více se zaměřit na aktivizační metody, v závěru
  na shrnutí a fixaci poznatků a zhodnocení hodiny,
- více zapojovat žáky do evaluačních aktivit v průběhu i závěru vyučovacích hodin, ve větší
  míře vést žáky k sebehodnocení,
- cíleně zaměřovat DVPP na aktivizační metody a formy práce, zejména na kooperativní
  metody v teoretickém vyučování,
- zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků, včetně žáků nadaných.




                                           7/9
            Seznam dokladů, o které se inspekční zjištění opírají
 1. Změna zřizovací listiny příspěvkové organizace Střední průmyslová škola
    a Gymnázium, Praha 10, Na Třebešíně 2299, ze dne 26. 10. 2020, schválená usnesením
    Zastupitelstva hlavního města Prahy č. 19/142 dne 17. 9. 2020, s účinností od 1. 9. 2021
 2. Rozhodnutí ve věci návrhu na zápis změny v údajích vedených v rejstříku škol
    školských zařízení č. j. MŠMT – 44005/2020- 2, s účinností od 1. 9 2021
 3. Rozhodnutí zřizovatele č. j. MHMP 1572145/2022 o povolení výjimky z nejvyšš ího
    počtu žáků ve třídách pro školní rok 2022/2023 pro obory Informační technologie (1. D)
    a Gymnázium (1. G)
 4. Jmenovací dekret – usnesení č. 1580 ze dne 21. 6. 2016 – jmenování do funkce ředitele
    s účinností od 1. 7. 2016
 5. Potvrzení ve funkci – jmenování do funkce ředitele s účinností od 1. 7. 2022
 6. Koncepce rozvoje školy na období 2021 – 2027 z října 2021
 7. Hodnocení působení ve funkci ředitele školy z října 2021
 8. Školní vzdělávací programy, včetně dodatků a aktualizací, platné k termínu inspekční
    činnosti pro obory vzdělání 23-41-M/01 Strojírenství, 18- 20- M/01 Informační
    technologie, 78- 42- M/01 Technické lyceum
 9. Školní vzdělávací program pro obor vzdělání 79- 41- K/41 Gymnázium – zaměření
    Informační technologie a jejich aplikace, od 1. 9. 2021, platný k termínu inspekční
    činnosti
10. Školní vzdělávací program pro Domov mládeže platný k termínu inspekční činnosti
11. Roční plán výchovně vzdělávací činnosti Domova mládeže pro školní rok 2022/2023
12. Školní řád, vnitřní řády odborných učeben a pracovišť platné k termínu inspekční
    činnosti
13. Rozvrh vyučovacích hodin platný k termínu inspekční činnosti
14. Vybraný vzorek evidence žáků (školní matrika) vedená k termínu inspekční činnosti
15. Výroční zpráva o činnosti školy – školní rok 2021/2022
16. Třídní knihy – školní roky 2021/2022 a 2022/2023 k termínu inspekční činnosti
17. Záznamy z pedagogických rad vedené ve školních letech 2021/2022 a 2022/2023
    k termínu inspekční činnosti
18. Přehled DVPP platný k termínu inspekční činnosti
19. Výběr z personální    dokumentace     pedagogických    pracovníků   vedené k termínu
    inspekční činnosti
20. Dokumentace školního poradenského pracoviště vedená k termínu inspekční činnosti
21. Dokumentace k bezpečnosti a ochraně zdraví žáků, platná k termínu inspekční činnosti
22. Finanční vypořádání dotací poskytnutých ze státního rozpočtu v roce 2021
23. Rozbor hospodaření za rok 2021




                                            8/9
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Vejrážková, školní inspektorka,
 vedoucí inspekčního týmu
 Ing. Zuzana Bejrová,
 školní inspektorka
 Ing. Stanislava Grundová,
 školní inspektorka
 MgA. Naděžda Ostřanská,
 školní inspektorka
 Ing. Miroslav Dundr, přizvaná osoba,
 odborník na strojírenskou výrobu
 a výpočetní techniku



V Praze 20. února 2023




                                             9/9
