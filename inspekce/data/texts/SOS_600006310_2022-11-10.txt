CSI0X00…
Počet listů:




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3101/22-A


Název                               Soukromá střední škola a základní škola (1. KŠPA)
                                    Praha s.r.o.
Sídlo                               Chabařovická 1125/4, Kobylisy, 182 00 Praha 8
E-mail                              praha@1kspa.cz
IČO                                 25108476
Identifikátor                       600006310
Právní forma                        Společnost s r.o.
Zastupující                         Mgr. Pavlína Ječmínková
Zřizovatel                          Ing. Hana Skallová
Místo inspekční činnosti            Chabařovická 1125/4, Kobylisy, 182 00 Praha 8
Inspekční činnost na místě          10. 11. – 11. 11. a 14. 11. − 15. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného základní školou
a střední školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Soukromá střední škola a základní škola (1. KŠPA) Praha s.r.o. (dále „škola“) poskytuje
základní vzdělávání a střední vzdělání s maturitní zkouškou v denní a dálkové formě
vzdělávání v oborech Informační technologie, Ekonomika a podnikání, Cestovní ruch,
v denní formě vzdělávání v oboru Grafický design a v dálkové formě nástavbového studia
oboru Podnikání. Na dopolední výuku v základní škole navazuje činnost školní družiny.
Od posledního inspekčního hodnocení v roce 2016 došlo ke změně místa poskytovaného
vzdělávání, což umožnilo škole výrazně navýšit počet žáků i tříd. K termínu inspekční
činnosti se ve střední škole (dále „SŠ“) vzdělávalo ve 34 třídách 572 žáků. Nejvyšší
povolený počet žáků byl využit v denním studiu ze 73 % a v dálkovém studiu ze 17 %.
V základní škole (dále „ZŠ“) se vzdělávalo v pěti třídách 1. stupně 54 žáků. Nejvyšší
povolený počet žáků ZŠ byl využit ze 40 %.
Ve škole se vzdělává vyšší procento žáků z různého sociokulturního prostředí, přibližně
čtvrtinu tvoří žáci s odlišným mateřským jazykem (dále „OMJ“), od předchozí inspekční
činnosti roste počet žáků se speciálními vzdělávacími potřebami (dále „SVP“).


                          Hodnocení podmínek vzdělávání
Ředitelka školy (dále „ředitelka“) v souladu se záměrem zřizovatele klade důraz
na vytvoření otevřeného komunikativního prostředí a příznivé pracovní atmosféry
pro vzdělávání. Stanovená koncepce rozvoje školy reflektuje společenskou poptávku
a požadavky trhu práce, v dostatečné míře však nereaguje na potřeby školy. Přestože
ředitelka na základě komplexní analýzy stavu školy jasně formulovala koncepční záměry,
daří se je realizovat pouze zčásti, např. zlepšování materiálního zázemí školy, integrace žáků
se SVP a OMJ, zcela však chybí strategie k vyhodnocování celkové efektivity výchovně
vzdělávacího procesu. Od posledního inspekčního hodnocení ředitelka odstranila některé
zjištěné nedostatky, např. při přijímání žáků ke vzdělávání, dodržování počtu žáků
ve studijních skupinách. Většina zjištěných nedostatků však přetrvává, např. nízká úroveň
řízení pedagogického procesu, absence dalšího vzdělávání pedagogických pracovníků (dále
„DVPP“) v oblasti všeobecně vzdělávacích předmětů, předčasné ukončení vzdělávání žáků,
chybějící nezávislá zpětná vazba o úrovni odborných kompetencí žáků.
Činnost školy pozitivně ovlivňuje konstruktivní spolupráce se zřizovatelem, jenž mj.
umožňuje zlepšování materiálního zázemí vzdělávání a spolupráci s dalšími školami, které
zřizuje. Ředitelce se rovněž podařilo rozšířit síť sociálních partnerů, na jejichž pracovištíc h
žáci realizují odborné praxe a prohlubují si odborné kompetence.
Nastavená organizační struktura vytváří předpoklad pro rovnoměrné rozvržení kompetencí
mezi jednotlivé pedagogické pracovníky a jejich participaci na chodu školy. Ředitelka
účelně delegovala část svých pravomocí na svého zástupce pro SŠ, nového zástupce pro ZŠ
a další pedagogické pracovníky (koordinátoři v oblasti výchovného poradenství a prevence,
vedoucí vychovatelka školní družiny). Přesto však od předchozího inspekčního hodnocení
přetrvává operativní charakter řízení. V rámci školy fungují metodické orgány. Činnost
některých z nich ale není zcela efektivní, neboť se dostatečně nezaměřují na vzájemno u
spolupráci v oblasti vyhodnocování účinnosti metod a forem výuky, strategií k dosahování
stanovených vzdělávacích cílů a sjednocování a vyhodnocování výsledků vzdělává ní.
Ředitelka v rámci pedagogické rady pravidelně projednává stěžejní záležitosti týkající se
výchovně- vzdělávacího procesu i organizačního zajištění provozu, avšak k jednotlivým
zjištěním nejsou vždy přijímána konkrétní opatření ke zlepšení.
Oblast pedagogického řízení je v některých aspektech nedostatečná. Úroveň pedagogického
procesu je průběžně sledována, avšak v dostatečné míře nejsou posuzovány relevantní
aspekty ovlivňující průběh vyučovací hodiny, např. organizace vzdělávání, využívá ní
vhodných metod a forem výuky s ohledem na stanovený cíl, motivac i žáků, odbornost


                                              2/9
a srozumitelnost výuky, hodnocení žáků. Chybí tak systematické metodické vedení učitelů,
což se odráží v různé kvalitě poskytovaného vzdělávání.
Vzdělávání v SŠ, ZŠ a školní družině zajišťuje 55 pedagogických pracovníků (z toho 11
interních). Podmínky odborné kvalifikace nesplňuje třetina vyučujících. Nekvalifikova no st
vyučujících v ZŠ (80 %) a malá pedagogická zkušenost se projevily zásadními nedostatky
v kvalitě poskytovaného vzdělávání. Pro účinnou metodickou a didaktickou podporu
nekvalifikovaných a začínajících pedagogů chybí uvádějící oborový pedagog s odpovídajíc í
aprobací a zkušeností.
Další vzdělávání pedagogických pracovníků postrádá koncepční pojetí. Nadále je
realizováno v minimálním rozsahu, vychází více ze zájmů jednotlivých vyučujících než
z potřeb školy. Z hospitační činnosti inspekčního týmu je evidentní, že DVPP není
v potřebné míře orientováno na aktivizační metody a formy výuky, inovativní didaktické
postupy a na využívání formativního hodnocení.
Vícezdrojové financování umožňuje zajištění plynulého chodu školy realizaci školních
vzdělávacích programů (dále „ŠVP“). Vedení školy průběžně vyhodnocuje a zkvalitňuje
materiálně technické podmínky pro vzdělávání. Škola disponuje dostatečným počtem
kmenových a odborných učeben a dvěma grafickými ateliéry. Počítačová technika je
dostatečně vybavena softwary podporujícími výuku odborných předmětů napříč všemi
obory. Ve všech učebnách jsou nainstalovány dataprojektory a počítače, v celé škole je
k dispozici wifi připojení. Pro výuku tělesné výchovy je využívána tělocvična a cvičebna.
Školní stravování má škola zajištěno smluvně dovozem stravy. Estetické prostředí
pro vzdělávání dotvářejí relaxační prostory a vystavené práce žáků na chodbách školy.
Důraz na dodržování pravidel, čipový a kamerový systém a celodenní provoz recepce
napomáhá k bezpečnému prostředí. Míra úrazovosti dosahuje nízké úrovně.


                          Hodnocení průběhu vzdělávání
Většina sledovaných hodin v základní i střední škole se vyznačovala vzájemně vstřícným
přístupem vyučujících i žáků, který pozitivně ovlivňoval průběh vzdělávání. Obsah
hospitovaných hodin směřoval většinou k rozvoji a prohlubování znalostí a dovedností žáků,
menší pozornost byla věnována formování jejich postojů. Kvalita vzdělávacího procesu se
odvíjela od pedagogických dovedností a zkušeností jednotlivých učitelů, což se odráželo
zejména v rozdílné míře aktivizace žáků ve výuce. Při hospitační činnosti byly zazname ná ny
výrazné kvalitativní rozdíly v různých oblastech vzdělávání.
V hospitovaných hodinách základního i středního vzdělávání převažovala frontální výuka.
Komunikace pouze s některými žáky či neadresně se třídou vedla k nerovnoměr né mu
zapojení žáků do vyučování a v některých případech i k jejich pasivitě. Dominantní role
učitele a důraz na předávání hotových poznatků nedostatečně rozvíjely komunikač ní
dovednosti a souvislejší mluvený projev žáků. Absence vstupní a průběžné motivace
snižovala zájem některých žáků o práci v hodině. Nové učivo bylo podáváno srozumite lně
a v logických souvislostech, v některých hodinách však úroveň učiva odpovídala obsahem
nižšímu ročníku. Vzdělávání zhruba v polovině sledovaných hodin nebylo dostatečně
a vhodně podpořeno žákovskou prací s učebnicí, jinými učebními pomůckami, prací
s různými informačními zdroji či vhodným využitím didaktické techniky. Uplatňovaná škála
metod a forem byla méně pestrá, ve většině hodin chyběly metody a formy práce podporující
kooperaci žáků. Samostatná práce žáků byla efektivně zařazena v předmětech zaměřenýc h
na praktické činnosti žáků. Žáci plnili stejné typy úloh a příkladů v nižším pracovním tempu.
V závěrečné fázi hospitovaných hodin vyučující většinou opomíjeli shrnutí probraného


                                            3/9
učiva a vyhodnocení práce žáků s ohledem na jejich dosažený pokrok. Učitelé v malé míře
uplatnili formativní hodnocení a jen ojediněle vedli žáky k sebehodnocení nebo
vzájemnému žákovskému hodnocení.
Sledovaná výuka cizích jazyků byla více zaměřena na upevňování znalostí gramatick ýc h
struktur, méně směřovala na uplatnění interaktivních řečových dovedností žáků nebo
na rozvoj receptivních řečových dovedností (čtení a poslech s porozuměním). Pozitivem je,
že většina hospitovaných hodin byla vedena v cílovém jazyce, avšak ne vždy byl využit
potenciál malých skupin žáků. Nevhodná organizace výuky anglického jazyka šesti
jazykových skupin ve SŠ, tj. celá týdenní hodinová dotace odučena v jednom dni, nevytvář í
předpoklady pro procvičení a upevnění učiva. V hodinách českého jazyka a literatury někteří
vyučující vhodně zařadili práci s textem. Ve výuce matematiky v prvním ročníku SŠ chybí
návaznost na učivo ZŠ, v důsledku toho nedochází k řádnému procvičení a upevnění znalostí
žáků. Učitelé nediferencovali obsah vzdělávání s ohledem na aktuální schopnosti nebo
vzdělávací potřeby jednotlivých žáků, chyběly gradované úlohy a efektivní práce s chybou.
U žáků mladšího školního věku nebyla věnována dostatečná pozornost grafomotorick ým
návykům, hygieně při psaní a správnému sezení. Vyučující věnovali také menší pozornost
jazykové kultuře žáků a rozvoji jejich řečových dovedností, nerozvíjeli hlubší porozumění
problematice probíraného učiva pomocí vhodně volených otázek a vhodných problémovýc h
úloh. Opakovaně docházelo i k nevhodným výrokům ze strany učitele ve vztahu k žákům.
Přestože někteří žáci s OMJ nedostatečně ovládají český jazyk, nebyla jim v průběhu výuky
poskytována potřebná individuální podpora. Žáci tak byli často pasivní a do některých
činností se mnohdy nezapojili.
Hospitované hodiny v odborných předmětech se výrazně lišily podle oboru vzdělání,
zkušeností vyučujících a jejich zaujetí pro příslušný předmět. V oboru Cestovní ruch
zkušenost vyučujících a jejich zaujetí pro výuku významně vedly k rozvoji odborných
kompetencí žáků. Uplatňované vzdělávací strategie vycházely z vědomostí a dovedností
žáků a směřovaly k cílenému rozvoji jejich potenciálu. Efektivitu výuky odborných
předmětů oborů Informační technologie a Grafický design výrazně omezuje prostorové
uspořádání včetně nedostatečného počtu počítačů pro všechny přítomné žáky (maximá lně
25 počítačů v odborných učebnách u výukových skupin až s 29 žáky). V některých
předmětech, např. počítačová grafika, aplikace ekonomických programů, efektivitu výuky
snižovala absence odborných softwarů. Kreativní činnosti žáků byly vedeny v nevhodně
umístěných odborných ateliérech, přičemž častý hluk z vedlejších učeben narušoval jejich
soustředěnost. Výuka odborných předmětů uměleckého oboru postrádá odbornou koncepci.
Neefektivní nastavení zásadních cílů oboru a jejich realizace ve vyučovaných předmětech,
neumožňuje dostatečně dosáhnout cílů stanovených ve ŠVP. Ve výuce několika předmětů
(písmo, kompozice a kresba, navrhování, praktická cvičení) se využívaly stejné praktiky
a velice podobné postupy napříč ročníky a není tak dostatečně zřejmé, jakou úroveň
odborných kompetencí žáci dosahují. Většina hospitovaných hodin uměleckých předmětů
se vyznačovala nedostatečným časovým rozvržením výuky, žáci tak často museli svoji
kreativní činnost dokončit v domácím prostředí. V žádné z vyučovacích hodin učitelé
neposkytli žákům potřebnou zpětnou vazbu k jejich odvedené práci, chybělo také hodnocení
nebo vzájemné hodnocením. Pozitivem bylo, že žáci dokázali propojit zkušenosti z reálného
života s teoretickými poznatky. Vyučující vedli žáky ke správnému používání odborné
terminologie.

Základem vzdělávání ve školní družině je smysluplné využití volného času a podpora
příznivého klimatu. Řízené a spontánní aktivity jsou pestré, časově vyvážené, vycháze ly
z individuálních potřeb a zájmu účastníků.


                                           4/9
                          Hodnocení výsledků vzdělávání
K zjišťování dosažené úrovně vědomostí a znalostí žáků škola používá standardní nástroje,
tj. písemné, ústní zkoušení a hodnocení praktických činností žáků. Škola nevyužívá
k ověřování výsledků žáků interní testování, které by umožnilo srovnání úrovně dosažených
znalostí v průběhu nebo před zakončením studia s požadovanými výstupy podle ŠVP.
Ze zjištění inspekčního týmu vyplývá, že forma a četnost poskytované zpětné vazby o úrovni
dosažených znalostí a vědomostí žáků ZŠ není zcela jednotná. Někteří učitelé poskytují
jednoduché čtvrtletní slovní hodnocení, které vykazuje různou vypovídací hodnotou, neboť
škola nemá stanovena jednotná kritéria hodnocení. Na sjednocování kritérií náročnosti
a podkladů pro hodnocení se vyučující základní školy nepodílejí a v této oblasti spolu svoji
činnost nekoordinují.
Výsledky vzdělávání žáků jsou pravidelně sledovány na jednáních pedagogické rady.
Záznamy z jednání z pedagogické rady však zůstávají v rovině konstatování a mají převážně
statistickou povahu, chybí tak systematická analýza příčin neúspěchu žáků včetně přijetí
vhodných opatření. Většina žáků v ZŠ prospívá s vyznamenáním. Někteří žáci však bývají
už od 2. třídy klasifikováni známkou tři z matematiky, českého a anglického jazyka. U žáků
SŠ prospívá s vyznamenáním zhruba 10 % žáků a 5 % žáků denního studia pravidelně na
konci 2. pololetí neprospívá. Až jedna třetina žáků dálkového studia zůstává na konci
druhého pololetí nehodnocena.
Školní poradenské pracoviště doplněné školním psychologem průběžně identifik uje
individuální potřeby žáků se SVP, OMJ i ohrožených školním neúspěchem. Nastavený
systém práce však není v současné době dostatečně efektivní. Škola systémově neuplatňuje
adekvátní opatření, jež by vedla k eliminaci předčasných odchodů žáků SŠ ze vzdělává ní.
Vzdělávací deficity vzniklé u jednotlivých žáků jsou řešeny ukončením jejich vzdělává ní.
Z podrobnější analýzy průběžných výsledků vzdělávání žáků také vyplývá, že žáci
předčasně ukončují vzdělávání nejen po prvním ročníku, ale i v průběhu celého studia.
Poslední čtyřletý cyklus vzdělávání nedokončila ve všech oborech polovina žáků a v oboru
Informační technologie dokonce 70 % žáků.
Škole se nadále se nedaří efektivně nastavit a pravidelně vyhodnocovat účinnost
poskytovaných podpůrných opatření žáků se SVP a s individuálními vzdělávacími plány
v součinnosti se zákonnými zástupci či zletilými žáky. Přestože podpora žáků s OMJ
ve vzdělávání je zajištěna mj. i výukou češtiny pro cizince, v průběhu hospitační činnosti
ve větší části hodin ČŠI zaznamenala značnou jazykovou bariéru u těchto žáků, která nebyla
ze strany vyučujících nijak reflektována. U žáků s OMJ v ZŠ z průběžných výsledků
vzdělávání vyplývá, že je vyučující při hodnocení českého a anglického jazyka nijak
nezohledňují a neposkytují jim dostatečnou podporu.
Nastavené adaptační procesy zohledňují věková specifika žáků, jsou zaměřeny zejména
na zvládnutí nároků studia, utváření pozitivních třídních vazeb a prevenci rizikovýc h
projevů chování (adaptační a lyžařský kurz, výlety, exkurze, aktivity školního družiny).
Funkčnost preventivních mechanismů dokládá i nízký výskyt rizikových projevů chování.
Výchovná opatření jsou ukládána účinně v souladu s nastavenými pravidly. Absenci žáků
ve SŠ, oproti poslednímu inspekčnímu zjištění, se podařilo snížit na polovinu (přibližně 100
hodin na žáka).
Hlavním nástrojem zjišťování úrovně vzdělávání jsou výsledky maturitní zkoušky.
Nejlepších výsledků dosahují žáci v její profilové části. Odborné kompetence v rámci
jednotlivých oborů jsou prověřovány praktickou zkouškou, jejíž obsah splňuje požadavky
příslušných rámcových vzdělávacích programů (dále „RVP“). U oboru Grafický design je



                                            5/9
však zadání praktické maturitní zkoušky nastaveno na nižší úroveň, než jsou požadavky
na profil absolventa stanovené v příslušném RVP. Z analýzy výsledků žáků ve společné
části maturitní zkoušky vyplývá, že v hodnoceném období byla úspěšnost školy celkově
nižší, než je průměrná úspěšnost škol dané skupiny oborů vzdělání. Naopak v profilové části
maturitní zkoušky jsou žáci úspěšnější. Žáci nástavbového oboru Podnikání dosahují
podprůměrné       výsledky   v obou částech maturitní        zkoušky. Lepší výsledky
ve srovnání s danou skupinou oborů v rámci ČR dosahují žáci denního studia oborů
Cestovní ruch a Ekonomika a podnikání.
Zvýšení motivace žáků podporuje finanční odměna zřizovatele za dobré studijní výsledky.
Příležitosti pro podporu nadaných žáků např. účastí v odborných soutěžích a projektech,
které by mimo jiné poskytly i nezávislou zpětnou vazbu o úrovni odborných kompetencí,
však škola nevytváří.
Uplatnění absolventů škola nijak nesleduje a dále s možnými poznatky ve vztahu
k sebereflexi nepracuje.



                                         Závěry
Vývoj školy
- škola změnila místo poskytovaného vzdělávání, výrazně navýšila počet žáků i tříd,
- ředitelka školy od posledního inspekčního            hodnocení odstranila některé zjištěné
  nedostatky, většina jich však přetrvává,
- vedení školy průběžně zlepšuje materiálně technické zázemí pro vzdělávání,
- nadále přetrvává nízká úroveň řízení pedagogického procesu a nedostatečná účinnost
  kontrolních mechanizmů.

Silné stránky
- příznivá vzdělávací atmosféra školy.

Slabé stránky
- chybí strategie k vyhodnocování celkové efektivity výchovně vzdělávacího procesu,
- rozdílná kvalita vzdělávání, převažující frontální organizace práce v hodinách a málo
  pestré výukové metody nevytvářely dostatečný prostor pro aktivitu všech žáků, chyběla
  diferenciace vzdělávacího obsahu s ohledem na vzdělávací potřeby žáků a jejich zapojení
  do evaluačních aktivit,
- nedostatečná     systémová     metodická         a    didaktická    podpora    začínajíc íc h
  a nekvalifikovaných učitelů,
- další vzdělávání pedagogů dostatečně nezohledňuje potřeby školy, není dostatečně
  zaměřeno na oblast inovativních metod výuky a oborové didaktiky,
- méně efektivní kontrolní systém a nedostatečná účinnost prováděné hospitační činnosti,
- chybějící nezávislá zpětná vazba o úrovni odborných kompetencí žáků oboru Grafický
  design, nedostatečná diferenciace odborných cílů do jednotlivých vyučovanýc h
  předmětů,
- vysoký podíl žáků předčasně ukončujících vzdělávání,

                                             6/9
- vysoká neúspěšnost žáků nástavbového a dálkového studia při ukončování vzdělávání,
- u žáků základní školy nedostatečné upevňování návyků správné hygieny sezení a psaní,
- průběžné výsledky žáků s OMJ v základní škole dokládají nedostatečnou individuá lní
  podporu ve výuce.

Doporučení pro zlepšení činnosti školy
- zpracovat strategii k vyhodnocování celkové efektivity výchovně vzdělávacího procesu,
-   provádět hospitační činnost systematicky a na jejím základě přijímat konkrétní opatření
    či doporučení a průběžně vyhodnocovat jejich účinnost, poskytovat vyučujícím objektivní
    zpětnou vazbu o kvalitě jejich práce včetně adekvátní metodické podpory,
- zacílit vzdělávání pedagogů na aktivizační metody a formy výuky, organizaci práce
  v hodině a na využití formativních prvků hodnocení,
- zajistit systémovou metodickou a didaktickou podporu začínajícím a nekvalifikova ným
  učitelům,
-   zvýšit účinnost vlastní kontrolní činnosti a nastavených kontrolních mechanizmů,
-   zajistit nezávislou zpětnou vazbu o úrovni odborných kompetencí žáků oboru Grafický
    design, diferencovat odborné cíle oboru do vyučovaných předmětů a zvýšit tak úroveň
    dosahovaných odborných kompetencí žáků,
- přijímat preventivní opatření pro předčasné ukončování vzdělávání žáků, průběžně
  vyhodnocovat jejich účinnost,
- zvýšit úspěšnost žáků nástavbového a dálkového studia při ukončování vzdělávání,
-   v základní škole podporovat vytváření grafomotorických návyků a hygienu správného
    sezení a psaní žáků, zajišťovat všem žákům dostatečnou individuální podporu.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.




                                            7/9
           Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád ZŠ, školní řád SŠ a vnitřní řád školní družiny účinný k termínu inspekční
      činnosti
 3.   Školní vzdělávací programy pro obory vzdělání Grafický design, Informač ní
      technologie, Cestovní ruch, Ekonomika a podnikání a Podnikání účinné pro
      vzdělávání žáků 1. až 5. ročníku ve školním roce 2022/2023
 4.   Školní vzdělávací program pro základní vzdělávání a školní vzdělávací program
      školní družiny účinné ve školním roce 2022/2023
 5.   Třídní knihy vedené ve školním roce 2021/2022 a 2022/2023 k termínu inspekční
      činnosti
 6.   Dokumentace koordinátorek v oblasti výchovného poradenství a prevence vedené
      k termínu inspekční činnosti
 7.   Záznamy z pedagogických rad ve školních rocích 2021/2022 a 2022/2023 k termínu
      inspekční činnosti
 8.   Doklady o přijímání a o ukončování vzdělávání (vybraný kontrolní vzorek)
 9.   Rozvrh vyučovacích hodin ve školním roce 2022/2023
10.   Zápisy z předmětových komisí za sledované období k termínu inspekční činnosti
11.   Školní matrika v elektronické podobě vedená k termínu inspekční činnosti
12.   Výroční zpráva o činnosti školy ve školním roce 2021/2022
13.   Personální dokumentace pedagogických pracovníků k termínu inspekční činnosti
      (vybraný kontrolní vzorek)



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           8/9
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Stanislava Grundová, školní
 inspektorka, vedoucí inspekčního týmu            ………………………..

 Mgr. Ivana Kučerová, školní inspektorka
                                                  ………………………..
 Mgr. Petra Prokopová Machalová, školní
 inspektorka                                      ………………………..

 MgA. Evžen Šimera, Ph.D., odborník
 na malbu a počítačovou grafiku
                                                  ………………………..
 Ing. Miroslav Balík, Ph.D., odborník
 na informační technologie                        ………………………..

 Bc. Šárka Snížková, kontrolní pracovnice
                                                  ………………………..




V … d. m. rok




                                            9/9
