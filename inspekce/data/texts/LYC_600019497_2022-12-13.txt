                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2467/22-S


Název                                Střední zdravotnická škola, Beroun, Mládeže 1102
Sídlo                                Mládeže 1102, 266 01 Beroun - Město
E-mail                               reditelka@szsberoun.cz
IČO                                  00 640 808
Identifikátor                        600 019 497
Právní forma                         příspěvková organizace
Zastupující                          Mgr. Leona Machková
Zřizovatel                           Středočeský kraj
Místo inspekční činnosti             Mládeže 1102, Beroun - Město
Inspekční činnost na místě           13. − 15. prosince 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
ve společné části maturitní zkoušky (dále „MZ“) ve zkušebních obdobích let 2019–2022.


                                          Charakteristika
Příspěvková organizace (dále „škola“) vykonává činnost střední školy a školní
jídelny- výdejny. K 30. září 2022 se ve střední škole vzdělávalo 219 žáků (naplněnost 88 %)
v oborech středního vzdělání s maturitní zkouškou, z toho v oboru Praktická sestra 140 žáků
(121 žáků v denní formě vzdělávání a 19 žáků 2. ročníku zkráceného tříletého studia
kombinované formy vzdělávání) a v oboru Zdravotnické lyceum 79 žáků 1., 2. a 3. ročníku
v denní formě vzdělávání. Od předešlé inspekční činnosti v roce 2019 se celkový počet žáků
výrazně nezměnil, avšak počet žáků denní formy vzdělávání podstatně vzrostl (přibližně
o 50 %). Došlo ke změně vzdělávací nabídky školy. Od školního roku 2020/2021 byla
rozšířena vzdělávací nabídka školy o vzdělávání v oboru Zdravotnické lyceum. Naopak již
nejsou přijímáni žáci do oboru Sociální činnost. Vzdělávání v oboru Praktická sestra
navázalo na vzdělávání v oboru Zdravotnický asistent, nejsou však již přijímáni žáci
do pětileté kombinované formy studia.
K termínu inspekční činnosti škola evidovala sedm žáků se speciálními vzdělávac ími
potřebami a šestnáct žáků-cizinců, z toho tři s částečnou jazykovou bariérou.

                         Hodnocení podmínek vzdělávání
Ředitelka školy (dále „ředitelka“) v koncepčních záměrech důsledně reagovala na závěry
z předešlé inspekční činnosti ve školním roce 2018/2019. Vzdělávací nabídka byla
redukována o studijní obor a formu vzdělávání s vysokou neúspěšností žáků ve společné
části MZ (obor Sociální činnost, pětileté studium v kombinované formě vzdělává ní).
Ke zvýšení úspěšnosti žáků ve společné části MZ vedení školy uskutečňuje řadu opatření,
zejména se zaměřením na pravidelnou podporu žáků ohrožených školní neúspěšností či
na výměnu zkušeností učitelů zejména v předmětové komisi jazyků i na podporu jazykového
vzdělávání (výuková metoda CLIL, zahraniční projekty). Od předešlé inspekční činnosti
jsou opatření průběžně upravována a doplňována na základě systematické evaluace jejich
účinnosti. Po každém maturitním období ředitelka vyhodnocuje dopady konkrétních
opatření, určuje příčiny nižší míry účinnosti daného opatření a stanovuje postupy ke zlepšení
výsledků žáků v následujícím období.
V rámci přijatých opatření byly realizovány pozitivní změny v organizaci vzdělává ní
v předmětech společné části MZ, např. zvýšení časové dotace výuky anglického jazyka
zařazením předmětu anglická konverzace či dělení hodin výuky českého jazyka a literatura
v maturitním ročníku. Příležitost ke zlepšení v této oblasti má však škola v odstranění
nevhodné kumulace týdenní hodinové dotace předmětu (např. matematiky) do jednoho
vyučovacího dne v některých třídách, která omezuje možnosti pro postupné zažití učiva,
jeho procvičení a upevnění.
Uplatňovaný systém řízení odpovídá velikosti a zaměření školy. Ze záznamů z poradních
orgánů ředitelky a z rozhovorů s pedagogy je zřejmé, že škola pravidelně vyhodnoc uje
úspěšnost žáků u MZ. Konkrétní postupy ke zlepšení ve společné části MZ byly řešeny
zejména ve vztahu k cizím jazykům.
Kontrolní činnost a hospitační činnost vedení školy je účelně zaměřena mj. na výuku
předmětů společné části MZ a většinou vyúsťuje v doporučení ke zlepšení kvality
vzdělávání. Pozitivem je vzájemná hospitační činnost učitelů předmětů společné části MZ,
především v anglickém jazyce, která přispívá ke sdílení zkušeností z výuky, např. při
využívání osvědčených online výukových materiálů a platforem.
Výuku předmětů společné části MZ zajišťují odborně kvalifikovaní pedagogové, převážná
většina působí ve škole dlouhodobě. Český jazyk a literaturu, cizí jazyky a přibližně 80 %
výuky matematiky vyučují učitelé s příslušnou předmětovou specializací. Další vzdělává ní
pedagogických pracovníků je plánovité. Jednou z jeho priorit je práce s digitálními
technologiemi, jejichž efektivní využití bylo v části hospitované výuky zaznamená no.
Ve vztahu k MZ další vzdělávání pedagogů převážně zohledňuje potřeby školy v dané
oblasti. Učitelé se zúčastnili vzdělávání k organizačnímu zajištění průběhu MZ, aktivit
zaměřených např. na podporu vícejazyčnosti, mediální výchovy či na sdílení poznatků


                                            2/8
z výuky matematiky. Příležitostí ke zlepšení je zaměřit další vzdělávání na aktivizač ní
metody ve výuce.
Činnost školního poradenského pracoviště je zajišťována úzce spolupracující výchovno u
poradkyní a metodičkou prevence, obě absolvovaly příslušné specializační studium.
Ve školním roce 2022/2023 bylo poskytování poradenských služeb rozšířeno o činnost
školního psychologa. K podpoře žáků s potřebou podpůrných opatření přispívá zejména
jejich včasná identifikace a informování vyučujících o potřebách žáků i pravidelná
spolupráce se zákonnými zástupci žáků a školskými poradenskými zařízeními. Podpora
žáků-cizinců s částečnou jazykovou bariérou je účelně zajišťována v součinnosti s pedagogy
i vedením školy, což bylo patrné z průběhu vzdělávání.
Materiální podmínky umožňují výuku předmětů společné části MZ. Od předešlé inspekční
činnosti se zvýšilo využití digitální techniky ve vzdělávání mj. pro sdílení výukovýc h
materiálů nebo práci ve výukovém software. Ve výuce jsou rovněž efektivně využívá ny
cizojazyčné časopisy i slovníky.
Přijímací řízení probíhá s využitím jednotné přijímací zkoušky. Od přijímacího řízení pro
školní rok 2022/2023 byla pro uchazeče o obor Zdravotnické lyceum do kritérií pro přijetí
vhodně začleněna hranice minimální úspěšnosti v jednotné přijímací zkoušce z českého
jazyka i z matematiky. Z podrobných výsledků uchazečů v jednotné přijímací zkoušce je
zřejmé, že uchazeči o obor Zdravotnické lyceum jsou ve srovnání s uchazeči o obor
Praktická sestra při zkouškách úspěšnější. V obou oborech je však úspěšnost žáků v jednotné
přijímací zkoušce ve srovnání s příslušnou skupinou oborů vzdělání v ČR opakovaně mírně
podprůměrná.

                           Hodnocení průběhu vzdělávání
Společným znakem hospitované výuky byla příznivá pracovní atmosféra. Hodiny byly
pečlivě připravené s jasným vymezením cíle a tématu i převážně vhodně strukturova né.
V jejich závěrečné fázi však vyučující jen ojediněle zařazovali vyhodnocení stanoveného
vzdělávacího cíle s ohledem na dosažený učební pokrok žáků. Účinnost vzdělávac ího
procesu v některých případech snižovala nižší pestrost metod a forem výuky
s nerovnoměrným zapojením žáků. Rovněž nebyl v potřebné míře vytvářen prostor pro
jejich souvislejší mluvený projev, případně pro jejich obsahově náročnější komunikac i.
Ve vyšších ročnících bylo patrné cílené zaměření výuky na přípravu žáků k MZ, především
k úspěšnému zvládnutí didaktických testů.
V českém jazyce a literatuře převažovala frontální výuka kombinovaná se samostatnou prací
žáků, ojediněle i s jejich skupinovou činností. Výklad byl účelně podpořen počítačovými
prezentacemi, usnadňujícími zejména pořízení poznámek. Vhodně byla zařazena
i audionahrávka. Znalosti i aktivita žáků byly v jednotlivých třídách rozdílné, aktivnější byli
žáci v prvním ročníku. Učitelky průběžně kladly podnětné otázky, na které však žáci často
odpovídali jen velmi stručně. Příležitost ke zlepšení je ve využití vzájemného žákovského
dialogu v rámci hodiny, v aktivnějším zapojení ostatních žáků v průběhu ústního zkoušení
atp. Ve výuce byla účelně využita práce s uměleckými i neuměleckými texty. Z hospitované
výuky i z rozhovorů s pedagogy je však zřejmé, že žákům činí potíže porozumět zadání
i obsahu textu, orientovat se ve funkčních stylech, slohových postupech i v nalézání
konkrétních jazykových prostředků. Čtenářská gramotnost je v rámci školy rozvíjena
obvyklými postupy, žáci navštěvují knihovny, příležitostně divadelní představení,
jednotlivci se účastní i předmětově zaměřených soutěží a olympiád.
Účinnost výuky cizích jazyků (anglický, německý a ruský) ovlivňoval do značné míry
přístup učitele a množství jeho pedagogických zkušeností. V převážné části hodin se


                                             3/8
vyučujícím dařilo vhodně podpořit rozvoj slovní zásoby žáků i osvojení základníc h
gramatických struktur, v maturitním ročníku také dovednost poslechu s porozuměním.
Zařazení práce s cizojazyčným časopisem rovněž rozvíjelo dovednost žáků získávat
potřebné informace z tematicky zaměřeného textu. Nižší důraz byl však kladen na rozvoj
interaktivních řečových dovedností žáků, jenž byl umožněn pouze v přibližně třetině výuky
využitím kooperativních forem práce. Žáci dodržovali nastavená pravidla práce, v menší
části výuky však zvolené vzdělávací strategie, zejména neadresné dotazování třídy jako
celku, nevedly k aktivnímu zapojení všech žáků. K podpoře názornosti probíraného učiva
i k žákovské prezentaci byla účelně využita didaktická technika. Žáci prokazovali rozdílno u
úroveň jazykových znalostí a dovedností, výuka však byla jen minimálně obsahově či časově
diferencována. Rovněž jen ojediněle byly využity příležitosti ke vzájemnému hodnocení či
sebereflexi žáků.
Hospitovaná výuka matematiky byla přibližně z jedné třetiny zaměřena na výklad nového
učiva, ze dvou třetin pak na jeho procvičení, upevnění i na ověření míry jeho osvojení žáky.
Výklad byl jasný a srozumitelný, postupováno bylo vhodně od jednoduššího k obtížnějš ímu
učivu. Učitelky se při výkladu nové látky snažily využívat dosavadní znalosti žáků.
Do komunikace s vyučujícími se však zapojovali jen jednotlivci. V početnějších třídách tak
chyběla cílenější aktivizace ostatních žáků. Efektivní a dobře organizovaná byla skupinová
práce v prostředí platformy Techambition využitá v třetině hospitované výuky.
Při prezentaci výsledků této práce bylo zaznamenáno jinak ojedinělé vedení žáků
ke slovnímu komentáři zvoleného postupu a jeho odůvodnění. Pozitivem bylo i vedení žáků
k logickému uvažování, uplatnění prvků diferenciace ve vztahu k rychlejším žákům
a střídání různých druhů úloh, včetně typových příkladů z didaktických testů společné části
MZ. Učitelky podporovaly i alternativní postupy řešení zadaných úloh. Rovněž průběžně
ověřovaly, zda žáci výpočtům rozumí. Z průběhu hospitované výuky a ze sebereflexe žáků
bylo zřejmé, že žákům činí problémy orientace v zadání a v pochopení některých úloh,
zejména slovních s delším textovým zadáním.

                          Hodnocení výsledků vzdělávání
Individuální výsledky vzdělávání žáků škola zjišťuje standardními nástroji, především
písemným a ústním zkoušením. K interní evaluaci znalostí a dovedností žáků v předmětech
společné části MZ jsou rovněž využívány opakovaně zadávané typové didaktické testy.
Od předešlé inspekční činnosti se zlepšilo informování žáků a jejich zákonných zástupců
o průběžné klasifikaci i absenci efektivnějším využitím školního informačního systému
včetně online platformy. K informování zákonných zástupců žáků dále slouží individuá lní
konzultace či třídní schůzky.
Z rozboru průběžných výsledků vzdělávání je zřejmé, že po obnovení prezenční výuky
ve školním roce 2021/2022 se ve srovnání s obdobím distančního vzdělávání snížil podíl
žáků prospívajících s vyznamenáním, naopak se mírně zvýšil počet žáků neprospívajíc íc h.
Z komparace výsledků žáků ve školním roce 2021/2022 se srovnatelným obdobím s plně
prezenční výukou (školní rok 2018/2019) však vyplývá, že se v oboru Praktická sestra
v denní formě vzdělávání průběžné výsledky žáků zlepšily, podíl žáků prospívajíc íc h
s vyznamenáním vzrostl o polovinu, zároveň se podíl žáků neprospívajících výrazně
nezměnil. Z průběžných výsledků žáků oboru Zdravotnické lyceum je patrné, že v tomto
oboru se žákům průběžně daří dosahovat velmi dobrých výsledků, ve školním roce
2021/2022 přibližně čtvrtina žáků prospěla s vyznamenáním, neprospěli pouze jednotlivci.
Z podrobného rozboru výsledků žáků rovněž vyplývá, že po obnovení prezenční výuky
došlo ke zhoršení motivace žáků k účasti ve vzdělávání. Průměrná absence ve výuce



                                            4/8
ve školním roce 2021/2022 v oboru Praktická sestra činila přibližně 150 hodin na žáka, což
je přibližně o čtvrtinu více než v předcházejícím obdobím s plně prezenční výukou (školní
rok 2018/2019). Z mezioborového porovnání je patrné, že po období distančního vzdělává ní
nejsou k účasti ve výuce dostatečně motivováni ani žáci oboru Zdravotnické lyceum, jejichž
průměrná absence ve školním roce 2021/2022 byla přibližně 180 hodin na žáka. Pozitivním
zjištěním je, že důsledné uplatňování přijatých opatření proti záškoláctví se projevilo
snížením neomluvené absence žáků.
Z individuálních výsledků žáků je zřejmé, že vyšší neúčast ve výuce byla zpravidla spojena
s podprůměrnými výsledky a často souvisela rovněž s předčasným odchodem ze vzdělává ní.
Škola má v této oblasti příležitost ke zlepšení, neboť např. ve školním roce 2021/2022 jen
přibližně polovina žáků denního studia oboru Praktická sestra úspěšně MZ ukončila
vzdělávání v době stanovené rámcovým vzdělávacím programem.
Výsledky školy ve společné části MZ se od předešlé inspekční činnosti postupně zlepšovaly
v důsledku uplatňovaných opatření, týkajících se mj. některých změn vzdělávací nabídky.
V maturitních obdobích 2019 a 2020 byly celkové výsledky žáků výrazně negativně
ovlivněny vysokou hrubou neúspěšností žáků oboru Sociální činnost a žáků oboru
Zdravotnický asistent kombinované formy vzdělávání (pětileté studium). V maturitním
období 2021 v oboru Sociální činnost již žáci nekonali MZ. V témže období došlo v oboru
Zdravotnický asistent ve srovnání s předchozími obdobími k podstatnému zlepšení, hrubá
neúspěšnost žáků (podíl žáků neúspěšných u MZ nebo zkoušku nekonajících z celkového
počtu přihlášených žáků) ve společné části MZ činila přibližně 8 % (v roce 2019 dosahovala
75 %, v roce 2020 byla cca 30 %). Přesto i v tomto období byla hrubá neúspěšnost žáků horší
než průměr v dané skupině oborů, který činil pouze 3 %. Z podrobné analýzy je však zřejmé,
že se dosažená hrubá neúspěšnost týkala pouze žáků kombinované formy vzdělává ní,
všichni žáci denní formy vzdělávání MZ konali a uspěli. V maturitním období 2022 hrubá
neúspěšnost ve společné části MZ mírně vzrostla, neboť čtyři žáci po přihláše ní
nekonali MZ (neuzavřeli úspěšně maturitní ročník). Zároveň tři žáci neuspěli v didaktickém
testu z českého jazyka a literatury (jeden současně také z anglického jazyka). Hrubá
neúspěšnost žáků tak dosáhla přibližně 22 %, tj. byla v celorepublikovém srovnání mírně
vyšší než průměr v příslušné oborové skupině (16 %). Žáci pětiletého studia kombinova né
formy vzdělávání od tohoto období již nekonají MZ (ve škole se již nevzdělávají).
Z podrobného rozboru výsledků ve společné části MZ je zřejmé, že se postupně zlepšovala
úspěšnost žáků především v didaktickém testu z cizího jazyka. Dílčí maturitní zkoušku
z matematiky si žáci volili jen minimálně, vyjma maturitního období 2021, kdy byla
preferována zejména žáky pětiletého kombinovaného studia.
Realizovaná opatření ke zvýšení úspěšnosti žáků ve společné části MZ, např. pravidelné
doučování, individuální konzultace, průběžné zadávání a vyhodnocování typových
didaktických testů, podpora jazykového vzdělávání výukou některých předmětů
v anglickém jazyce se projevila postupným podstatným snížením hrubé neúspěšnosti žáků,
jež v posledních dvou maturitních obdobích 2021 a 2022 již jen mírně přesáhla průměr
v příslušné skupině oborů při celorepublikovém srovnání. Nastavený systém přijímá ní
opatření na základě podrobné evaluace výsledků žáků u MZ a vyhodnocování jejich
účinnosti je však nezbytné i nadále důsledně uplatňovat.




                                           5/8
                                            Závěry
Vývoj školy
- došlo ke změně vzdělávací nabídky školy, od školního roku 2020/2021 se žáci vzděláva jí
  v oboru Zdravotnické lyceum a škola nerealizuje vzdělávání v oboru Sociální činnost
- zvýšil se počet žáků denní formy vzdělávání
- opatření ke zlepšení činnosti školy realizovaná na základě zjištění předešlé inspekč ní
  činnosti se projevila podstatným snížením hrubé neúspěšnosti ve společné části maturitní
  zkoušky
Silné stránky
- systematická evaluace přijímaných opatření ke zlepšení výsledků vzdělávání
Slabé stránky a/nebo příležitosti ke zlepšení
- nižší míra využití aktivizujících metod a forem práce podporujících zapojení žáků
  do výuky předmětů společné části maturitní zkoušky, menší důraz na vedení žáků
  k samostatnému mluvenému projevu a k obsahově náročné komunikaci
-     nižší účinnost opatření ke snížení absence žáků ve výuce
-     vyšší hrubá neúspěšnost žáků ve společné části maturitní zkoušky
Doporučení pro zlepšení činnosti školy
- aktivizovat žáky ve výuce, rozvíjet komunikační dovednosti žáků, uplatňovat diferenciac i
  výuky podle potřeb a jazykové pokročilosti žáků
- zintenzivnit další vzdělávání pedagogů v oblasti aktivizačních metod a forem výuky
- realizovat opatření ke snížení absence a ke zvýšení úspěšnosti žáků a vyhodnocovat jejich
  účinnost


                                      Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e- podatelnu csi.s@csicr.cz s připojením elektronického podpisu.


               Seznam dokladů, o které se inspekční zjištění opírají
    1.   Výpis z rejstříku škol a školských zařízení, stav k termínu inspekční činnosti
    2.   Koncepce rozvoje školy 2020–2024, opatření ke snížení neúspěšnosti žáků
         ve společné části MZ a jejich účinnost, strategie předcházení školní neúspěšnosti
    3.   Personální dokumentace pedagogů vyučujících předměty společné části MZ – stav
         k termínu inspekční činnosti




                                               6/8
 4.   Plány dalšího vzdělávání pedagogických pracovníků vyučujících předměty společné
      části MZ, vyhodnocení plánů – školní roky 2020/2021 až 2022/2023
 5.   Evidence žáků (školní matrika) vedená elektronicky, včetně údajů o výsledcíc h
      vzdělávání žáků – stav k termínu inspekční činnosti (vzorek)
 6.   Dokumentace přijímacího řízení pro školní roky 2020/2021 až 2022/2023, údaje
      o úspěšnosti uchazečů v jednotné přijímací zkoušce pro školní roky 2018/2019
      až 2021/2022 (vzorek)
 7.   Rozvrhy vyučovacích hodin – školní rok 2022/2023
 8.   Třídní knihy – školní roky 2021/2022 a 2022/2023 (vzorek)
 9.   Dokumentace školního poradenského pracoviště (vzorek), stav k termínu inspekční
      činnosti
10.   Výroční zpráva o činnosti školy za školní rok 2021/2022
11.   Školní vzdělávací programy vyučovaných oborů vzdělání – stav k termínu inspekční
      činnosti
12.   Školní řád střední školy, stav k termínu inspekční činnosti
13.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
14.   Dokumentace ke kontrolní a hospitační činnosti vedení školy, školní roky 2021/2022
      a 2022/2023 k termínu inspekční činnosti
15.   Žádost o změnu zápisu údajů v rejstříku škol a školských zařízení ze dne 14. prosince
      2022
16.   Inspekční zpráva čj. ČŠIS-877/19-S
17.   Výkaz M 8 o střední škole podle stavu k 30. září 2022
18.   Webové stránky školy https://www.szsberoun.cz/, stav k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy


 Ing. Jindra Malíková, školní inspektorka,
 vedoucí inspekčního týmu

 Ing. Pavel Čámský, školní inspektor


Datem vyhotovení inspekční zprávy se rozumí datum posledního podpisu člena inspekčního
týmu.




                                             8/8
