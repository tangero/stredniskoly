CSI0X00AWLQA
Počet listů: 8




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-2151/22-T


Název                                Střední průmyslová škola chemická akademika
                                     Heyrovského, Ostrava, příspěvková organizace
Sídlo                                Středoškolská 2854/1, 700 30 Ostrava-Zábřeh
E-mail                               skola@spsch.eu
IČO                                  00602124
Identifikátor                        600017753
Právní forma                         příspěvková organizace
Zastupující                          Ing. Radim Vajda
Zřizovatel                           Moravskoslezský kraj
Místo inspekční činnosti             Středoškolská 2854/1, 700 30 Ostrava-Zábřeh
Inspekční činnost na místě           1. 12. 2022 − 2. 12 2022 a 5. 12. 2022 − 6. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola chemická akademika Heyrovského, Ostrava, příspěvková
organizace (dále „škola“) vykonává činnost střední školy, školní jídelny a školní
jídelny - výdejny. Ve školním roce 2022/2023 vzdělává střední škola žáky v denní formě
vzdělávání v oborech vzdělání 78-42-M/05 Přírodovědné lyceum a 28-44-M/01 Aplikova ná
chemie. V oboru vzdělání Aplikovaná chemie si žáci volí své zaměření z těchto možností:
analytická chemie, chemické technologie, farmaceutické substance a ochrana životního
prostředí. K termínu inspekční činnosti navštěvovalo školu v šestnácti třídách 396 žáků.
Bylo evidováno 24 žáků se speciálními vzdělávacími potřebami. Podle individuálního
vzdělávacího plánu doporučeného školským poradenským zařízením se vzdělávali čtyři
žáci, z toho jeden žák byl identifikován jako mimořádně nadaný. Celkový počet žáků školy
je v posledních letech stabilní.


                         Hodnocení podmínek vzdělávání
Ředitel školy (dále „ředitel“) působí ve své funkci od 1. 9. 2021. Na této pozici využívá
svých zkušeností nabytých v předchozích letech, kdy se jako zástupce ředitele podílel na
vedení školy. Některé ze svých kompetencí delegoval na dva zástupce ředitele, jejichž
vymezení odpovídá podmínkám a potřebám školy. Koncepce školy je jasně formulo va ná
a pro účastníky vzdělávání srozumitelná. Škola má zpracovanou koncepční strategii svého
rozvoje, která vychází z úzké spolupráce se zřizovatelem a sociálními partnery a stanovuje
jednoznačné cíle, které jsou v souladu s profilem absolventa a jeho uplatněním v praxi.
Vedení školy na pravidelných schůzkách řeší záležitosti týkající se řízení a organizace
vzdělávacího procesu a vyhodnocuje plnění koncepce školy. Při řízení školy vychází ředitel
nejen z realisticky formulované koncepce, ale také z vlastní evaluace vzdělávacího procesu,
kterou realizuje pravidelně jako jeden z kroků své manažerské práce. Tento proces zahrnuje
jednak motivační rozhovory, kde s jednotlivými pedagogy vyhodnocuje jejich dosavadní
práci a plán profesního rozvoje v souvislosti s dalším vzděláváním, a také pravidelná
dotazníková šetření. Výstupy z těchto šetření slouží k analýze klimatu a vztahů ve škole
a k zavádění vhodných opatření vedoucích k jejich zlepšování. Kvalitu výuky ředitel sleduje
společně se svými zástupci a vedoucími předmětových komisí prostřednictvím pravidelnýc h
hospitací. Ve snaze o získání oboustranného dojmu z hospitované hodiny ředitel oslovuje
žáky s dotazníkem, ve kterém zjišťuje jejich úhel pohledu na výuku pedagogů. Z kontroly
hospitačních záznamů však vyplývá, že není dán dostatečný prostor doporučením, která by
sloužila k systematickému rozvoji kvality výuky pedagogů. Předmětové komise na svých
pravidelných schůzkách vyhodnocují obsahy školních vzdělávacích programů, věnují se
přípravám školních akcí a soutěží a mezipředmětové koordinaci.
Poradenské služby zajišťuje výchovná poradkyně, školní metodik prevence a školní
psycholog. Pro žáky se speciálními vzdělávacími potřebami je zpracován a pravidelně
vyhodnocován plán pedagogické podpory. Škola se zabývá podporou nadaných žáků, které
identifikuje. Jednotliví členové školského poradenského pracoviště nabízejí žákům školy
pomoc při řešení psychických, vzdělávacích a vztahových problémů. Ke zjišťování klimatu
školy, spokojenosti žáků se školním prostředím a výukou ředitel pravidelně realizuje
dotazníkové šetření, jehož výsledky slouží jednak k řešení možných problémů, ale také
k účinnému nastavení minimálního preventivního programu školy pro následující období.
Prostorové a materiální podmínky odpovídají potřebám realizovaných školních
vzdělávacích programů. Ředitel jejich stav průběžně vyhodnocuje a řeší případné
nedostatky. V průběhu inspekční činnosti bylo vybavení účelně využíváno. Ve volných


                                           2/8
hodinách a o přestávkách mohou žáci využívat informační centrum s knihovnou a výpočetní
technikou a četné pohodlně a esteticky vybavené relaxační koutky na chodbách školy, kde
jsou jim k dispozici také knihy a počítače.
Školní stravování zabezpečuje vlastní školní jídelna. Škola vyšla vstříc požadavkům
strávníků na poskytování dietního stravování. Žákům, jejichž zdravotní stav na základě
lékařského potvrzení vyžaduje dietní stravování, je připravována strava s omezením lepku
podle receptur schválených nutričním terapeutem. Škola zajišťuje také rozvoz dietní stravy
dalším školám v okolí.
V oblasti bezpečnosti a ochrany zdraví škola vyhodnocuje možná rizika a poskytuje žákům
potřebné informace k jejich prevenci. Míra úrazovosti vykazuje mírně klesající tendenci.
Vedení školy provádí analýzu úrazovosti a přijímá potřebná opatření. Bezpečnost žáků před
volným vstupem cizích osob do budovy školy byla zajištěna.


                          Hodnocení průběhu vzdělávání
Průběh vzdělávání v teoretickém a praktickém vyučování byl sledován v obou realizova nýc h
oborech vzdělání napříč ročníky, ve všeobecně vzdělávacích i odborných předmětech.
Výuka byla vedena v přátelské pracovní atmosféře založené na vzájemném respektu a žáci
pracovali podle zavedených pravidel. Výrazným rysem hospitovaných hodin bylo zaujetí
pedagogů pro daný předmět, které žákům poskytuje vysokou motivaci ke studiu. Učitelé
respektovali doporučení určená žákům se speciálními vzdělávacími potřebami. V menší
míře však žákům dávali příležitost vybrat si úkoly s různou mírou obtížnosti. Dané přístupy
tak neumožňovaly diferenciaci a individualizaci výuky s přihlédnutím k rozdílným
vzdělávacím potřebám jednotlivých žáků. Chybějícím prvkem byla většinou práce žáků
s různými informačními zdroji. Zhodnocení vyučovací hodiny z velké části nebylo
realizováno, nebo mělo často jen formální charakter. Ve většině hospitovaných hodin
všeobecně vzdělávacích předmětů nebyly zařazeny inovativní metody výuky, které by
motivovaly žáky k aktivnímu přijímání probírané látky a k rozvoji kritického myšlení.
Sledovaná výuka českého jazyka a literatury byla vedena odborně správně. Převládala méně
účelná frontální metoda výkladu, řízeného rozhovoru a samostatné práce žáků, která
poskytovala málo prostoru pro jejich aktivizaci a procvičování samostatného souvislé ho
jazykového projevu, podporu rozvoje čtenářské gramotnosti (vyvozování a samostatné
vyhledávání informací v textu, porozumění textu apod.). Dominantní role učitele ve většině
vyučovacích hodin neumožňovala dostatečnou podporu rozvoje komunikativníc h
schopností a jazykových dovedností žáků.
Výuka cizích jazyků (anglickém a španělském) byla částečně vedena v cílovém jazyce.
Vyučující se především soustředili na rozšiřování slovní zásoby, upevňování gramatick ýc h
jevů a na správný pravopis. Účelně využívali didaktickou techniku k poslechům. Méně
prostoru bylo využito k samostatnému vyjadřování a k rozvoji komunikačních dovedností.
Převažující méně efektivní frontálně vedená výuka byla většinou propojena s aktivním
dialogem se žáky a jejich samostatnou prací.
Ve sledovaných hodinách matematiky a fyziky vyučující většinou věnovali část hodiny
prověřování vědomostí žáků písemnou formou. Výuka byla obvykle vedena frontální
formou v kombinaci se samostatnou prací žáků. Vyučující důsledně vyžadovali přesné
vyjadřování a dbali na osvojování správných postupů. Většinou nebyl na začátku hodin
vytyčen vzdělávací cíl a v závěru jeho naplnění, chyběly aktivity zaměřené na
sebehodnocení a vzájemné hodnocení žáků.


                                           3/8
V hodinách informačních a komunikačních technologií žáci samostatně pracovali na
zadaných úkolech, učitelé jejich práci individuálně korigovali a předávali žákům přínosnou
zpětnou vazbu. Žáci zpravidla zhodnotili s učitelem proběhlou hodinu s ohledem na vlastní
učení.
Zvláště zdařilé se jevily některé hodiny chemie, kde byla realizována výuka ve skupinách
a žáci řešili různé typy úloh. Na začátku byl vytyčen cíl hodiny, jehož splnění bylo v závěru
prověřováno. Vyučující důsledně vyžadovali správné používání odborného názvoslo ví
a v závěru hodin docházelo k žákovskému zhodnocení vzhledem k probíranému učivu.
Společným znakem hospitovaných hodin odborných předmětů byla zpravidla vysoká úroveň
odbornosti pedagogů. V praktické výuce – cvičení žáci dodržovali nastavená pravidla. Žáci
pracovali samostatně nebo ve dvojicích, ojediněle také ve skupinách, což podporovalo
schopnost kooperace a rozvoj sociálních kompetencí žáků. Většina žáků v řízenýc h
diskuzích prokazovala zájem o téma a kvalitní znalosti. Učitelé průběžně poskytovali žákům
zpětnou vazbu využitelnou k jejich dalšímu vzdělávání. Ve cvičeních se vyučujícím dařilo
žáky vést k objektivnímu sebehodnocení a vzájemnému hodnocení. Učitelé vždy v úvodu
seznamovali žáky s obsahem hodiny, v závěru si ponechali prostor pro společné zhodnocení
dosažených cílů i pro sebehodnocení žáků. V hodinách učitelé i nadále využívají výhod
elektronické výukové platformy, se kterou pracovali v době distanční výuky.


                          Hodnocení výsledků vzdělávání
Vzdělávací výsledky žáků jsou v jednotlivých předmětech soustavně vyhodnocovány při
pravidelných pedagogických radách a schůzkách předmětových komisí.
Žáci školy dosahují dobrých výsledků. Ve školním roce 2020/2021 ukončilo ročník
s vyznamenáním 27 % žáků a ve školním roce 2021/2022 jich bylo 22 %. Z výsledků žáků
konajících maturitní zkoušky je také patrná vysoká připravenost. Žáci školy vykazovali u
maturitních zkoušek dlouhodobě velmi vysokou úspěšnost. Ve školním roce 2021/2022
úspěšně ukončilo vzdělávání 99 % žáků ve společné i profilové části maturitních zkoušek.
Vzhledem k důležitosti kvalitních znalostí v matematice a chemii pro studium oborů škola
klade na žáky v těchto předmětech vysoké nároky. Proto průběžně vyhodnocuje jejich
pokroky se zvýšenou pozorností a pokud výsledky vykazují nedostatky, nabízí jim
doučování a individuální konzultace. V případě potřeby pedagogové iniciují schůzky se
zákonnými zástupci a domlouvají se na způsobech, jak žákům pomoci při zvládání
probíraného učiva. Škola organizuje doučování i v ostatních stěžejních předmětech, ze
kterých jednotlivé předmětové komise sestavují a následně předkládají žákům k řešení
srovnávací testy v paralelních třídách. Pedagogové výsledky těchto testů analyzují
a následně upravují vzdělávací proces tak, aby došlo ke zlepšení. Zákonní zástupci jsou
o prospěchu žáků informováni především prostřednictvím funkčního elektronické ho
informačního systému, při pravidelných třídních schůzkách a případně osobních
konzultacích s vyučujícími.
Školské poradenské pracoviště věnuje velkou pozornost prevenci negativních jevů mezi
žáky. V tomto směru se osvědčil čtyřdenní adaptační kurz prvních ročníků (financo va ný
z projektu Odborného, kariérového a polytechnického vzdělávání). Zde žáci pod vedením
metodika prevence a školního psychologa pracují na vybudování zdravých vztahů
a pozitivním klimatu třídy. Tento proces je v dalších ročnících dále rozvíjen v třídníc h
projektech, navrhovaných a realizovaných žáky. Jednotlivcům pak v případě potřeby
poskytují pomoc členové školního poradenského pracoviště i třídní učitelé. Žáci se na ně
mohou obracet jak v době konzultačních hodin, tak mimo ně. Školní psycholog organizuje


                                            4/8
pro žáky kurz věnovaný tématu „Jak se učit?“ a nabízí individuální konzultace. V období
poznamenaném dlouhou izolací žáků z důvodu proticovidových opatření se výrazně zvedl
počet těch, kteří pomoc pedagogů a odborníků vyhledávají. Škola ve školním roce
2021/2022 zaznamenala ojedinělý náznak šikany mezi žáky třídy, který neprodleně řešila
s dotčenými jednotlivci a třídou. Situaci nadále monitoruje a zjišťuje účinnost nastavenýc h
opatření.
Ve škole působí studentská rada sestávající ze zástupců tříd školy. Tato se podílí na
organizaci motivačních dnů, samostatně připravuje volejbalový turnaj a soutěž tříd, která se
tradičně koná na konci školního roku. Dále také řediteli školy tlumočí případné připomínk y
a náměty týkající se chodu školy. Ředitel tyto informace analyzuje, poskytuje žákům
zpětnou vazbu a navrhuje možnosti řešení.
Žákům nadaným a projevujícím zájem o obor škola nabízí účast v mnoha soutěžích,
exkurzích a na odborných přednáškách. Tradičně se žáci propracovávají do krajského či
celostátního kola chemické olympiády, úspěchy také zaznamenávají v biologické
olympiádě. Jejich účast nechybí i v dalších soutěžích zaměřených na přírodní vědy
(„Chemiklání“, „Matematický náboj“). Projekt Erasmus+ umožnil ve školním roce
2021/2022 výjezd žáků na odborné stáže na pracoviště v Polsku, Španělsku a na Slovensku.
V rámci projektů Otevřená věda, Vysokoškolákem na zkoušku, Bioskop a DNA klub žáci
uskutečňovali stáže v České republice. Škola spolupracuje s vysokými školami, které žákům
připravují odborné přednášky, workshopy a práci v laboratořích. Žáci se zapojují do
organizace akcí určených propagaci přírodních věd pro širokou veřejnost. Výrazným
přínosem pro školu je spolupráce s externími partnery (firmy zabývající se chemickou
výrobou), kteří škole poskytují jak finanční a materiální pomoc, tak možnost praxe, exkurze
a odborné přednášky na svých pracovištích. Žáci také úspěšně konají olympiády z českého
a anglického jazyka a účastní se matematických a biologických soutěží.
Škola intenzivně spolupracuje s mateřskými a základními školami v regionu. Je hlavním
organizátorem krajského kola celostátní soutěže „Hledáme nejlepšího Mladého chemika
České republiky“, určené žákům základních škol, na jejíž organizaci se také podíleli žáci
školy. Pro děti mateřských škol škola připravuje přírodovědný workshop, o který je
v regionu velký zájem.
Pro rozvoj kulturního rozhledu slouží literárně- historické exkurze, návštěvy divadel
a recitační soutěže. K využití volného času škola nabízí kroužky věnované výuce odborné
angličtiny, práci s laboratorními přístroji, chovatelství exotických zvířat a rukodělným
pracím. Pro podporu sociálních a občanských kompetencí se žáci účastní mnoha
charitativních a společensky prospěšných akcí (sbírka pro psí útulek, srdíčkové dny, „Den
Země“, „Maraton psaní dopisů“).




                                            5/8
                                         Závěry
Vývoj školy
- Od školního roku 2016/2017 škola neposkytuje vzdělávání v oboru vzdělání Gymnázium
  79- 41- K/41.
- Od poslední inspekční činnosti ve školním roce 2015/2016 došlo ke změně vedení školy,
  a to jak na pozici ředitele, tak na pozicích zástupců ředitele.
- Celkovou rekonstrukcí prošly chemické laboratoře a podlahy na chodbách školy.
Silné stránky
- Systematicky rozvíjené a oboustranně přínosné vztahy s partnerskými institucemi, jejichž
  činnost souvisí se zaměřením školy, se pozitivně promítají do kvality odborného
  vzdělávání.
- Zapojení školy do projektů umožňuje žákům získávat odborné zkušenosti.
- Příznivé klima ve škole a práce s žáky založená na empatickém přístupu, vstřícné
  komunikaci a vzájemném respektu účinně podporuje pozitivní vztahy mezi účastníky
  vzdělávání.
Slabé stránky a/nebo příležitosti ke zlepšení
- Někteří vyučující během sledované výuky teoretických předmětů cíleně nezařazova li
  práci s různými zdroji informací, neuplatňovali diferenciaci ve výuce podle potřeb
  a vzdělávacích možností jednotlivých žáků a nižší míru pozornosti věnovali systematické
  individuální práci.
- Ojediněle byly do výuky zařazovány aktivity vedoucí k rozvoji kritického myšle ní,
  komunikačních dovedností a k cílenému formování postojů žáků.
- V menší míře bylo ve výuce využíváno sebehodnocení a formativní hodnocení žáků,
  nedostatečně byl využit prostor v závěru vyučovacích hodin ke shrnutí a utřídění učiva
  za účelem získání zpětné vazby o jeho zvládnutí a pochopení.
- Konkretizovaná doporučení vyplývající z hodnotící a metodické činnosti širšího vedení
  školy nejsou součástí řízení pedagogických procesů.
Doporučení pro zlepšení činnosti školy
- Uplatňovat ve větší míře diferenciaci učiva vzhledem k žákům se zájmem o předmět
  a častěji vést žáky k možnostem samostatného využívání informačních zdrojů.
- Směřovat další vzdělávání pedagogických pracovníků na témata inovativních metod
  a forem výuky, diferencované práce se třídou, kritické myšlení i další možné aktivizač ní
  metody ve výuce a ověřovat jejich zavádění do vzdělávacího procesu.
- Doplnit pohospitační hodnocení o doporučení směřující ke zvyšování kvality výuky
  s následným vyhodnocováním.




                                           6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Platné školní vzdělávací programy oboru vzdělání 78-42-M/05 Přírodovědné lyceum
 2.   Platné školní vzdělávací programy oboru vzdělání 28-44-M/01 Aplikovaná chemie
 3.   Rozvrh hodin pro školní rok 2022/2023
 4.   Plán práce na školní rok 2022/2023
 5.   Plán dalšího vzdělávání pedagogických pracovníků pro školní rok 2022/2023
 6.   Školní matrika vedená ve školním roce 2022/2023 (vzorek)
 7.   Třídní knihy vedené ve školním roce 2022/2023 (vzorek)
 8.   Záznamy z pedagogických rad a provozních porad ve školním roce 2022/2023
 9.   Výroční zpráva o činnosti školy školní rok 2021/2022
10.   Plán činnosti a vnitřní kontroly ředitele školy 2021/2022 ze dne 1. 9. 2022
11.   Plány práce předmětových komisí ve školním roce 2022/2023, zápisy z porad
      předmětových komisí ve školním roce 2022/2023 (vzorek)
12.   Doklady o vzdělání pedagogických pracovníků vzhledem k jejich odborné kvalifik ac i
      (vzorek)
13.   Dokumentace školního poradenského pracoviště včetně dokumentace žáků se
      speciálními vzdělávacími potřebami a žáků mimořádně nadaných ve školním roce
      2022/2023 (vzorek)
14.   Vybraná dokumentace k finančním podmínkám školy a k zajištění bezpečnosti
      a ochrany zdraví žáků pro školní rok 2022/2023 (vzorek)
15.   Dokumentace k zajištění školního stravování vedená ve školním roce 2022/2023
      (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském


                                          7/8
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Adéla Kulová, školní inspektorka,
 vedoucí inspekčního týmu

 Ing. Magda Dirgasová, školní inspektorka

 Ing. Hana Maľarová, školní inspektorka

 Bc. Marcela Zahradníková, kontrolní
 pracovnice
 Mgr. Naděžda Pavlisková, odbornice na
 výuku chemie




V Ostravě 15. 12. 2022




                                            8/8
