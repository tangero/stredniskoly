                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-274/23-B


Název                                Střední odborná škola a Střední odborné učiliště
                                     Kuřim, s.r.o.
Sídlo                                Křížkovského 48/2, 664 34 Kuřim
E-mail                               skola@zamekkurim.cz
IČO                                  47917865
Identifikátor                        600014029
Právní forma                         společnost s.r.o.
Zastupující                          Ing. Vojtěch Novotný
Zřizovatel                           společníci Střední odborná škola a Střední odborné
                                     učiliště Kuřim, s.r.o.
Místo inspekční činnosti             Křížkovského 48/2, Kuřim
                                     Blanenská 585/19, Kuřim
                                     Blanenská 613/21, Kuřim
                                     Tyršova 480/54, Kuřim
Inspekční činnost na místě           13. 2. 2023 − 15. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                    Charakteristika
Střední odborná škola a Střední odborné učiliště Kuřim, s.r.o. (dále „škola“) vykonává
činnost střední školy a školní jídelny- výdejny. Činnost domova mládeže, který je zapsaný
v rejstříku škol a školských zařízení, v tomto školním roce svoje služby nevykonává. Škola
poskytuje vzdělávání ve čtyřech oborech středního vzdělání ukončených maturitní
zkouškou, a to 18-20-M/01 Informační technologie, 26-41-L/01 Mechanik elektronik, 23-
45-L/01 Mechanik seřizovač, 63-41-M/01 Ekonomika a podnikání, a ve dvou tříletýc h
oborech s výučním listem 26-51-H/02 Elektrikář a 23-56-H/01 Obráběč kovů. Počet žáků
se od poslední inspekční činnosti v roce 2015 výrazně zvýšil, k datu inspekční činnosti
se ve škole vzdělávalo 332 žáků.
Škola v době inspekční činnosti evidovala 67 žáků se speciálně vzdělávacími potřebami
(dále „SVP“), pro čtyři z nich byl vypracován individuální vzdělávací plán a vzdělává no
bylo 45 žáků s odlišným mateřským jazykem (dále „OMJ“).
Žáci konají odbornou praxi také ve firmách (u sociálních partnerů), se kterými škola uzavírá
smluvní vztah.


                         Hodnocení podmínek vzdělávání
Ředitel školy (dále „ředitel“) působí na vedoucím pracovním místě od začátku roku 2018.
Škola má zpracovanou koncepci rozvoje na období 2022 – 2026, která vychází z priorit
a specifických cílů stanovených zřizovatelem. Vytyčuje cíle, které jsou v souladu s profile m
absolventa a směřují k podpoře vzdělávacích potřeb žáků, zároveň vhodně využívá možnost i
evaluace žáků i pedagogických pracovníků, kteří jsou do evaluační činnosti pravidelně
zapojováni. Škole se daří postupně naplňovat stanovené priority, zejména v oblasti budování
zdravého školního klimatu a vybavenosti školy, méně se to daří v oblasti vzdělávac íc h
výsledků žáků. Pravidla pro fungování školy jsou jasně nastavená a umožňují partnerskou
spolupráci všech účastníků vzdělávání. Ředitel účelně delegoval kompetence na svoji
zástupkyni a dva vedoucí učitele odborného výcviku, kteří jsou ve svých řídících oblastech
orientovaní. Řídící a kontrolní činnost je prováděna plánovitě a systematicky. Kontrolní
systém ovšem nezachytil problém v organizaci výuky tělesné výchovy, kde docházelo
ke krácení výuky a ohrožení bezpečnosti žáků při jejich přesunech z prostor školy
do tělocvičny mimo areál. Hospitační činnost provádí ředitel i jeho zástupkyně plánovitě
v dostatečné míře. Vyučujícím je poskytována zpětná vazba s následnými doporučením
pro zlepšování průběhu výuky, avšak pozitivní dopad této činnosti do výuky se dostatečně
neprojevil. Ve škole jsou využívány vzájemné náslechy pedagogů, které mají spíše formální
charakter bez reálného dopadu. Nově nastupující pedagogové dostávají účinnou podporu
a metodickou pomoc, kde se jim věnuji nejen přidělení uvádějící pedagogové, ale také
vedoucí jednotlivých předmětových komisí. K efektivnímu sdílení informací a komunikac i
škola vhodně využívá elektronický informační systém. Na škole dobře fungují metodické
orgány, které se zabývají naplňováním školních vzdělávacích programů, problematiko u
jednotlivých tříd, doučováním žáků ohrožených školním neúspěchem atd. Vedení školy
má vypracovaný plán dalšího vzdělávání pedagogických pracovníků, ten ale neosahuje
témata týkající se zlepšování kvality výuky v samotné pedagogické oblasti. Tento nedostatek
se projevil částečně i v některých hospitovaných hodinách. Škola si zajišťuje validní zpětnou
vazbu od žáků pomocí periodického dotazníkového šetření nebo pomocí schránky důvěry,



                                            2/8
ale funkce školního parlamentu zde není využita. Jeho zřízení by přispělo ke zkvalitně ní
komunikace účastníků vzdělávání a více vtáhlo žáky do samotného chodu školy.
Poskytování poradenských služeb ve škole zajišťuje školní poradenské pracoviště, ve kterém
působí mimo dvě výchovné poradkyně a školního metodika prevence také koordinátorka
žáků s OMJ, psychologická a kariérní poradkyně. Výchovná poradkyně ve spolupráci
s ostatními pedagogy aktivně spolupracuje při identifikaci individuálních vzdělávac íc h
potřeb žáků. Pedagogům předává adekvátní informace o žácích, která vyplývají z doporučení
školských poradenských zařízení. V potřebné míře se jí však nedaří poskytovat metodickou
podporu pedagogů ke vzdělávání konkrétních žáků se SVP. Dostatečnou pozornost věnuje
škola prevenci rizikového chování především formou preventivních aktivit, přednášek,
besed či sportovních a kurzovních aktivit. Méně se škole daří pružně reagovat na aktuální
problémy v souvislosti s negativními jevy, které se ve škole vyskytnou. Projevy rizikové ho
chování v posledních letech škola řeší pravidelně. Od letošního školního roku ve škole
působí psychologická poradkyně, která přispívá ke zlepšování duševní hygieny žáků,
případně žáky nasměruje ke konzultaci s odborníky. Kariérová poradkyně zajišťuje žákům
kvalitní pomoc při rozhodování spojeném s jejich profesní volbou. Koordinátorka žáků
s OMJ přispívá k hladkému průběhu jejich adaptace na cizojazyčné prostředí.
Materiálně-technické podmínky pro vzdělávání žáků umožňují naplňování školních
vzdělávacích programů, ať už jde o nové např. didaktické pomůcky pro výuku nebo odborné
učebny, které škola zřídila od poslední inspekční činnosti. Finanční prostředky nad rámec
běžného rozpočtu škola získává zapojením do více finančně podporovaných projektů, které
jsou účelně využity k dalšímu zvýšení úrovně odborného vzdělávání. Škola dále získává
finanční prostředky i podporou od města Kuřim na postupnou rekonstrukci zejména
venkovních prostor, nebo z vlastní hospodářské činnosti.


                          Hodnocení průběhu vzdělávání
Společným znakem všech sledovaných hodin v době inspekční činnosti byla přátelská
a příjemná pracovní atmosféra. Učitelé měli přehled o žácích se speciálními vzdělávac ími
potřebami, jejich podpůrných opatřeních a celkově projevovali zájem o žáky i jejich
vzdělávání. Formy a metody práce uplatňované v převážné části teoretického vyučová ní
nepodporovaly v potřebné míře aktivitu žáků, kritické myšlení ani celkový rozvoj klíčovýc h
kompetencí žáků, jen ojediněle byli žáci vedeni k vyhledávání, vyhodnocování a používá ní
informací z různých zdrojů.
V jazykovém vzdělávání se dařilo žáky motivovat k aktivnímu zapojení do realizova nýc h
činností. Ve výuce českého jazyka a literatury vyučující průběžně ověřovali pochopení
nového učiva a v návaznosti na to zadávali úkoly. Při účelné práci s textem volili správné
strategie, které využívali k rozvoji čtenářské gramotnosti žáků a tím reagovali na jejich
potřeby v této oblasti. V části výuky byl vhodně přizpůsoben rozsah a náročnost zadávaných
úkolů specifickým potřebám žáků, zejména žákům s odlišným mateřským jazykem.
V hodinách cizích jazyků byla sledována rozdílná úroveň výuky. V části hodin byly
systematicky správně rozvíjeny komunikační dovednosti, nácvik potřebné výslovnos ti,
ale i samotné porozumění cizojazyčného projevu. Při upevňování znalosti základníc h
gramatických struktur vyučující probírané gramatické jevy vhodně propojily s jejich
využitím v běžné komunikaci. Po celou dobu těchto vyučovacích hodin bylo navozené
cizojazyčné prostředí, které optimálně podporovalo komunikativní kompetence žáků.
Na odpovídající úrovni zde byly využity výukové aplikace. V další části sledovaných hodin
anglického jazyka byla výuka naopak méně efektivní ve vztahu k rozvoji cizojazyč né



                                           3/8
gramotnosti, protože žáci pracovali pouze s učebnicemi, nebyla využita kooperativní práce
a některé z žáků se nepodařilo efektivně zapojit do výuky.
V hodinách dalších vyučovacích předmětů s všeobecně vzdělávacím zaměřením byly
většinou zvoleny metody výkladu a práce s textem. Vzdělávací cíl byl žákům zřejmý,
srozumitelný, jeho vyhodnocení se však většinou omezovalo pouze na shrnutí vzdělávac ího
obsahu, mělo spíše formální charakter, což bylo méně účelné vzhledem k motivaci žáků
a jejich sebereflexi. Hodnocení hodin se omezovalo na shrnutí obsahu a bylo spíše
obecnějšího charakteru, a to ne vždy ve všech hodinách. Žáky se dařilo motivo vat
a aktivizovat k činnosti jen v menší míře. Jen méně byly rozvíjeny sociální kompetence,
skupinová práce žáků byla využita nedostatečně. Didaktická technika se většinou využíva la
účelně jen ke zvýšení názornosti výuky. Sebehodnocení nebo vzájemné žákovské
hodnocení jako formativní a zároveň aktivizační prvek byl zaznamenán jen velmi zřídka.
Teoretické vyučování odborných předmětů probíhalo frontálně s výrazným podílem
výkladu, kde většinou převažovala aktivita učitelů. Jen v menší části sledované výuky žáci
samostatně řešili problémový úkol, z kterého následně vyvozovali obecné závěry. Žáci byli
částečně aktivizováni prostřednictvím řízeného rozhovoru, do kterého se však zapojovala
jen část z nich. Důraz byl kladen na propojení vzdělávacího obsahu s praxí a zkušenostmi
žáků. Menší prostor byl vytvořen pro rozvoj klíčových kompetencí, pro osvojování
komunikativních a sociálních kompetencí nebyly většinou vytvořeny vhodné podmínky.
Hospitované vyučovací jednotky odborného výcviku vykazovaly vysokou odbornou
i didaktickou úroveň. V průběhu výuky byl patrný vzájemný respekt a tolerance
s motivačními prvky. Učitelé odborného výcviku dokázali pracovat se širokým spektrem
potřeb žáků, výborně zapojovali žáky do pracovních aktivit a ti umně využíva li
již dosažených zkušeností při vlastních činnostech. Stanovené vzdělávací cíle se dařilo
průběžně plnit, jen s menší dopomocí vyučujících. V případě potřeby si žáci vzájemně
vypomáhali a se zaujetím komunikovali o prováděných operacích. V těchto prakticky
zaměřených aktivitách působili vyučující odborného výcviku jen jako odborní konzulta nti,
jednoznačně převažovala aktivní činnost žáků. Všechny sledované pracovní činnosti
se vyznačovaly výrazným propojením vzdělávacího obsahu s reálnou praxí.


                         Hodnocení výsledků vzdělávání
Pedagogové průběžně sledují a pravidelně ověřují dosaženou úroveň znalost í a dovedností
žáků. Většinou k tomu využívají standardní způsoby jako jsou písemné, ústní nebo praktické
zkoušky. Méně často jsou, s výjimkou odborného výcviku, využívány komplexnější úkoly,
práce či žákovské projekty k zjišťování míry osvojení klíčových a odborných kompetencí
žáků. Rezervou v procesu hodnocení žáků je nedostatečné využití jejich sebehodnocení,
případně vedení výběrového žákovského portfolia. Naopak jako účinný nástroj formativního
hodnocení je v případě žáků s odlišným mateřským jazykem a některých žáků se SVP
využíváno doplňkové slovní hodnocení zaměřené na jejich aktuální vzdělávací pokrok.
Pedagogická rada se pravidelně zabývá dosaženými vzdělávacími výsledky žáků na svých
jednáních. Zvýšenou pozornost věnuje především žákům ohroženým školním neúspěchem,
nadměrnou a neomluvenou absencí nebo výchovnými problémy. Průběžné hodnocení
výsledků žáků je zaznamenáváno v elektronickém informačním systému, což zajišťuje
dobrou informovanost žáků, jejich zákonných zástupců i všech pedagogických pracovníků.
Formu externího ověřování vzdělávacích výsledků, až na jedno organizované výběrové
testování, škola nevyužívá.




                                           4/8
Žáci školy vykazují dlouhodobě vysokou absenci, která má většinou významný negativní
vliv na jejich výsledky vzdělávání, včetně předčasných odchodů ze vzdělávání. Ve školním
roce 2021/2022 činila absence průměrně 209 hodin na žáka za školní rok. V letošním
školním roce zameškali žáci za první pololetí průměrně 86 hodin na žáka (za pololetí),
což ukazuje na mírné zlepšení oproti předchozímu školnímu roku. Škola věnuje docházce
žáků do školy soustavnou pozornost, postup řešení nadměrné absence má jasně stanovený.
Třídní učitelé pravidelně sledují školní docházku žáků, jednají se žáky, informují jejich
zákonné zástupce a pokud identifikují rizikové chování záškoláctví důsledně uplatňují přísná
pravidla pro omlouvání jejich absence. Z tohoto důvodu byla opakovaně poměrně velká část
zameškaných hodin žáků neomluvená, ve školním roce 2021/2022 to bylo 12 % z celkové
absence, za což škola uděluje žákům výchovná opatření nebo snižuje stupně z chování.
Dalším nástrojem v této oblasti je i nastavení hranice absence, při jejímž překročení není žák
hodnocený na vysvědčení v řádném termínu. Méně často a s nižší efektivitou využívá škola
pro řešení rizikového chování jednání výchovné komise. Přestože vedení školy přijímá
opatření ke zlepšení pravidelné docházky žáků do školy, nepřinesla dosud očekávané
výsledky. Účinnost uplatňovaných postupů na snižování absence žáků vyhodnocena nebyla.
Průběžné i celkové výsledky vzdělávání žáků vykazují ve většině vzdělávacích oborů
dlouhodobě nízkou úroveň. V posledních třech letech neprospělo na konci školního roku
průměrně 16 % žáků čtyřletých vzdělávacích oborů a 24 % žáků tříletých vzdělávac íc h
oborů. V prvním pololetí školního roku 2022/2023 se neúspěšnost žáků opět výrazně
zvýšila, v některých třídách neprospělo více než 60 % žáků. Neuspokojivé vzdělávac í
výsledky žáků ovlivňuje zejména jejich nepravidelná školní docházka, nízká studijní
motivovanost a často také horší rodinné zázemí. Škola neprospívajícím žákům povoluje
opakování ročníku nebo doporučuje změnu vzdělávacího oboru. U většiny vzdělávac íc h
oborů je zajištěna poměrně dobrá prostupnost, včetně vhodně provázaných školních
vzdělávacích programů. U žáků s odlišným mateřským jazykem škola přizpůsob uje
podmínky hodnocení jejich specifickým potřebám a v odůvodněných případech je hodnotí
až v náhradním termínu. Přesto část žáků předčasně ukončuje své vzdělávání, v posledních
třech letech to bylo průměrně 12 % žáků za rok. Průběžné změny žáků v některých třídníc h
kolektivech byly výrazné, např. ve školním roce 2021/2022 nebyl v závěrečném ročníku
vzdělávacího oboru Ekonomika a podnikání žádný žák, který začal v této třídě v prvním
ročníku studovat. Žáky s rizikem školního neúspěchu pedagogové nejčastěji k prvnímu
čtvrtletí školního roku identifikují a nabízí jim podporu prostřednictvím doučování v rámci
národního plánu obnovy nebo konzultačních hodin. Žáci závěrečných ročníků testují svo ji
připravenost k maturitní zkoušce v tzv. maturitě nanečisto. V letošním školním roce využilo
nějakou formu studijní podpory zhruba polovina žáků.
Také při ukončování vzdělávání vykazují žáci opakovaně vyšší neúspěšnost. V posledních
třech letech činila hrubá neúspěšnost žáků u maturitní zkoušky průměrně 25 %. Nejlepších
výsledků u této zkoušky dosahovali v tomto období žáci vzdělávacího oboru Informač ní
technologie (průměrná hrubá neúspěšnost byla 13 %), naopak nejhorší výsledky vykázali
žáci vzdělávacího oboru Ekonomika a podnikání (průměrná hrubá neúspěšnost byla 33 % )
a Mechanik seřizovač (průměrná hrubá neúspěšnost byla 38 %). Opakovaně vysoká
je neúspěšnost žáků při konání maturitní zkoušky v řádném termínu, ve školním roce
2021/2022 bylo v jarním zkušebním období úspěšných jen zhruba polovina žáků. Rovněž
hrubá neúspěšnost žáků tříletých vzdělávacích oborů u závěrečné zkoušky byla poměrně
vysoká. V posledních třech letech činila průměrně 25%. Opakovaně část žáků závěrečného
ročníku závěrečnou zkoušku nekonalo, protože ročník úspěšně nedokončili. Ve školním roce
2021/2022 to bylo více než 20 % žáků, všichni žáci, kteří závěrečnou zkoušku v tomto roce
konali, ji složili úspěšně.


                                             5/8
Pro zlepšení výsledků ve vzdělávání se škola snaží žáky motivovat a oceňovat nejen
udělením pochval, ale také finanční částkou v rámci zavedeného motivačního systému.
Ocenění je přiznáváno žákům s výbornými vzdělávacími výsledky, u žáků tříletých oborů
se zaměřením na jejich výsledky dosažené v odborném výcviku. V prvním pololetí školního
roku 2022/2023 tak bylo finančně odměněno 46 žáků. V průběhu školního roku jsou
pro žáky realizovány různé odborné a kulturní exkurze, výukové programy či přednášky,
což vytváří dobré předpoklady pro propojení vzdělávacího obsahu s odbornou praxí
a běžným životem. Škole se daří udržovat spolupráci se širokým okruhem sociálníc h
partnerů včetně zapojení žáků do spolupráce s charitativními organizacemi. Zapojení žáků
do soutěží či přehlídek je spíše nižší, ve školním roce 2021/2022 se účastnili většinou soutěží
se sportovním zaměřením. Velký zájem však žáci školy projevili o zapojení do vlastního
osobnostního rozvoje v projektu „Vévoda z Edinburghu“ nebo aktivní účastí na tvorbě
a vydávání časopisu „Zlobice“ ve spolupráci s městem Kuřim. Zájmovou činnost pro žáky
škola neorganizuje.


                                          Závěry
Vývoj školy
- Ředitel školy působí na vedoucím pracovním místě od roku 2018
- Došlo k výraznému nárůstu počtu žáků
- Realizace investic do nádvoří a venkovních úprav školy i vybavení dílen
- Aktivity ve vzdělávání žáků s odlišným mateřským jazykem
Silné stránky
- Spolupráce se širokou škálou sociálních partnerů včetně charitativních organizac í
  přispívá nejen k optimálnímu rozvoji, ale také posilování sociálních kompetencí žáků.
- Učitelé odborného výcviku poskytují účelnou podporu žákům s různými vzdělávac ími
  potřebami, uplatňují jasně nastavená pravidla práce a využívají vhodné pedagogické
  postupy, což se pozitivně odráží v kvalitě praktického vyučování.
Slabé stránky
- Formy a metody práce uplatňované v převážné části teoretického vyučová ní
  nepodporovaly rozvoj klíčových kompetencí žáků, jen ojediněle byli žáci vedeni
  k vyhledávání, vyhodnocování a používání informací z různých zdrojů.
- Žáci oborů vzdělání Ekonomika a podnikání a Mechanik seřizovač vykazují vysokou
  neúspěšnost při ukončování vzdělávání maturitní zkouškou.
- Vysoká absence žáků má negativní dopad na jejich vzdělávací výsledky a předčasné
  odchody ze vzdělávání.
Doporučení pro zlepšení činnosti školy
- Využívat aktivně vzájemné hospitace mezi pedagogy jako nástroj k posunu kvality
  v průběhu vzdělávání, pro inspiraci a sdílení zkušeností.
- Upravit organizaci výuky vzdělávací oblasti takovým způsobem, aby nedocházelo
  ke krácení samotné výuky a nezvyšovalo se bezpečnostní riziko při přesunu žáků.
- Iniciovat zřízení školního parlamentu na škole, který by přispěl ke zkvalitně ní
  komunikace účastníků vzdělávání s cílem maximálně podpořit sociální kompetence žáků.


                                             6/8
- Zaměřit se ve výuce na práci s vzdělávacími cíli v hodinách, podněcování ke kritickému
  myšlení, využívání různých informačních zdrojů jednotlivými žáky, diferenciaci učiva
  atd.
- V rámci dalšího vzdělávání pedagogických pracovníků se zaměřit na vzdělávání v oblasti
  aktivizačních metod a forem výuky, práci s cíli v hodinách, využívání více informač níc h
  zdrojů a podporovat vzájemné sdílení dobré pedagogické praxe.
- Zefektivnit systém péče o žáky s rizikem školního neúspěchu, motivovat žáky
  a pedagogické pracovníky k jeho uplatňování a pravidelně vyhodnocovat jeho účinnost.
- Soustavně analyzovat příčiny vysoké absence žáků a s tím související neúspěšnosti
  ve vzdělávání, přijímat a jednotně uplatňovat účinná preventivní opatření nejen na úrovni
  vedení školy a třídních učitelů, ale i předmětových komisí a jednotlivých pedagogů.
  Využívat důsledně všechna nastavená pravidla hodnocení žáků a systematick y
  vyhodnocovat jejich naplňování.
- Účelně využívat výchovné komise pro řešení nepravidelné školní docházky žáků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní řád školy Střední odborná škola a Střední odborné učiliště Kuřim, platný
      od 1. 9. 2022
 2.   Koncepce rozvoje školy na období 2022 – 2026, platná od 1. 9. 2022
 3.   Zápisy z jednání pedagogické rady včetně přehledů prospěchu tříd za školní roky
      2021/2022 a 2022/2023
 4.   Výpis z rejstříku škol a školských zařízení – druh školy: Střední škola, jídelna –
      výdejna, tisk k 12.2. 2023
 5.   Výroční zpráva o činnosti školy za školní rok 2021/2022
 6.   Dokumentace k dalšímu vzdělávání pedagogů vedená ve školním roce 2021/2022
      a 2022/2023
 7.   Smlouvy se sociálními partnery pro školní rok 2022/2023 (vzorek)
 8.   Školní matrika ve školním roce 2021/2022 a 2022/2023
 9.   Školní vzdělávací programy školy, platné od 1. 9. 2022


                                           7/8
10.   Zápisy z porad vedení školy, školní rok 2021/2022 a 2022/2023
11.   Zápisy z předmětových komisí, školní rok 2021/2022 a 2022/2023
12.   Přehled žáků konajících doplňkovou zkoušku za 1. pololetí 2022/2023
13.   Hlášení změn ve stavu žáků ve školním roce 2022/2023
14.   Dokumentace k výchovnému poradenství a k prevenci sociálně patologických jevů:
      Minimální preventivní program; dokumentace žáků se speciálními vzdělávac ími
      potřebami (vzorek); poznámky z jednání s rodiči (vzorek)
15.   Dokumentace k finančním podmínkám, ověření poskytování školního stravování
      a zajištění bezpečnosti žáků v době jejich pobytu ve škole
16.   Výroční zpráva o činnosti školy za školní rok 2021/2022
17.   Rozvrh hodin platný ve školním roce 2022/2023
18.   Inspekční zpráva Čj. ČŠIB-464/15-B


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Jiří Wasserburger, školní inspektor,
 vedoucí inspekčního týmu

 Mgr. Jakub Mojžíš, školní inspektor

 Ing. Alena Svobodová, školní inspektorka

 Ing. Michaela Svobodová, školní
 inspektorka

 Ing. Hana Šarounová, kontrolní pracovnice

Datem vyhotovení inspekční zprávy se rozumí datum posledního podpisu člena inspekčního
týmu.


                                              8/8
