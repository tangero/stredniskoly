CSI0X00BDCWL
Počet listů: 11




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1054/23-T


Název                                Střední škola technická a zemědělská, Nový Jičín,
                                     příspěvková organizace
Sídlo                                U Jezu 7, 741 01 Nový Jičín
E-mail                               skola@tznj.cz
IČO                                  00848077
Identifikátor                        600016846
Právní forma                         příspěvková organizace
Zastupující                          Mgr. Barbora Bezunková
Zřizovatel                           Moravskoslezský kraj
Místo inspekční činnosti             U Jezu 7, 741 01 Nový Jičín
                                     Šenovská 574, 742 42 Šenov u Nového Jičína
                                     Jugoslávská 618/5, 741 01 Nový Jičín
Inspekční činnost na místě           25. 4. 2023 − 28. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola technická a zemědělská, Nový Jičín, příspěvková organizace (dále „škola“)
vykonává činnost střední školy, školní jídelny a školní jídelny - výdejny. Žáci se vzděláva jí
na třech místech poskytovaného vzdělávání. Teoretické i praktické vyučování probíhá
v místech U Jezu 7, Nový Jičín (dále „U Jezu“) a Šenovská 574, Šenov U Nového Jičína
(dále „Šenovská“) a na školním pracovišti Jugoslávská 5/618, Nový Jičín (dále
„Jugoslávská“). Stravování žáků zajišťuje školní jídelna v místě vzdělávání U Jezu, a školní
jídelna - výdejna v místě vzdělávání Šenovská.
Škola poskytuje střední vzdělání s maturitní zkouškou a střední vzdělání s výučním listem
ve třinácti oborech vzdělání s přírodovědným (ekologickým), zemědělským, strojírensk ým,
stavebním a dřevařským zaměřením včetně nástavbového oboru vzdělání.
Ve školním roce 2022/2023 se k termínu inspekční činnosti ve škole vzdělávalo celkem 549
žáků ve 28 třídách. Škola eviduje 33 žáků se speciálními vzdělávacími potřebami (dále
„SVP“).
Veškeré aktivity prezentuje na internetových stránkách www.tznj.cz.


                         Hodnocení podmínek vzdělávání
Ředitelka školy působí ve funkci od srpna 2022. Při svém nástupu vypracovala reálnou
koncepci rozvoje školy, která v jednotlivých oblastech výchovně vzdělávacího procesu
stanovuje srozumitelné cíle, jež jsou v souladu se zásadami vzdělávání a s přípravou žáků
na jejich uplatnění v praxi a v dalším vzdělávání. Směřuje k naplňování cílů školních
vzdělávacích programů a profilu absolventa. Důraz je kladen na rozvoj klíčovýc h
kompetencí a funkčních gramotností žáků nejen v oblasti všeobecně vzdělávac íc h
vyučovacích předmětů, ale také na rozvoje odbornosti a praktických dovedností žáků.
Na koncepci navazují dílčí dokumenty pro aktuální školní rok, ve kterých jsou podrobně
rozpracovány kroky vedoucí k naplňování jednotlivých cílů. Vedení školy o svých záměrech
aktivně komunikuje i s pedagogy a případné připomínky či podněty účelně zapracovává
do svých strategických dokumentů. Pro letošní školní rok si ředitelka školy stanovila priority
týkající se oblasti profesního rozvoje učitelů, zlepšení komunikace a spolupráce mezi učiteli
na všech pracovištích a zefektivnění práce předmětových komisí. Mezi cíle v oblasti
výchovně vzdělávací si vytýčila podporu žáků ohrožených školním neúspěchem
a zkvalitnění práce školního poradenského pracoviště. Stanovené úkoly v oblasti školní
jídelny byly již splněny a žáci mají výběr ze dvou hlavních jídel a je zavedeno dietní
stravování.
Do výuky jsou operativně zapracovávány požadavky sociálních partnerů, které se promítají
zejména v oblasti praktického vyučování žáků. V letošním školním roce škola připravuje
zcela nové školní vzdělávací programy, které reagují na aktuální změny vycházející z potřeb
školy i z podnětů ze strany spolupracujících sociálních partnerů (firem), vedoucí k širšímu
uplatnění absolventů v dalším vzdělávání i praktickém životě. Dobíhající školní vzdělávac í
programy zapracovávaly pouze povinné úpravy v souladu s opatřeními Minister stva
školství, mládeže a tělovýchovy, a to ne vždy důsledně. Škola nereagovala na všechna
opatření, kterými se měnily rámcové vzdělávací programy středního odborného vzdělává ní.
Nebyl upraven školní vzdělávací program 41-55-H/01 Opravář zemědělských strojů
v oblasti matematického vzdělávání.




                                            2/11
Část svých kompetencí ředitelka školy delegovala na své tři zástupce. Na vedení školy se
podílejí také předmětové komise v roli poradního orgánu. Předsedové předmětových komisí
se dle potřeby setkávají s vedením školy a konzultují své záměry a také svá zjištění v souladu
s celkovou koncepcí rozvoje školy a plněním školních vzdělávacích programů. Žáci se
zapojují do činnosti školy prostřednictvím setkávání předsedů třídních samospráv
s ředitelkou. V rámci inspekční činnosti proběhlo dotazníkové šetření ve vybraných třídách,
kdy se žáci vyjadřovali ke spolupráci s učiteli. Z analýzy výsledků šetření vyplynuly prvky
narušení složek týkajících se vztahů mezi žáky a pedagogy. Ke zlepšování a podpoře
konstruktivního dialogu mezi pedagogy a žáky by docházelo větší aktivitou a spoluprací
předsedů třídních samospráv s vedením školy.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Pozornost je věnována osobnostnímu
rozvoji učitelů. Pedagogové se zúčastňovali vzdělávacích aktivit zaměřených především na
svůj odborný profesní rozvoj (např. v oblasti robotiky, 3D tisku, biologie, genetiky).
V dalším vzdělávání pedagogických pracovníků byly zařazeny také edukační aktivity
z oblasti prevence sociálně patologických jevů, což bylo v praxi efektivně využívá no
a získané poznatky byly účelně aplikovány v průběhu vzdělávání. Kvalitu výchovně
vzdělávacího procesu vedení školy kontroluje v rámci své hospitační činnosti. S ohledem na
uspořádání školy však není této problematice věnován dostatečný prostor, jak vyplynulo
zejména z rozhovorů s pedagogy. Mnozí pedagogové nezískávají potřebnou zpětnou vazbu
formou hospitace, toto se týkalo i začínajícího pedagoga. Vzájemné hospitace jsou
využívány minimálně a nedochází k nim mezi jednotlivými místy poskytovaného
vzdělávání. Obdobně nedochází ke sdílení poznatků pedagogů a účelnému přenosu
informací s cílem zkvalitnění výchovně vzdělávacího procesu.
Materiálně technické podmínky školy jsou na vysoké úrovni. Finanční prostředky
z investičních i neinvestičních zdrojů získaných nad rámec běžného rozpočtu a aktivní
zapojení do projektů byly účelně využity k dalšímu zvýšení úrovně odborného vzdělává ní.
Výuka probíhá ve standardně vybavených učebnách pro všeobecné a odborné předměty,
jazykových učebnách, laboratořích pro výuku chemie, biologie, odborných učebnách pro
strojírenské obory, dřevařské obory a obory stavební. Odborný výcvik probíhá ve všech
místech poskytovaného vzdělávání. Dílny odborného výcviku jsou postupně modernizo vá ny
a vybavovány potřebnými strojními i měřícími stroji a nástroji. Obdobně byl doplněn
drobnochov papoušků a nově i zdrobnělých plemen slepic. Pro výuku tělesné výchovy slouží
tělocvična v budově školy U Jezu, asfaltové hřiště a antukové hřiště. Pracoviště Šenovská
využívá pronájem haly a bazénu externí organizace.
Žáci jsou seznamováni s pravidly bezpečného chování a ochrany zdraví při vzdělává ní
a souvisejících aktivitách. Zvýšená úrazovost souvisí s důsledností evidence a výpadkem
pravidelného pohybu žáků. V této oblasti by se škola měla zaměřit na zpracovávání rozboru
školní úrazovosti a na rozsáhlejší osvětu zaměřenou na předcházení úrazů při sportovních
aktivitách.
Školní stravování je zajišťováno vlastní školní jídelnou a školní jídelnou – výdejnou, která
při sestavování jídelních lístků dbá na dodržení zásad pestrosti v souladu se zásadami zdravé
výživy a s ohledem na plnění výživových norem a nabízí k výběru dva druhy hlavního jídla.
Žákům, jejichž zdravotní stav na základě lékařského potvrzení vyžaduje dietní stravování,
je připravována strava s omezením lepku podle receptur schválených nutričním terapeutem.




                                            3/11
                          Hodnocení průběhu vzdělávání
Průběh vzdělávání byl sledován ve všeobecně vzdělávacích, odborných předmětech
i praktickém vyučování.
Sledovaná teoretická výuka byla vedena v přátelské pracovní atmosféře založené na
vzájemném respektu, žáci pracovali podle zavedených pravidel. Pedagogové systematick y
promýšleli a připravovali výuku v souladu s kurikulárními dokumenty a podněcovali žáky
k úsilí plnit úkoly. Ve výuce se nevyskytovaly kázeňské problémy a čas vyučovacích hodin
byl využit bez prodlev. Ve vyučovacích hodinách docházelo k propojování s reálnými
situacemi z běžného života. V menší míře byly rozvíjeny postoje žáků a minimálně byly
v hodinách použity úkoly vedoucí k rozvoji kritického myšlení. Cíl hodiny nebyl vždy
stanoven, v některých hodinách nedošlo k jeho vyhodnocení, či byl vyhodnocen pouze
formálně a jen minimálně docházelo k vyhodnocení hodiny samotnými žáky. Ve výuce
nebylo využito široké spektrum vzdělávacích strategií, převažovala frontální výuka
doplněná skupinovou prací a zřídka prací ve dvojicích. V mnoha hodinách převládala
aktivita na straně učitele. Ojediněle se vyskytla práce s různými informačními zdroji. Ve
výuce nedocházelo k diferenciaci vzhledem k žákům se SVP a směrem k žákům se
zvýšeným zájmem o obor.
Výuku praktického vyučování pozitivně ovlivňovala pracovní atmosféra založená na
partnerském přístupu učitelů k žákům a na vzájemném respektu. Učivo navazovalo svým
obsahem na odborné předměty teoretické výuky se zaměřením na prohlubování nabytých
vědomostí. Ve výuce byl patrný rozvoj pracovních návyků spojených s výkonem budoucí
profese žáků, vyučující vedli žáky k dodržování stanovených technologických postupů za
účelem dosažení odpovídající kvality a efektivity práce. Činnosti probíhaly v přiměřené m
tempu, žáci byli průběžně motivováni, většina byla schopna sebereflexe, uměli posoudit
význam prováděné práce. Ve vyučování byly rozvíjeny také požadované komunikativní
kompetence žáků.
Výuka českého jazyka a literatury většinou zahrnovala kombinaci frontálního přístupu
a samostatné práce žáků. Ve výuce v oborech vzdělání ukončených maturitní zkouškou bylo
patrné účelné zaměření na nácvik dovedností potřebných pro práci s didaktickými testy.
Hodiny se vyznačovaly promyšlenou strukturou, často však spíše z pohledu obsahu, méně
vzhledem k použitým metodám výuky. Jen v malé míře byly využity skupinové
a kooperativní činnosti žáků, častěji vyučující zařazovali samostatnou práci žáků a práci ve
dvojicích. Vyučující práci průběžně kontrolovali, ale nebyly využity příležitosti pro práci
s chybou nebo prvky formativního hodnocení. Efektivitu vzdělávání zvyšovali vyučujíc í
v některých hodinách využíváním pracovních listů k procvičení a upevnění učiva. Při práci
s texty a jejich interpretaci byli žáci aktivnější. Vyučující dávali nové učivo literatury do
historických souvislostí, názornost podpořili obrázky, popř. videem. Ve struktuře
sledovaných hodin často chybělo širší celkové závěrečné shrnutí, s cílem zhodnocení
průběhu hodiny, upevňování probíraného učiva a ověřování naplnění stanovených cílů
vzdělávání. Prostor pro sebereflexi žáků, vzájemné vrstevnické hodnocení či uplatňová ní
efektivnějších forem výuky nebyl vytvářen.
Výuka v hospitovaných hodinách cizích jazyků (anglický a německý jazyk) byla vedena jen
v některých hodinách v cílovém jazyce. Vzdělávací obsah byl probírán v návaznosti na
předchozí učivo, s ohledem na mezipředmětové vztahy nebo popř. na strukturu maturitní
zkoušky. Vyučující většinou účelně zařazovali práci s učebnicí nebo samostatnou práci, od
žáků vyžadovali přiměřeně obsahově náročnou komunikaci na základě otázka – odpověď.
Učitelé rozvíjeli cíleně slovní zásobu a podporovali využívání širších lexikálních jednotek.



                                            4/11
V nízké míře byly využity příležitosti pro podporu komunikačních dovedností žáků,
spontánní komunikaci a pro rozvoj dalších složek jazykových dovedností. V závěru hodin
probíhalo shrnutí učiva a zhodnocení hodiny pouze ze strany učitele. Příležitos ti
k sebehodnocení a vzájemnému hodnocení nebyly využity jako průběžná zpětná vazba
poskytovaná během hodiny. V některých hodinách vyučující věnovali své úsilí individuá lní
podpoře žáků, která ale byla zpravidla málo účelná. Spíše ojediněle dokázali vzdělává ní
konkrétního žáka podpořit takovými pedagogickými metodami, které mu umožnily učivo
zvládnout na základní úrovni přímo v hodině. Diferenciace obsahu nebo úloh podle
individuálních potřeb žáků se nevyskytla.
V hodinách matematiky a přírodovědných předmětů převažovala frontální výuka, žáci byli
na začátku i v průběhu výuky aktivizováni otázkami týkajícími se probíraného
a osvojovaného učiva, na které aktivně reagovali, obsahem výuky byla většinou také
samostatná písemná práce. Všechny tyto činnosti umožňovaly jejich aktivní zapojení do
vzdělávacího procesu. Vyučující nevedli žáky ke spolupráci, ke komunikaci mezi sebou ani
k sebehodnocení. V některých hodinách žáci řešili praktické příklady, které podněcovaly
k podpoře logického myšlení. Učitelé dokázali zapojit většinu žáků do výuky, uváděli
příklady využitelné v praktickém životě. Výuka byla názorná a organizačně velmi dobře
zvládnutá. Vyučující vhodně pracovali s chybou a dbali na využívání odborné terminolo gie.
Pouze v menší míře proběhlo i sebehodnocení žáků.
Hospitovaná výuka společenskovědních předmětů se vyznačovala připraveností vyučujíc íc h
na výuku, příjemnou pracovní atmosférou a vzájemným respektem. Žáci byli většinou
zapojeni do vyučovacích hodin. Zřídka byly využívány digitální technologie a malý prostor
byl věnován spolupráci žáků, chybělo shrnutí vyučovací hodiny a zhodnocení cílů žáky.
Sledovaná výuka tělesné výchovy rozvíjela fyzickou zdatnost žáků s důrazem na zdravý
životní styl. Vytrvalostní aktivity byly vhodně proloženy kolektivní hrou, která zatraktivnila
výuku. Bylo dbáno na dodržení pravidel hry i bezpečnosti.
Hospitovanou výuku odborných předmětů pozitivně ovlivňovala příznivá pracovní
atmosféra, založená na přirozené autoritě vyučujících a jejich empatickém přístupu k žákům.
Převažovala méně efektivní frontálně vedená forma výuky doplněná o řízený rozhovor.
Vyučující vyžadovali náročnější komunikaci, používání správné terminologie a symbolik y
podporující rozšiřování odborné slovní zásoby a rozvoj pozitivního sebevědomí. Promyšlené
a účelné využití didaktické techniky, 3D modelů a názorných pomůcek podporovalo
porozumění a upevnění učiva. Žáci aktivně reagovali na položené otázky, vyučující uváděli
příklady z praktického života a využívali zkušenosti žáků. Výuka byla vedena odborně
správně, žáci vhodně pracovali s chybou. Vyhledávání informací z různých zdrojů se
vyskytlo jen ojediněle.
Praktické vyučování se realizuje na pracovištích školy i smluvních partnerů. Škola velmi
úzce spolupracuje se sociálními partnery, kde probíhá značná část praktické výuky žáků jak
zemědělských oborů vzdělání, tak technických. Velmi dobré materiální podmínky pro
praktické vyučování udržují vyučované obory vzdělání v kontaktu s aktuálním vývojem,
směřují k těsnějšímu sepětí výuky a praxe a přispívají k dobrému uplatnění absolventů.
Sledovaná výuka probíhala pod vedením učitelů, jejichž většinou aktivní přístup žáky
motivoval k dodržování technologických postupů a zásad bezpečné práce a ochrany zdraví.
Žáci byli vedeni k samostatnosti, aktivně se do výuky zapojovali a vykonávali zadávané
úkoly. Praktické dovednosti jednotlivých žáků byly účelně rozvíjeny na základě získanýc h
teoretických poznatků. V průběhu výuky vyučující sledovali a hodnotili činnosti žáků
s využitím prvků sebehodnocení, což přispělo k upevnění získaných znalostí. V laboratořích



                                            5/11
žáci poznávali jednotlivé výrobní procesy, účelně byli vedeni k osvojení obecných
dovedností v rámci daného oboru a získávali praktickou zručnost.


                          Hodnocení výsledků vzdělávání
Škola zjišťuje informace o kvalitě a výsledcích vzdělávání žáků, přijímá a v praxi realizuje
opatření ke zvyšování kvality poskytovaného vzdělávání. Průběžnými žákovskými výsledky
vzdělávání se škola zabývá, vyhodnocuje je a podle potřeby přijímá opatření k jejich
zlepšování na úrovni jednotlivých vyučujících i na všech stupních řízení pedagogického
procesu. Zatím se tato opatření na zlepšení výsledků vzdělávání žáků neprojevila.
Pro hodnocení výsledků vzdělávání žáků škola stanovila pravidla, která jsou součástí
školního řádu. Vyučující získávají přehled o znalostech jednotlivých žáků a výsledcíc h
vzdělávání prostřednictvím běžných hodnotících nástrojů. Jedná se hlavně o ústní zkoušení,
písemné práce a testy vytvořené školou, vyhodnocení krátkodobých a dlouhodobýc h
projektů, pozorování, aktivitu žáků ve výuce a rozhovory. Škola využívá externí testování,
ve kterých žáci dosahují podprůměrných výsledků. Výsledky žáků vyučující prezentují
v rámci jednání pedagogické rady a nastavují další postup omezující neúspěšnost žáků.
Zákonným zástupcům škola poskytuje informace prostřednictvím informačního systému
Škola OnLine, výročních zpráv, v průběhu školních akcí a třídních schůzek. Dosahované
skupinové i individuální výsledky žáků škola průběžně sleduje, srovnává úspěšnost
ročníkovou s úspěšností u maturitních zkoušek, přijímá opatření k jejich zlepšování
a vyhodnocuje jejich účinnost.
Ve školním roce 2021/2022 v oborech vzdělání ukončených maturitní zkouškou prospělo
s vyznamenáním 22 žáků ze 172 žáků a stejný počet neprospělo (tzn. podíl neprospívajíc íc h
žáků je 12,79 %). Škola na výsledky reaguje a přijímá opatření k jejich eliminaci spočívajíc í
v nabídce doučování, dělení hodin a poskytováním individuálních konzultací, které jsou
žákům nabízeny ze všech vyučovacích předmětů. U oborů vzdělání zakončených výučním
listem z 263 žáků šest žáků prospělo s vyznamenáním a 18 žáků neprospělo (tzn. podíl
neprospívajících žáků byl 6,8 %). Žáci neprospívají zejména z odborných předmětů.
Odchody žáků ze školy v průběhu vzdělávání se vyskytují, v letošním školním roce k datu
inspekční činnosti vykazovaly hodnotu 2,48 %. Dle analýzy vedení školy v průběhu
vzdělávání odcházejí žáci, kteří si nevhodně zvolili obor vzdělání a žáci neprospívajíc í.
Vedení školy ve spolupráci s předmětovými komisemi a jednotlivými učiteli identifik uje
žáky ohrožené školní neúspěšností a nabízí jim pomoc.
Z analýzy výsledků maturitních zkoušek vyplývá, že ve společné části maturitní zkoušky
z českého jazyka konalo maturitní zkoušku 73 žáků a 64 žáků uspělo, tzn., že čistá úspěšnost
činila 87,7 %, z matematiky konalo osm žáků a úspěšně vykonali pouze dva žáci, tzn., že
čistá úspěšnost činila 25 %, z předmětu anglický jazyk konalo společnou část maturitní
zkoušky 50 žáků a úspěšně vykonalo 44 žáků čili čistá úspěšnost je 80 %. V profilové části
maturitní zkoušky úspěšnost činila 98,5 %. Závěrečné zkoušky v jarním a podzimním
termínu mělo konat 82 žáků, z toho 2 žáci uspěli s vyznamenáním, 72 prospělo, neprospěli
čtyři žáci a nekonali čtyři žáci. 100% úspěšnost u závěrečných zkoušek byla v učebním
oboru Strojní mechanik, Instalatér a Stavební práce. Výsledky maturitních a závěrečnýc h
zkoušek jsou analyzovány v předmětových komisích, které přijímají opatření zejména
nabídkou individuální podpory, a to individuálními konzultacemi.
Ve škole působí školní poradenské pracoviště ve složení dva výchovní poradci, z nichž jeden
zastává také pozici kariérového poradce a metodik prevence. Jelikož výuka probíhá na třech
místech poskytovaného vzdělávání, je nutné nastavit systém poradenských služeb s ohledem


                                            6/11
na potřeby školy tak, aby uplatňovaná preventivní strategie školy účelně působila ve všech
místech, aby docházelo k systematické práci jednotlivých členů školního poradenského
pracoviště, které povedou k předcházení rizikových jevů v chování a jednání žáků. Škola
aktivně vytváří pozitivní klima a dobré vztahy v nových třídních kolektivech a efektivně
předchází možným obtížím při přechodu žáků ze základního na střední vzdělávání.
Chování žáků je sledováno průběžně, škola oceňuje jejich úspěchy (zejména při reprezentaci
školy, za aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem. Zaznamenané projevy problémového chování žáků
jsou důsledně řešeny ve spolupráci se žáky samotnými, příp. s jejich zákonnými zástupci.
Snížená známka z chování byla udělena ve školním roce 2021/2022 třinácti žákům
a v 1. pololetí letošního školního roku šesti žákům, a to zejména za neomluvenou absenci.
Škola cíleně vytvářela velmi dobré podmínky pro spolupráci se sociálními partnery ve
prospěch žáků a vzhledem ke svému zaměření udržuje a rozvíjí kontakty se sociálními
partnery obdobně oborově zaměřenými.
Příkladná je spolupráce se základními školami s cílem intenzivněji propagovat vyučované
obory vzdělání. Pro žáky základních škol škola realizuje projektové dny a soutěže (technické
projektové dny, soutěž Šikovné ruce). Škola je spolupořadatelem Přehlídky technickýc h
profesí v Kopřivnici, které se každoročně zúčastňují stovky žáků základních škol a dalších
návštěvníků.
Škola je fakultní školou Přírodovědecké fakulty Univerzity Palackého Olomouc. Probíhá
úzká spolupráce s mnoha organizacemi a podniky regionu, které zajišťují praxi žáků. Škola
dlouhodobě a úspěšně spolupracuje s více než padesáti strojírenskými, zemědělský mi,
stavebními, přírodovědnými organizacemi a zpracovatelskými podniky. V posledních letech
se několik firem aktivně účastní dne otevřených dveří na škole. Dva podniky (Veterinární a
farmaceutická univerzita Brno Školní zemědělský podnik Nový Jičín, Agrosumak a.s.
Suchdol nad Odrou) mají statut školního závodu přiznaný Ministerstvem zemědělství ČR.
Škola vhodnými formami a v náležitém rozsahu informovala veřejnost i uchazeče o studiu
vyučovaných oborů vzdělání, podmínkách studia, organizaci přijímacího řízení a kritériíc h
přijetí. Své aktivity prezentuje na dnech otevřených dveří, účastnila se rovněž online
prezentací středních škol, které byly organizovány Moravskoslezským krajem.
Škola získala akreditaci v rámci programu Erasmus+, která zaručuje každoroční financo vá ní
zahraničních pobytů žáků i učitelů až do roku 2027. Rozvíjí kontakty získané v rámci
zahraničních pobytů učitelů. Program Erasmus+ je využíván pro vzdělávání učitelů
v zahraničí, zejména ke zdokonalení odborných a jazykových dovedností, a především pro
odborné stáže žáků. Proběhla odborná stáž deseti žáků technických oborů v irských firmác h
(dva týdny na podzim 2021), další dvě stáže studentů zemědělského a ekologického oboru
se uskutečnily na Maltě (třítýdenní stáže, jaro 2022). Celkem ve školním roce 2021/2022
získalo zahraniční pracovní a odborné zkušenosti 30 žáků.
Škola nabízí žákům účast v mnoha soutěžích, exkurzích a na odborných přednáškách.
Tradičně se žáci propracovávají do krajských i celostátních kol. V letošním školním roce
škola zaznamenala úspěchy na těchto soutěžích: Mistrovství ČR truhlářů 1. místo
v celorepublikovém kole, regionální kolo KOVO JUNIOR pro strojní mechaniky 2. místo
s postupem do celorepublikového kola a v soutěži obráběčů kovů 1. místo v regionálním
kole s postupem do celostátního kola, v regionálním kole odborné soutěže zedníků získal
žák školy 1. místo, v soutěži instalatérů v regionálním kole 3. místo a v krajském kole
biologické olympiády 3. místo. V loňském školním roce žák prvního ročníku oboru Ekologie
a biologie vyhrál krajské kolo biologické olympiády a družstvo školy ze stejného oboru


                                             7/11
reprezentovalo školu v celostátním kole ekologické olympiády. Žáci školy se umísťují
rovněž ve sportovních soutěžích získali 1. místo ve středoškolských hrách v kopané a postup
do celorepublikového kola, 2. místo ve futsalové lize a 3. místo ve středoškolských hrách ve
volejbale.
Aktivity, úspěchy a výsledky své práce škola prezentuje ve výročních zprávách o činnosti
školy, regionálním tisku a prostřednictvím svých webových stránek.


                                         Závěry
Vývoj školy
- V období od minulé inspekční činnosti ve školním roce 2015/2016 došlo ke změně na
  pozici ředitele školy.
- Dochází k postupné modernizaci učeben školy jak pro technické, tak přírodovědné obory,
  byla vybudována učebna měření, učebna svářečské teorie, CNC dílna obrábění,
  vybudováno workoutové hřiště a rozšířen vozový park určený pro výuku.
- Byly revitalizovány budovy školy a rekonstruováno sociální zařízení.
- Opatření z minulé inspekční činnosti nebyla realizována v plné míře, došlo ke zlepšení
  materiálních podmínek výuky, ke zkvalitnění práce předmětových komisí. Doporučení
  v dalších oblastech ještě nebyla do vzdělávání aplikována (oblast forem a metod výuky,
  efektivní komunikace s žáky a pedagogickými pracovníky, zefektivnění oblasti
  výchovného poradenství, zlepšení kontrolního systému se zaměřením na aktualizac i
  školního vzdělávacího programu, bezpečnost žáků).
Silné stránky
- Vysoce odborné a oboustranně přínosné partnerské vztahy se zaměstnavateli se promítají
  do kvality odborného vzdělávání a vytvářejí podmínky pro lepší uplatnitelnost absolventů
  na trhu práce.
- Zapojení školy do mezinárodních projektů programu ERASMUS +, zaměřených na stáže
  žaků u zahraničních zaměstnavatelů, zvyšují kompetence žáků.
- Velmi dobré materiální podmínky pro praktickou výuku mají pozitivní dopad na kvalitu
  vzdělávání žáků, především v oblasti odborného vzdělávání.
- Zapojení žáků do odborných soutěží v oblastech profilujících školu (strojírenské,
  dřevařské, stavební).
Slabé stránky a/nebo příležitosti ke zlepšení
- V teoretických předmětech se zatím nedaří ve větší míře účelně aplikovat inovativní
  vzdělávací metody a postupy, nebyla uplatňována individualizace pedagogického
  přístupu a diferenciace učiva vzhledem k schopnostem a možnostem jednotlivých žáků.
- Do výuky byly pouze ojediněle zařazovány aktivity vedoucí k rozvoji kritického myšle ní,
  komunikačních dovedností a k cílenému formování postojů žáků.
- V menší míře bylo ve výuce využíváno sebehodnocení a formativní hodnocení žáků,
  nedostatečně byl využit prostor v závěru vyučovacích hodin ke shrnutí a utřídění učiva
  za účelem získání zpětné vazby o jeho zvládnutí a pochopení.
- Kontrolní mechanismy vedení školy nejsou dostatečně účinné vzhledem k vedení
  výchovně vzdělávacího procesu.


                                           8/11
- Klima školy vykazuje dílčí nesrovnalosti v prosociálních vztazích mezi pedagogy a žáky.
  Nástroje ke sledování školního klimatu jsou využívány nesystematicky.
- Není plně rozvinuta aktivní spolupráce a vzájemná podpora napříč jednotlivými místy
  poskytovaného vzdělávání.
- Nastavené postupy uplatňované na zlepšení výsledků vzdělávání žáků se zatím
  neprojevily a jejich účinnost není systematicky vyhodnocována. Stále přetrvává vysoká
  míra absence žáků a nižší míra jejich vnitřní motivace, jež negativně ovlivňují vzdělávac í
  výsledky žáků.
- Práce školního poradenského pracoviště neprochází napříč všemi místy poskytovaného
  vzdělávání a tím zcela nenaplňuje funkci poskytovatele poradenských služeb na škole.
Doporučení pro zlepšení činnosti školy
- Zaměřit další vzdělávání pedagogických pracovníků na inovativní metody výuky.
- Nastavit kontrolní mechanismy směrem k vyhodnocování výchovně vzdělávac ího
  procesu zejména k vedení teoretické výuky.
- Zaměřit se na zjišťování příčin a na preventivní působení k předcházení rizika školního
  neúspěchu žáků. Individualizovat nastavení opatření v rámci řešení absence a školní
  neúspěšnosti žáků, důsledně je realizovat a průběžně vyhodnocovat účinnost těchto
  opatření.
- Využívat ve větší míře vzájemných hospitací ke sdílení zkušeností pedagogů napříč místy
  poskytovaného vzdělávání.
- Zavést systematickou podporu a vést učitele ke spolupráci mezi jednotlivými místy
  poskytovaného vzdělávání a ke sjednocení metodických postupů.
- Zavést týmovou práci školního poradenského pracoviště napříč všemi místy
  poskytovaného vzdělávání s cílem eliminovat výskyt sociálně patologických jevů.
- Vytvořit podmínky pro otevřenou komunikaci mezi pedagogy a žáky ke zlepšení úrovně
  vzájemné spolupráce.




                                            9/11
                                     Stanovení lhůty
   Česká školní inspekce v souladu s § 175 odst. 1 školského zákona ukládá ředitelce školy
   ve lhůtě do 10 dnů přijmout adekvátní opatření k prevenci nedostatků zjištěných při
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e- podatelnu csi.t@csicr.cz s připojením elektronického podpisu.


              Seznam dokladů, o které se inspekční zjištění opírají
 1.   Školní vzdělávací programy platné ve školním roce 2022/2023
 2.   Plán hospitační činnosti a hospitační záznamy ředitelky školy ve školním roce 2022/2023
      (vzorek)
 3.   Plán jednání pedagogické rady ve školním roce 2022/2023
 4.   Rozvrh vyučovacích hodin platný ve školním roce 2022/2023
 5.   Třídní knihy vedené ve školním roce 2022/2023 (vzorek)
 6.   Školní matrika vedená ve školním roce 2022/2023 (vzorek)
 7.   Zápisy z jednání pedagogické rady vedené ve školním roce 2022/2023
 8.   Doklady o dosaženém vzdělání pedagogických pracovníků školy (vzorek)
 9.   Výroční zpráva o činnosti školy za školní rok 2021/2022
10.   Zápisy z jednání předmětových komisí ve školním roce 2022/2023
11.   Školní strategie prevence rizikového chování pro období 2020-2023
12.   Minimální preventivní program 2022/2023
13.   Organizace školního roku 2022/2023
14.   Dokumentace žáků se speciálně vzdělávacími potřebami vedená ve školním roce
      2022/2023 (vzorek)
15.   Dokumentace školního poradenského pracoviště ve školním roce 2022/2023
16.   Smlouva o obsahu, rozsahu a podmínkách praktického vyučování (vzorek)
17.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2022/2023 (vzorek)
18.   Dokumentace vztahující se k finančním podmínkám školy a zajištění školního stravování
      pro školní rok 2021/2022 a 2022/2023 k datu inspekční činnosti (vzorek)




                                            10/11
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Magda Dirgasová, školní inspektorka,
 vedoucí inspekčního týmu
 Mgr. Sylva Kyselová, Ph.D., MBA,
 školní inspektorka
 Mgr. Ing. Martina Colledani,
 školní inspektorka

 Ing. Šárka Kadlecová, školní inspektorka

 Ing. Klára Kudlíková, kontrolní pracovnice

 Ing. Petr Sklenář,
 odborník pro střední zemědělské školství




V Ostravě 18.5.2023




                                            11/11
