                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-146/24-U
                                       Sp. zn. ČŠIU-S-15/24-U


Název                               Gymnázium, Žatec, Studentská 1075, příspěvková
                                    organizace
Sídlo                               Studentská 1075, 438 01 Žatec
E-mail                              reditel@gymnaziumzatec.cz
IČO                                 61 357 278
Identifikátor                       600 010 953
Právní forma                        příspěvková organizace
Zastupující                         PaedDr. Miroslav Řebíček
Zřizovatel                          Ústecký kraj
Místo inspekční činnosti            Studentská 1075, Žatec
Inspekční činnost na místě          30. 1. 2024 − 1. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                   Charakteristika
Právnická osoba Gymnázium, Žatec, Studentská 1075, příspěvková organizace (dále
„škola“) vykonává činnost střední školy a vzdělává žáky v denní formě vzdělávání v oborech
vzdělání 79-41-K/41 Gymnázium (čtyřletý vzdělávací program) a 79-41-K/81 Gymnázium
(osmiletý vzdělávací program).
K 30. 9. 2023 se ve škole vzdělávalo 307 žáků, z toho 209 v osmiletém vzdělávac ím
programu a 98 ve čtyřletém vzdělávacím programu. V době inspekční činnosti se ve škole
vzdělávalo pět žáků se speciálními vzdělávacími potřebami a jeden žák s mimořád ným
nadáním. Jeden žák se vzdělával podle individuálního vzdělávacího plánu.
Další informace o škole           jsou   k dispozici   na   webových     stránkách    školy
www.gymnaziumzatec.cz.


                         Hodnocení podmínek vzdělávání
Kvalitní řízení školy je podpořeno reálnou koncepcí, jejímiž hlavními cíli jsou vytvářet
příznivé edukační prostředí podporující učení každého žáka a poskytovat kvalitní vzdělání
s následnou vysokou uplatnitelností absolventů. Stanovené cíle se ve spolupráci
s pedagogickými pracovníky daří úspěšně naplňovat. Na chodu školy se aktivně podílejí také
žáci prostřednictvím školního parlamentu. Plánování je systematické, kontrolní a hodnoticí
mechanismy jsou převážně účinné. Příležitostí pro zlepšení je větší podpora pedagogů
v oblastech využívání diferenciace a individualizace výuky, formativního hodnocení
a v podpoře žáků při práci s informačními zdroji.
Zdařilá a funkční je spolupráce se širokou sítí sociálních partnerů. Zejména navázaná
partnerství s tuzemskými i zahraničními školami přispívají k rozvoji klíčových kompetencí
žáků včetně cizojazyčných komunikačních dovedností.
Pedagogický sbor je stabilní, další vzdělávání probíhá v souladu s potřebami školy i s plány
osobního rozvoje jednotlivých učitelů. K profesnímu rozvoji pedagogů i mezinárod ní
mobilitě žáků významně přispívá realizace projektu Erasmus+. Zapojení předmětových
komisí do kontrolní činnosti a realizace vzájemných hospitací pedagogů jsou pro zlepšování
výuky přínosné.
Školní poradenské služby ve škole na velmi dobré úrovni zajišťují výchovná poradkyně,
školní metodička prevence a externí školní psycholožka. Vzájemná spolupráce členů
školního poradenského pracoviště a způsob sdílení informací s vyučujícími jsou funkční.
Nastavená podpůrná opatření výchovná poradkyně společně s třídními i dalšími učiteli
pravidelně vyhodnocují a v případě potřeby je upravují tak, aby byla podpora žákům účinná.
Škola má pro naplňování stanovených vzdělávacích cílů převážně dobré prostorové
podmínky i materiální a technické vybavení. Přírodovědné znalosti a dovednosti žáků
podporují nově vybudované laboratoře pro výuku biologie, fyziky a chemie.


                          Hodnocení průběhu vzdělávání
Společným znakem hospitovaných hodin byla příjemná pracovní atmosféra, ve vztahu učitel
– žák byla patrná oboustranná důvěra. Pedagogové ve výuce využívali různé metody a formy
práce, žáci s nimi ochotně spolupracovali. Zejména výuka cizích jazyků se vyznačova la
pestrým střídáním činností a využíváním aktivizujících prvků. Zvolené vzdělávací strategie


                                            2/6
vedly k rozvoji slovní zásoby žáků i upevňování gramatických struktur. Účinně byl
prostřednictvím řízeného rozhovoru a práce ve dvojici ve většině hodin podporován rozvoj
komunikačních dovedností žáků. Žáci dostávali průběžně zpětnou vazbu o podávaných
výkonech, v některých hodinách pedagogové vhodně vytvářeli prostor pro rozvoj
hodnoticích dovedností žáků. V hodinách českého jazyka byla účelně zařazena samostatná
práce a práce ve dvojici rozvíjející kooperativní dovednosti žáků. Efektivní pro rozvoj
kritického myšlení, schopnosti vyjadřovat svůj názor a argumentovat byla práce
s uměleckými texty založená na badatelském stylu. Velmi přínosná pro rozvoj
komunikačních dovedností žáků v anglickém jazyce byla výuka hodiny dějepisu s využitím
metody CLIL (integrovaná výuka cizího jazyka a dalšího předmětu). Někteří učitelé zařadili
pro procvičení probíraného tématu samostatnou práci, při které žákům poskytovali
individuální podporu. V některých hodinách byl vhodně podporován rozvoj kooperativníc h
dovedností formou skupinové práce, v jejímž průběhu žáci cíleně diskutovali nad zadanými
úkoly. Jen výjimečně pedagogové zařadili práci s různými informačními zdroji podporující
kritické myšlení žáků. Přestože pedagogové pracovali spíše s tématem, vzdělávací cíl
z průběhu výuky ve většině hodin logicky vyplynul. V závěru výuky někteří učitelé společně
se žáky zhodnotili její průběh, méně však hodnotili míru dosažení vzdělávacího cíle.
Digitální technologie využívali pedagogové většinou účelně, často podporovali použití
sdíleného prostředí. Formativní hodnocení žáků bylo učiteli zařazováno ojediněle. Všichni
žáci plnili obsahově i rozsahem náročnosti shodné úkoly, diferenciace vzdělávací nabídky
dle odlišných schopností a získaných dovedností žáků byla začleněna jen výjimečně.


                         Hodnocení výsledků vzdělávání
Úspěšnost žáků v naplňování očekávaných výstupů vzhledem ke vzdělávacím programům
je průběžně sledována a pravidelně vyhodnocována. Hodnocení je prováděno převážně
vlastními evaluačními nástroji. Významnou podporou pro rozvoj klíčových kompetencí
a dovedností potřebných pro další studium či profesní uplatnění žáků jsou ročníkové práce,
jejichž vysokou kvalitu dokládají úspěchy žáků ve středoškolské odborné činnosti v různých
oborech na krajské i republikové úrovni. K rozvoji jazykových kompetencí žáků přispívají
rozsáhlé školní i mimoškolní aktivity, zejména zapojení do programu Erasmus+ podporující
mezinárodní spolupráci a implementace metody CLIL do výuky. Škola jako certifiko va né
středisko umožňuje žákům složit jazykovou zkoušku Cambridge FCE. Spolupráce
s Centrem pro talentovanou mládež přispívá k efektivní podpoře talentovaných žáků
v rozvoji jejich akademického potenciálu. Důležitým prvkem podpory žáků na nižš ím
gymnáziu je výuka FIE (Feuersteinovo instrumentální obohacování), metody, která
stimuluje kognitivní rozvoj, který umožňuje školní, sociální a osobnostní růst.
Kvalitu poskytovaného vzdělávání a efektivitu realizované podpory dokládá úspěšnost žáků
při ukončování vzdělávání maturitní zkouškou. Vynikajících výsledků dosahují žáci školy
ve společné části maturitní zkoušky ze všech zkušebních předmětů, když ve zkušebníc h
obdobích 2021-2023 uspěli všichni žáci, kteří maturitní zkoušku konali. Rovněž v profilo vé
části ukazují žáci školy velmi dobrou připravenost, ve zkušebních obdobích 2021 a 2022
neuspěl vždy jen jeden žák, v roce 2023 zaznamenala škola 100% úspěšnost.
Ve škole je v rámci podpory vztahů mezi žáky realizováno také žákovské doučování, kdy
starší žáci pomáhají mladším. Důležitou činností vedení školy, výchovné poradkyně
a ostatních pedagogů je aktivní vyhledávání žáků s nadáním. Jejich talent a nadání jsou
rozvíjeny ve spolupráci s pedagogy s příslušným zaměřením, jsou zapojováni do
předmětových olympiád, v rámci výuky jim někteří pedagogové poskytují individualizo va né
zadání úkolů.


                                           3/6
Výchovná poradkyně efektivně zajišťuje pro žáky také karierové poradenství. Žákům
poskytuje potřebné informace o možnostech dalšího studia, důležité materiály v elektronické
podobě vkládá do sdíleného prostředí, včetně informací o nabízených stážích, dnech
otevřených dveří na vysokých školách apod. Třídní učitelé realizují třídnické hodiny
zaměřené na organizaci národních srovnávacích zkoušek nebo přijímací řízení na vysoké
školy a univerzity. Úspěšnost absolventů škola sleduje v rámci neformální komunikace při
jejich návštěvách ve škole nebo na akcích školy.
Preventivní program škola účelně aktualizuje na základě analýzy situace ve škole
a sledováním a vyhodnocováním výskytu rizikového chování. Pro vzájemné seznámení jsou
organizovány adaptační pobyty pro nově nastupující žáky, vzhledem k propojování výuky
žáků čtyřletého a víceletého studia se těchto pobytů účastní také žáci pátého ročníku
víceletého studia. K dobrým vztahům v třídních kolektivech účinně přispívají pravidelné
třídnické hodiny, žáci si stanovují společná vztahová pravidla a nacvičují různé dovednosti
(např. komunikace, spolupráce, seberegulace). Rizikové chování žáků je řešeno
v součinnosti s vedením školy a příslušným třídním učitelem. V případě výskytu
závažnějšího problému následuje bezprostřední intervence, kontaktování zákonných
zástupců žáka a individuální projednání dalšího postupu. O účinnosti nastaveného systému
primární prevence svědčí minimální výskyt rizikového chování žáků včetně výjimeč né ho
výskytu záškoláctví.


                                         Závěry
Vývoj školy
– Vybudování nových odborných učeben přispělo ke zlepšení podmínek pro vzdělává ní
  žáků.
– Zefektivnila se podpora výuky cizích jazyků (jazykové zkoušky Cambridge FCE,
  Erasmus +).
– Cílená podpora nadaných žáků včetně jejich aktivní účasti ve středoškolské odborné
  činnosti.
– Nedostatky zjištěné při minulé inspekční činnosti byly odstraněny (nesoulad školního
  vzdelávacího programu s rámcovým vzdělávacím programem, nastavení nejednotnýc h
  kritérií přijímacího řízení).
– Přetrvává nesystematické vedení žáků k hodnoticím dovednostem.
Silné stránky
– Četné partnerské vztahy nejen v tuzemsku, ale i v zahraničí podporují osobnostní rozvoj
  žáků. (1.5)
– Velmi dobré prosociální vztahy, efektivní práce s třídními kolektivy a četná prezentace
  školy na veřejnosti přispívají k pozitivnímu klimatu, které podporuje učení každého žáka.
  (2.2)
– Kvalitní jazyková výuka účelně podpořena výjezdy do zahraničí a možností složit
  mezinárodní jazykové zkoušky rozvíjí komunikační dovednosti žáků v cizím jazyce. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            4/6
– Žáci nejsou systematicky vedeni k práci s různými informačními zdroji, méně jsou
  využívány metody podporující rozvoj kritického myšlení. (4.2)
– Pedagogové nevyužívají v dostatečné míře diferencované úlohy, žákům není v průběhu
  výuky poskytovaná účinná zpětná vazba o jejich dosahovaném pokroku. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– Další vzdělávání pedagogů zaměřit na oblasti formativního hodnocení, diferenciac i
  výuky a práci s informačními zdroji.
– Do výuky pravidelně zařazovat práci s informačními zdroji, vést žáky ke kritickému
  myšlení, podporovat rozvoj hodnoticích dovedností žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j. 34/2001
      (ze dne 11. ledna 2023) včetně příloh
 2.   Jmenování ředitele školy s účinností od 1. července 2005, potvrzení ve funkci
      s účinností od 1. 8. 2018
 3.   Výpisy z rejstříku škol a školských zařízení MŠMT (ze dne 26. 1. 2024)
 4.   Školní vzdělávací program pro základní vzdělávání s platností od 1. 9. 2023
 5.   Školní vzdělávací program pro čtyřleté gymnázium a vyšší stupeň víceletýc h
      gymnázií s platností od 1. 9. 2023
 6.   Školní řád s platností od 1. 9. 2023
 7.   Organizační řád gymnázia s účinností od 1. 1. 2006, aktualizace od 1. 1. 2022 včetně
      organizačního schématu
 8.   Strategie rozvoje školy 2022–2026
 9.   Plán dalšího vzdělávání pedagogických pracovníků, školní rok 2023/2024
10.   Třídní knihy, školní rok 2022/2023, 2023/2024 (vzorek)
11.   Školní matrika, školní rok 2022/2023, 2023/2024 (vzorek)
12.   Personální dokumentace pedagogických pracovníků (vzorek) včetně osvědčení
      z dalšího vzdělávání



                                            5/6
13.   Plán kontrolní a hospitační činnosti v hodnoceném období včetně hospitačníc h
      záznamů (vzorek)
14.   Zápisy z pedagogických rad a metodických sdružení, školní roky 2022/2023
      a 2023/2024 (vzorek)
15.   Dokumentace k výchovnému poradenství a prevenci rizikového chování vedená
      k datu inspekční činnosti
16.   Výroční zpráva o činnosti školy za školní roky 2021/2022, 2022/2023
17.   Inspekční zpráva České školní inspekce č. j.: ČŠIU-345/15-U (ze dne 10. 4. 2015)
18.   Webové stránky školy: www.gymnaziumzatec.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Mgr. Ivana Reihsová, školní inspektorka
 Ing. Anna Kejřová, školní inspektorka
 Bc. Jana Sejvalová, kontrolní pracovnice
22. 2. 2024




                                          6/6
