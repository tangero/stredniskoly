CSI0X00ATKVV
Počet listů: 4




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2293/22-S


Název                                Základní škola a Střední škola JEDNA RADOST
                                     Pňov-Předhradí
Sídlo                                Školní 73, 289 41 Pňov-Předhradí
E-mail                               reditel@skola1radost.cz
IČO                                  02 640 007
Identifikátor                        691 006 474
Právní forma                         školská právnická osoba
Zastupující                          Mgr. Jindřich Monček
Zřizovatel                           Mgr. Lenka Mončeková
                                     Mgr. Jindřich Monček
Místo inspekční činnosti             Na Hrázi 742/64, Poděbrady III
Inspekční činnost na místě           25., 28. a 29. listopadu 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků středního, základního a zájmového
vzdělávání podle příslušných školních vzdělávacích programů (dále ŠVP), jejich naplňová ní
a souladu s právními předpisy a rámcovými vzdělávacími programy podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.
                                     Charakteristika
Školská právnická osoba (dále „škola“) vykonává činnost základní školy (dále ZŠ), školní
družiny, školní jídelny- výdejny a od 1. září 2020 také střední školy s oborem vzdělání
Pedagogické lyceum (dále SŠ).
Počet žáků se od předchozí inspekční činnosti v roce 2015 zvýšil, ke dni inspekce se v devíti
třídách ZŠ vzdělávalo 113 žáků. Jejich nejvyšší povolený počet je naplněn z 94 %. Speciální
vzdělávací potřeby (dále SVP) má aktuálně 22 žáků, jeden žák má odlišný mateřský jazyk
než český, jeden žák se vzdělává individuálně. Zájmové vzdělávání je poskytováno ve dvou
odděleních školní družiny 41 účastníkům, nejvyšší povolený počet je naplněn z 68 %.
Ve dvou třídách (1. a 2. ročník) SŠ je poskytováno střední vzdělávání celkem 14 žákům,
z nichž tři mají SVP. Naplněnost SŠ je poloviční.


                          Hodnocení podmínek vzdělávání
Subjekt postupně naplňuje vizi zřizovatelů vytvořit inovativní školu. Zaměřuje se na vedení
žáků k osobnostnímu rozvoji, k sebeúctě, seberegulaci a autonomii v moderním
pedagogickém prostředí podporujícím smysluplné učení. V souladu se stanovenou koncepcí
škola spolupracuje s organizacemi zabývajícími se inovativními formami vzdělává ní,
městem Poděbrady i s různými partnery v oblasti svého zaměření. Vzhledem k nestabilitě
personálního zajištění vzdělávání, časté obměně ve funkci ředitele školy i pedagogickýc h
pracovníků nejsou strategie a plány kontinuálně naplňovány, např. v oblasti materiálníc h
podmínek a pedagogického řízení vzdělávání. Podařil se naopak realizovat koncepční záměr
rozšířit existující ZŠ o nově vzniklou SŠ.
Ředitel školy (dále „ředitel“) vykonával tuto funkci první tři školní roky její činnosti a vrátil
se k ní od 1. září 2022. Řízení školy je pojato jako jednotné vedení celého subjektu,
což se mj. odráží ve společném využívání personálních, materiálních i prostorových
podmínek. Pedagogická rada je účinným poradním orgánem ředitele. Vedení školy realizuje
hospitační, kontrolní a evaluační činnost, přijímaná opatření však nejsou vždy efektivní,
např. po zjištění slabých výsledků žáků při externím testování. Nedostatky byly během
inspekční činnosti zjištěny také v oblasti zajištění vzdělávání žáků SŠ při praktických
činnostech a v předmětu speciálně pedagogické péče.
Informovanost zákonných zástupců o všech aspektech vzdělávání i spolupráce s nimi
je většinou efektivní, napomáhá jí široké spektrum způsobů vzájemné komunikace
i společných akcí. Příležitostí ke zlepšení je jejich četnější, konkrétnější a aktuálnějš í
informování o vzdělávacích výsledcích žáků v průběhu školního roku.
Materiální a prostorové podmínky umožňují realizaci všech ŠVP, přestože v některých
aspektech omezují naplňování vize školy. Žáci jednotlivých tříd jsou často spojováni nejen
z důvodu využití        vrstevnického   učení a podpory projektového vyučová ní,
ale i pro nedostatek     prostoru. Tato skutečnost nepříznivě            ovlivňuje      možnost
individualizovat výuku a zaměřovat vzdělávání na osobnostní rozvoj jednotlivých žáků
v souladu s jejich vzdělávacími předpoklady. Příležitostí ke zlepšení je také vytvoření
esteticky podnětného prostředí v suterénu školy, který využívá především SŠ. Vybavení
didaktickými pomůckami a materiály, zejména pro výuku přírodovědných předmětů, není
optimální. Školní družina nemá pro svou činnost vlastní prostory, využívá ke své činnosti
dvě kmenové učebny před a po vyučování.
Na vzdělávání ve škole se podílí dvacet učitelů, většina z nich vyučuje v ZŠ i SŠ, z toho
deset nesplňuje odbornou kvalifikaci, tři studují k jejímu získání. Podíl nekvalifikova nýc h
pedagogů v ZŠ se od předchozí inspekční činnosti zvýšil. I přes působení některých učitelů


                                              2/8
jako mentorů, častou tandemovou výuku a pravidelné individuální konzultace pedagogů
s vedením školy měl tento fakt negativní dopad na kvalitu vzdělávání. Ani plán dalšího
vzdělávání pedagogických pracovníků a jeho naplňování v tomto ohledu zcela neodpovídají
potřebám školy. Ve školní družině působí dvě odborně kvalifikované vychovatelky. Z šesti
asistentek pedagoga jedna není odborně kvalifikovaná. Ředitel pravidelně realizuje opatření
k získání odborně kvalifikovaných pedagogů. Výchovná poradkyně a školní metodička
prevence rizikového chování neabsolvovaly příslušné specializační studium.
Školní poradenský tým nastavil podrobně rozpracovaný systém poskytování poradenské
pomoci, který však není v některých případech efektivně realizován. Preventivní systém
je kvalitně nastaven na omezování všech forem rizikového chování.
Pro zkvalitnění podmínek pro vzdělávání škola získává finanční prostředky z projektů, které
byly vhodně využity např. na vybavení informační a komunikační technikou nebo na činnost
školního asistenta. Budova je zabezpečena proti vstupu neoprávněných osob. Žáci i účastníc i
zájmového vzdělávání jsou průběžně seznamováni se zásadami a pravidly bezpečného
chování. Úrazy jsou způsobeny převážně z nepozornosti a neúmyslně, jejich počet je stabilně
nízký.


                          Hodnocení průběhu vzdělávání
Výuka v ZŠ je realizována převážně formou projektového vyučování, které vhodně
podporuje integraci vzdělávacích cílů a učení se v souvislostech. Byla většinou dobře
připravená po obsahové stránce. Učitelé vhodně vycházeli z dřívějších znalostí a dovedností
žáků. Pozitivem bylo zařazování motivačních aktivit a diskusních kroužků na začátku hodin.
Důraz byl většinou kladen na rozvíjení vědomostních a dovednostních předpokladů žáků,
méně na jejich postojové a hodnotové cíle. Přestože škola deklaruje inovativní přístupy
ke vzdělávání, pestrost využitých metod byla malá a jen ojediněle byla využívána práce
s didaktickými pomůckami a různými druhy prostředí, které umožňují individuální podporu,
zohlednění tempa práce a diferenciaci učiva. Úroveň výuky byla závislá na míře
pedagogických zkušeností učitelů, což se promítalo v různé efektivitě využívá ní
metodických a didaktických postupů. Jen ojediněle byly vhodně rozvíjeny žákovské
kompetence k učení. Převládala frontální forma výuky doplněná o samostatnou práci žáků
a práci ve dvojicích, méně však byla podporována žákovská spolupráce prací ve skupinách.
Zvolené vzdělávací strategie vedly k nerovnoměrnému zapojení žáků do vzdělávání, ve více
než polovině vyučovacích hodin převládala aktivita učitele nad aktivitou žáků.
Hodnocení žáků učiteli bylo vždy objektivní, většinou obsahovalo naznačení možnosti
dalšího vývoje žáka. Efektivní práce s chybou se vyskytovala v polovině hodin, teprve
v začátcích je ale poskytování příležitostí ke stručné sebereflexi a sebehodnocení žáků
i vrstevnickému hodnocení. Kvalitu některých hospitovaných hodin snižovala nižší
pozornost věnovaná aplikování znalostí a absence ověření splnění vzdělávacího cíle. Žáci
často nedodržovali zásady respektující komunikace a deklarované podpory seberegulace.
Žáci se SVP byli podporováni především prostřednictvím práce asistentů pedagoga, ti však,
s jednou výjimkou, spíše pouze usměrňovali rušící žáky a podněcovali je k práci.
Ve vzdělávací oblasti Jazyk a jazyková komunikace i v projektech vzdělávací oblasti Člověk
a společnost žáci projevovali výborné dovednosti při práci s digitální technikou, sami
vyhledávali potřebné informace, které následně aplikovali do výsledků své práce. Při jejich
prezentaci projevovali dobré komunikační kompetence, estetické a výtvarné cítění. Také
ve výuce předmětů vzdělávací oblasti Člověk a příroda na druhém stupni byly zařazovány
obdobné prvky pro aktivizaci žáků, např. referáty. Při matematice však chybělo vedení
k systematičnosti, věcné správnosti a správnému využívání matematické symboliky.


                                            3/8
Pojetí a bloková organizace výuky v SŠ vychází z modulárně uspořádaného ŠVP pro střední
vzdělávání. V dobře připravené a realizované výuce zde panovala příjemná pracovní
atmosféra. Ve všech vyučovacích hodinách se pedagogům dařilo žáky k práci motivo vat
a vytvářet podněty a podmínky k tomu, aby sami uskutečňovali vzdělávací činnosti. Většina
žáků pracovala se zájmem a dodržovala společně stanovená pravidla. Učitelé jim
poskytovali efektivní průběžnou zpětnou vazbu. Společným rysem hospitovaných hodin
bylo také časté propojování teoretických poznatků s jejich využitím v praxi, především
při výuce společenskovědních a odborných předmětů. Přínosem pro žáky bylo rovněž účelné
využívání digitálních technologií zejména k podpoře názornosti, popř. k samostatnému
vyhledávání informací. Komunikační kompetence žáků byly vhodně rozvíjeny především
v hodině anglického jazyka vedené rodilým mluvčím.
Čtenářská gramotnost žáků byla efektivně rozvíjena především prací s připraveným textem,
jeho analyzováním, zobecňováním zjištěných informací a jejich aplikací do praktických
činností. V projektu tzv. pisatelství, ale také při výuce cizích jazyků, byla vhodně rozvíjena
paměť, slovní zásoba a kreativní tvůrčí myšlení. Žáci v SŠ průběžně čtou texty publicistické,
odborné i beletristické. Efektivní práce žáků s různými informačními zdroji byla
zaznamenána ve třech čtvrtinách vyučovacích hodin. Ve vyučovací hodině odborného
projektu žáci vhodně samostatně vyhledávali informační zdroje a zpracovávali seminár ní
práci na téma týkající se jejich zájmů. Také v hodině českého jazyka žáci v efektivní
skupinové práci využívali slovník nespisovné češtiny.
V závěru vyučovacích hodin se vyučující v menší míře věnovali shrnutí a zhodnocení
probraného učiva a jen ojediněle využívali účinnou zpětnou vazbu. Příležitostí ke zlepšení
je také podpora rozvoje analytického myšlení a obsahově náročné komunikace žáků.
Školní družina navazuje na základní vzdělávání převážně aktivním odpočinkem a rekreační
činností. Řízené i zájmové aktivity se efektivně střídaly, nejčastěji byly příhodně cílené
na podporu čtenářství i rozvoj pohybových dovedností.


                          Hodnocení výsledků vzdělávání
Výsledky vzdělávání jsou pravidelně projednávány na průběžných poradách učitelů
a v pedagogické radě. Škola klade ve svých principech důraz na proces komplexního rozvoje
osobnosti žáků a zažívání úspěchu. Naplňování této strategie dokládají ucelené hodnoticí
reporty z projektů a vyučovacích bloků zaměřených na rozvoj gramotností. V ZŠ
je využíváno slovní hodnocení, které reflektuje individuální úroveň naplnění obsahu
vzdělávání v daném období. Na konci školního roku 2021/2022 prospělo 60 % žáků
s vyznamenáním, všichni ostatní prospěli. Žáci se SVP dosahují obdobné výsledky.
Příležitostí ke zlepšení je však nastavení systému vyhodnocování výsledků vzdělávání, který
umožní sledovat postupný rozvoj klíčových kompetencí jednotlivých žáků a stanovovat
tak postupy k jejich individualizované podpoře.
Škola využívá pro ověřování kvality vzdělávání také komerční testování. Ve školním roce
2020/2021 byly výsledky žáků 5., 7. a 9. ročníku celkově horší než výsledky žáků
ve srovnatelných školách. Při jednotné přijímací zkoušce ke střednímu vzdělávání byly
výsledky žáků ZŠ v posledních třech školních letech také pod průměrem celostátní úrovně,
v přijímání do osmiletých gymnázií byly výsledky lepší v matematice než v českém jazyce.
Přijímaná opatření ke zlepšení výsledků, např. individuální konzultace, nejsou většinou
efektivní.
Ze šesti žáků 1. ročníku SŠ ve školním roce 2021/2022 pět prospělo a jeden ve 2. pololetí
zanechal vzdělávání. Podpora individuálního osobnostního rozvoje při mimoškolníc h



                                             4/8
aktivitách vedla k časté absenci žáků většinou spojené se slabými výsledky vzdělává n í,
polovina žáků tak byla ohrožena školním neúspěchem.
Pro vyhodnocování klima školy jsou vhodně využívány další evaluační nástroje, např.
ankety a dotazníky zadávané pedagogům, žákům i jejich zákonným zástupcům. Na základě
jejich výsledků škola přijímá většinou účinná opatření.
V oblasti prevence se škola účinně zaměřuje na monitorování projevů rizikového chování
žáků v oblasti šikany nebo užívání návykových látek. Vhodně je nastavený systém tzv.
tripartit (třídní učitel – žák – zákonný zástupce), žádný žák neměl neomluvené hodiny. Žáci
jsou k dobrému chování motivování především udělováním pochval, které převažují
nad uloženými kázeňskými opatřeními. Charakter školy vytváří vhodné podmínky
pro vzdělávání žáků s různými zájmy. Učitelům se daří vytvářet důvěryhodné a bezpečné
prostředí pro vzdělávání, které účinně napomáhá osobnostnímu rozvoji jednotlivce
a současně posiluje pozitivní vazby v třídním kolektivu.
K rozvoji klíčových kompetencí škola vhodně zařazuje projektové dny, na kterých společně
participují žáci ZŠ i SŠ a učitelé. Četná účast školy v regionálních aktivitách, spolupráce
žákovského parlamentu v minulém školním roce při plánování rozvoje města Poděbrady,
mezinárodní spolupráce v rámci projektu e-twinning aj. napomáhají k rozvoji osobnostních
a sociálních předpokladů žáků. Účast nadaných žáků v předmětových soutěžích
a olympiádách škola neiniciuje v souladu se svým zaměřením, tj. nesoutěžení, nesoupeření.
Žáci se jich případně účastní na žádost zákonných zástupců. V posledních třech školních
letech zde však nedosáhli úspěchu.
Výsledky účastníků zájmového vzdělávání ve školní družině jsou ověřovány individuá lně
vychovatelkami. Z vystavených a prezentovaných výsledků např. výtvarných, pracovních
činností účastníků zájmového vzdělávání je patrné, že korespondují se stanovenými cíli
příslušného vzdělávacího programu.

                                             Závěry
Vývoj školy
-   Byl jmenován nový ředitel k 1. září 2022.
-   Škola od školního roku 2020/2021 rozšířila svou činnost o střední školu.
-   Zvýšil se počet žáků, tříd a pedagogů.
- Od předešlé inspekční činnosti přetrvává vyšší podíl pedagogů bez odborné kvalifikace.

Silné stránky
-   Podporující přístup pedagogů napomáhá k vstřícné atmosféře vzdělávání.
-   Aktivity a činnosti v průběhu vzdělávání efektivně podporují rozvoj výtvarné ho
    a estetického vnímání žáků.
-   Patrná je vysoce rozvinutá dovednost žáků využívat digitální technologie při vyhledá vá ní
    informací a prezentaci zpracovaných výstupů.

Slabé stránky a/nebo příležitosti ke zlepšení
-   Nestabilní personální zajištění vzdělávání a nízký podíl odborně kvalifikovaných učitelů
    omezuje kontinuitu vzdělávacího procesu a naplňování stanovených záměrů.




                                              5/8
-     Úzké spektrum využívaných forem a metod vzdělávání, nízká míra diferenciace učiva,
      nevyužívání didaktických pomůcek a materiálů snižuje efektivitu rozvoje požadovaných
      kompetencí žáků především v základní škole.
-     Přijímaná opatření po zjištění slabých výsledků vzdělávání většinou nejsou účinná.

Doporučení pro zlepšení činnosti školy
-     Stabilizovat pedagogický sbor, další vzdělávání pedagogických pracovníků zaměřit
      na získání jejich odborné kvalifikace a na využívání inovativních forem a metod
      vzdělávání.
-     Optimalizovat prostorové podmínky základní školy pro realizaci vzdělávání v souladu
      se vzdělávacími záměry a strategiemi školy – autonomie v moderním vzdělávac ím
      prostředí.
-     Zintenzivnit informování zákonných zástupců o vzdělávacích výsledcích žáků.
-     Diferencovat obsah učiva s ohledem na individuální vzdělávací předpoklady žáků.
-     Zajistit a využívat efektivní didaktické pomůcky a výukové materiály.
-     Nastavit systém vyhodnocování výsledků vzdělávání, který umožní sledovat proces
      rozvoje klíčových kompetencí jednotlivých žáků a stanovovat tak postupy k jejich
      individualizované podpoře.
-     Zvýšit účinnost přijímaných opatření po zjištění slabých výsledků vzdělávání.




Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů odstranit nedostatky zjištěné při inspekční činnosti a přijmo ut
adekvátní opatření k jejich prevenci a ve stejné lhůtě písemně informovat Českou
školní inspekci, jak byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e- podatelnu csi.s@csicr.cz s připojením elektronického podpisu.


               Seznam dokladů, o které se inspekční zjištění opírají
    1.   Doklady o přijímání ke vzdělávání, školní rok 2022/2023 ke dni inspekce
    2.   Dokumentace k zajištění bezpečnosti a ochrany zdraví – vzorek, kniha úrazů, školní
         roky 2020/2021 až 2022/2023
    3.   Dokumentace školního poradenského pracoviště, školní roky 2021/2022 a 2022/2023
         ke dni inspekce



                                               6/8
 4.   Dokumentace z kontrolní, hospitační a evaluační činnosti, školní roky 2021/2022
      a 2022/2023 ke dni inspekce
 5.   Hospodářská dokumentace (účetní závěrka sestavená za 2021, žádosti o poskytnutí
      dotace na školní roky 2021/2022 a 2022/2023, veřejnoprávní smlouvy o poskytnutí
      dotace na školní roky 2021/2022 a 2022/2023, vyúčtování dotace poskytnuté
      soukromé škole na období školního roku 2021/2022, hlášení o změně počtu dětí, žáků
      a strávníků v průběhu roku 2021 a 2022)
 6.   Inspekční zpráva, čj. ČŠIS-1046/15-S, z 11. května 2015, a čj. ČŠIS-1632/15-S,
      z 2. července 2015
 7.   Koncepce rozvoje školy na období 2021-2027
 8.   Personální dokumentace pedagogických               pracovníků     (jmenování ředitele
      k 1. září 2022, doklady o nejvyšším dosaženém vzdělání, plány dalšího vzdělává ní,
      inzerce k zajištění odborně kvalifikovaných pedagogů), školní roky 2021/2022
      a 2022/2023
 9.   Rozhodnutí MŠMT o zápisu změny v rejstříku školských právnických osob,
      čj. MSMT-21317/2022-2, s účinností od 30. srpna 2022; čj. MSMT-25418/2022-3,
      s účinností nabytí právní moci z 14. září 2022, Rozhodnutí MŠMT ve věci zápisu
      střední školy do rejstříku škol a školských zařízení, čj. MSMT-39007/2019-13
10.   Školní informační systém, školní matrika, webové stránky školy, rozvrhy
      vyučovacích hodin tříd a učitelů, školní rok 2022/2023 ke dni inspekce
11.   Školní řády základní školy a střední školy, vnitřní řády školní družiny a školní jídelny-
      výdejny účinné ke dni inspekce
12.   Školní vzdělávací programy pro základní vzdělávání, střední vzdělávání a zájmové
      vzdělávání účinné ke dni inspekce
13.   Třídní knihy vedené v SŠ a ZŠ, přehledy výchovně vzdělávací práce, evidence
      docházky, školní roky 2021/2022 a 2022/2023 ke dni inspekce
14.   Výpis z rejstříku škol a školských zařízení, výpis z rejstříku školských právnickýc h
      osob ke dni inspekce
15.   Výroční zpráva o činnosti školy za školní rok 2021/2022
16.   Záznamy z jednání pedagogické rady a z jednání koncepčních a metodických skupin,
      školní roky 2021/2022 a 2022/2023 ke dni inspekce
17.   Zřizovatelská smlouva školské právnické osoby z 14. ledna 2014, včetně dodatků


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                             7/8
Složení inspekčního týmu a datum vyhotovení inspekční zprávy



 Mgr. Iveta Hroudová, školní inspektorka,
 vedoucí inspekčního týmu                          …………………………………

 Mgr. Pavla Vítková, školní inspektorka
                                                   ...........………………………….

 Mgr. Karel Kumstýř, školní inspektor
                                                   ………………………………….

 Bc. Jana Jungerová, kontrolní pracovnice
                                                   …………………………………
 Ing. Martina Faltysová,
 přizvaná osoba, odborník na inovativní
 vzdělávání                                        …………………………………




V Praze 12. prosince 2022




                                            8/8
