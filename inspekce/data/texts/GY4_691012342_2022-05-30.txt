                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1750/22-A


Název                               1. Scio Střední škola, s.r.o.
Sídlo                               Prokopova 100/16, Žižkov, 130 00 Praha 3
E-mail                              stredni@scioskola.cz
IČ                                  07116349
Identifikátor                       691012342
Právní forma                        Společnost s r.o.
Zastupující                         Mgr. Filip Dobrovolný
Zřizovatel                          www.scio.cz, s.r.o.
Místo inspekční činnosti            Prokopova 100/16, Žižkov, 130 00 Praha 3
Termín inspekční činnosti           30. 5. 2022 − 1. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost byla vykonána na žádost podle § 174 odst. 7 školského zákona v oboru
vzdělání Gymnázium.




2021/2022
                                    Charakteristika
Právnická osoba 1. Scio Střední škola, s.r.o., (dále „škola“ nebo „instituce“) vykonává svou
činnost od 1. 9. 2018. Poskytuje vzdělávání zakončené maturitní zkouškou v denní formě
oboru vzdělání Pedagogické lyceum a od 1. 9. 2021 také v oboru vzdělání Gymnázium.
Koncept vzdělávání vychází z principů a hodnot ScioŠkol, je založen na smyslup lné m
propojování školy a běžného života a vede k systematickému rozvoji klíčových kompetencí
žáků s cílem co nejlépe je připravit pro další studium a život v dynamicky se měnícím světě.
Mezi specifika školy patří inovativní přístupy ve výuce, model tzv. Expediční střední
Scioškoly v oboru vzdělání Gymnázium a vysoká míra zapojení žáků do chodu školy.
Vzdělávání v oboru Gymnázium je realizováno v rámci pokusného ověřování obsahu, metod
a organizace kombinovaného vzdělávání v základních a středních školách vyhláše né ho
MŠMT. Organizační model kombinovaného vzdělávání, který se skládá z 3 až 4 týdnů
distanční denní synchronní i asynchronní výuky (tzv. online) a jednoho týdne prezenční
výuky během pobytu na mimoškolní vzdělávací akci (tzv. „expedici“), je dostupný žákům
z celé České republiky.
Od posledního inspekčního hodnocení v roce 2019 došlo k výraznému nárůstu počtu žáků
i pedagogických pracovníků a ke změně místa poskytovaného vzdělávání. K termínu
inspekční činnosti se ve škole vzdělávalo 173 žáků, z toho 39 v oboru vzdělání Gymnázium.


                         Hodnocení podmínek vzdělávání
Ředitel školy (dále „ředitel“) postupně realizuje koncepci alternativního pojetí vzdělává ní,
která vychází ze současných vzdělávacích trendů a pedagogického přístupu k žákům.
Aktualizované priority a cíle zohledňují poznatky z distanční výuky z období koronavirové
pandemie, analýzu interní evaluace a požadavky jednotlivých aktérů vzdělávání. Inovativní
model střední školy realizovaný v oboru vzdělání Gymnázium pružně reaguje na
společenskou poptávku a účelně propojuje teorii s praktickými dovednostmi i s osobnostním
rozvojem žáků. Ve vzdělávání je hlavní akcent kladen na studijní autonomii žáků,
konstruktivistické pojetí výuky a poskytování i přijímání průběžné zpětné vazby.
K úspěšné realizaci koncepčních záměrů přispívá vícestupňový systém řízení, který
zohledňuje specifika školy. Ředitel přesně vymezil oblasti působnosti v zajištění výchovně
vzdělávacího procesu svým zástupcům i dalším pedagogickým pracovníkům. Nastavený
systém pravidelných porad včetně jednání pedagogické rady umožňuje časté předávání
informací, což přispívá ke zefektivnění procesu vzdělávání i operativnímu řešení podnětů.
Kontrolní činnost vedení školy je prováděna kontinuálně v rámci každodenního chodu
instituce. Kvalita vzdělávání je posuzována dostatečně četnou hospitační činností, která
vychází z předem stanovených priorit a vyúsťuje v konkrétní doporučení ke zlepšení
pedagogické práce.
K prioritám vedení školy patří budování otevřeného přátelského prostředí, ve kterém je
možné konstruktivně komunikovat, spolupracovat a vzájemně se respektovat. Žáci se
významnou měrou zapojují do chodu a provozu školy, např. spravují část rozpočtu školy,
starají se o propagaci a marketing instituce, podílí se na koordinaci výukových aktivit
a plánují expedice. Vyučující (ve škole označováni jako průvodci) mezi sebou navazují
a udržují kolegiální vztahy, pracují jako tým a svým přístupem k žákům podporují rozvoj
jejich sociálních a občanských kompetencí.




2021/2022                                    2
Výchovně vzdělávací proces v oboru Gymnázium zajišťuje 8 pedagogů, z toho jsou dva
rodilí mluvčí a školní psycholožka. Kvalifikační předpoklady nesplňují dva pedagogové.
Rizikům v personální oblasti předchází vedení školy pečlivým výběrem nových
pedagogických pracovníků. Kandidáti na průvodce procházejí vícestupňovým výběrovým
řízením, ve kterém musí prokázat schopnosti a dovednosti nutné pro úspěšnou realizaci vize
školy. Začínajícím a nově příchozím průvodcům je poskytována dostatečná metodická
i organizační pomoc. K rozvoji pedagogických kompetencí všech průvodců napomáhá
komplexně pojaté další vzdělávání pedagogických pracovníků, které vychází z potřeb školy
i zájmu jednotlivců. Kromě vzdělávacích akcí organizovaných externími institucemi se
pedagogové účastní i pravidelných setkání průvodců v rámci školy i sítě ScioŠkol. Cílená
setkávání na různých úrovních zaměřená na reflexi společné práce, sdílení získanýc h
poznatků a předávání zkušeností o využití inovativních postupů ve výuce se pozitivně odráží
v osobnostně profesním rozvoji průvodců i v průběhu vzdělávání.
Finanční a materiální podmínky umožňují naplňovat vzdělávací programy. Vedení školy
průběžně vyhodnocuje a zkvalitňuje materiálně technické podmínky pro vzdělává ní.
Vzhledem ke specifikům školy pronajaté prostory budovy instituce využívají především
průvodci a žáci oboru vzdělání Pedagogické lyceum. Činnosti aktérů vzdělávání v oboru
Gymnázium se odehrávají z větší části virtuálně, z menší části na expedicích. Žáci se účastní
vzdálené výuky prostřednictvím vlastních notebooků. Průvodci mají k dispozici školní
dotykové notebooky a základní vybavení pro pořádání expedic, např. přenosný
dataprojektor, hudební ozvučení, audiovizuální techniku a sdílené expediční vybavení např.
stany, celty, sněžnice, přenosné zeměpisné, biologické a chemické pomůcky pro práci
v terénu.


                          Hodnocení průběhu vzdělávání
Promyšlená struktura hospitovaných online vyučovacích hodin (kurzy, ateliéry,
ministerstva, shromáždění) byla založena na specifické organizaci a prolínání více
vzdělávacích oblastí. Výuku pozitivně ovlivňovala erudice průvodců a jejich zaujetí pro
vyučované téma (vzdělávací oblast). Realizace vzdělávání v menších nebo diferencova nýc h
skupinách umožnila větší míru individualizace i zohlednění vzdělávacích potřeb žáků.
Zvolené vzdělávací strategie směřovaly k pochopení příčin a souvislostí na základě znalostí,
praktických zkušeností či probíraného tématu. Průvodci v roli mediátora cíleně koordinova li
střídání činností a promyšleně aktivizovali žáky. Zdařile uplatňovali inovativní vyučovac í
metody podporující osobnostní rozvoj žáků. Nejčastěji využívané kooperativní formy práce
podporovaly týmovou spolupráci a současně rozvíjely komunikační dovednosti žáků.
Průvodci poskytovali žákům dostatečný prostor pro sdělení vlastního názoru, pro prezentaci
samostatných i skupinových prací, aplikaci získaných znalostí a dovedností i pro rozvoj
logického a kritického myšlení. Využití interaktivních a vizualizačních výukových nástrojů
umožňovalo sdílet data a informace a napomáhalo ke zvýšení názornosti a k hlubš ímu
pochopení probíraného tématu. Úzká provázanost synchronní a asynchronní výuky
zvyšovala účinnost vzdělávání.
Žáci účelně pracovali s různými informačními zdroji, v rámci řízené i spontánní diskuze
prokazovali schopnost samostatně argumentovat, kriticky myslet a uplatňovat osobní
zkušenosti. Při četných komunikačních situacích žáci uplatnili znalost cizí slovní zásoby,
včetně odborné i získané jazykové kompetence podle své úrovně. Výuka s rodilým mluvč ím
přispěla k podpoře aktivních řečových dovedností žáků a propojení výuky se situacemi
z běžného života. Zdařile byla uplatněna i práce s textem. Žáci prokazovali schopnost



2021/2022                                    3
diskutovat a interpretovat dílo na základě vlastní čtenářské zkušenosti. Zařazování prvků
tvořivého psaní v rámci asynchronní výuky podporuje individuální nadání a kreativitu žáků.
Ojediněle se ve výuce vyskytly dílčí nedostatky, např. účinnost výukových postupů
snižovaly některé předimenzované činnosti, neformální způsob vyjadřování některých žáků
a průvodců se ve výuce projevoval nižší mírou jazykové kultury bez ohledu na komunikač ní
situaci, např. používání nespisovného jazyka při prezentaci samostatných nebo skupinovýc h
úkolů.
Společným znakem sledované online výuky byla příjemná pracovní atmosféra založená na
partnerském přístupu jednotlivých aktérů i vzájemném respektu.
V souladu s principy gymnaziálního vzdělávání škola účinně přispívá k všestranné mu
rozvoji osobnosti žáků i žáků nadaných. Průběh vzdělávání vhodně doplňují pravidelně
zařazované aktivity, např. besedy s inspirativními hosty z oblasti vědy, kultury, podnikání
i pedagogiky. V rámci naplňování vzdělávacích strategií a kompetencí se žáci pravidelně
účastní expedic, které z části zahrnují i široké spektrum tělesných a pohybových aktivit nad
rámec standardního gymnaziálního kurikula a činnosti, při nichž žáci aplikují získané
teoretické poznatky v praxi a terénu.


                          Hodnocení výsledků vzdělávání
Ke studiu v oboru vzdělání Gymnázium jsou přijímáni uchazeči, kteří prokázali potřebnou
míru znalostí v jednotné přijímací zkoušce z českého jazyka a matematiky i v předchozím
vzdělávání. Nedílnou součástí přijímacího řízení je i vypracování vlastního studijního plánu,
který je podkladem pro ústní pohovor zjišťující motivaci žáka ke vzdělávání, jeho aktivitu,
samostatnost, zodpovědnost, soulad s vizí školy i online výukou.
Specifická organizace vzdělávání klade zvýšené nároky na adaptaci žáků a včasné
podchycení případných studijních problémů. K úspěšnému zvládnutí nároků gymnaziálního
vzdělávání přispívá komplexně pojatý adaptační proces, funkční strategie prevence sociálně
patologických jevů, individualizace výuky a pravidelné online individuální rozhovory
s mentorem (žákem vybraný průvodce, k němuž má žák největší důvěru). Cílem těchto
pohovorů je mj. společně se žákem reflektovat jeho studijní úspěchy či obtíže, pomoci mu
rozpoznat a rozvíjet silné stránky, najít individuální studijní styl, zvládnout různé učební
strategie a na základě vedených digitálních portfolií společně reflektovat žákovu schopnost
sebevzdělávání a sebereflexe. Nastavený systém poradenských služeb vytváří vhodné
předpoklady pro včasné rozpoznání negativních jevů a poskytování podpory všem žákům.
Identifikované problémy jsou řešeny v úzké spolupráci s rodiči, mentory, výchovno u
poradkyní, metodikem prevence, školní psycholožkou a školskými poradenskými
zařízeními. Konkrétní kroky ke zvládnutí nároků a předcházení neprospěchu jsou
realizovány na úrovni systémových opatření (např. diferencované skupiny, volba náročnosti
probíraného tématu, transparentní způsob hodnocení) i jednotlivých pedagogických postupů
(např. individuální konzultace).
Ke sledování individuálního pokroku jednotlivých žáků vzhledem k jejich rozvíje ným
klíčovým kompetencím průvodci využívají hodnoticí nástroje, které žáky efektivně provádí
procesem učení, podporují jejich touhu učit se, přispívají k celoživotnímu učení a současně
integrují spolupráci s rodiči. Kritériem hodnocení je naplnění očekávaných výstupů školního
vzdělávacího programu formulované v rámci jednotlivých vyučovacích forem, např. kurzů,
ateliérů, individuálního projektu, expedic a pracovních skupin. Hodnocení je komplexní,
dotýká se přípravy, výběru a průběhu činnosti, způsobu práce a dosažení vytyčených cílů.
Na stanovených cílech a kritériích hodnocení se podílejí průvodci i žáci. Klasické hodnocení


2021/2022                                    4
známkou je nahrazeno průběžným posuzováním pokroku žáka, jehož významným nástrojem
jsou pravidelné online individuální rozhovory žáka s mentorem. Výrazným motivačním
rysem uplatňovaného hodnocení je přenesení zodpovědnosti za učení na žáka. Celkové
hodnocení na vysvědčení prováděné slovní formou podrobněji zachycuje individuá lní
pokrok jednotlivce, popisuje práci žáka z různých aspektů včetně jeho osobního vkladu
a podněcuje žáka k dalšímu rozvoji.
Ke zkvalitnění výchovně- vzdělávacího procesu přispívají navázané partnerské vztahy.
K nejdůležitějším partnerům instituce patří zákonní zástupci žáků, s nimiž škola udržuje
stálý kontakt včetně tripartitních schůzek. Přínosná je kooperace se zřizovatelem především
v oblasti zajištění finanční, materiální a personální podpory. Spolupráce s českými
a zahraničními (Španělsko, Francie, Polsko, Německo) alternativními školami napomáhá ke
sdílení zkušeností při realizaci vzdělávací nabídky a přispívá k rozvoji jazykovýc h
kompetencí žáků.


                                         Závěry
Vývoj školy
- od posledního inspekčního hodnocení se rozšířila vzdělávací nabídka o obor vzdělání
  Gymnázium
- navýšil se počet žáků a pedagogických pracovníků
- došlo ke změně místa poskytovaného vzdělávání
- vedení školy úspěšně rozvíjí koncept alternativního vzdělávání s akcentem na otevřenou
  komunikaci mezi všemi aktéry vzdělávání
Silné stránky
- efektivní zapojení žáků do chodu školy a různorodých vzdělávacích aktivit, které
  podporují jejich sounáležitost se školou i týmovou spolupráci, přispívají k rozvoji
  praktických dovedností žáků a směřují ke zvyšování míry jejich vnitřní motivace
  i spoluzodpovědnosti za svou práci i plnění studijních povinností
- uplatňování výukových strategií, které podporují aktivní zapojení žáků do procesu učení
  a vedou k rozvoji samostatnosti, logického a kritického myšlení i tvůrčích schopností
- používání formativní zpětné vazby umožňující sledování individuálního pokroku žáka ve
  vztahu k rozvíjeným kompetencím
Slabé stránky a/nebo příležitosti ke zlepšení
- ojedinělé předimenzované činnosti ve výuce
Doporučení pro zlepšení činnosti školy
- nadále pokračovat v realizaci nastavené koncepce školy a v průběžném vyhodnoco vá ní
  kvality výchovně vzdělávacího procesu včetně jeho dopadu na dosahované výsledky
  vzdělávání jednotlivých žáků
- více dbát na jazykovou kulturu ve výuce s ohledem na komunikační situaci, používat
  spisovný jazykový projev při prezentaci samostatných a skupinových úkolů
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování




2021/2022                                   5
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Rozhodnutí MŠMT, č. j. MSMT-39302/2019-9, ve věci návrhu na zápis změny
       v údajích vedených v rejstříku škol a školských zařízení u právnické osoby 1. Scio
       Střední škola, s.r.o. se sídlem Pobřežní 658/34, Karlín, 186 00 Praha 8 ze dne 3. 12.
       2019, s účinností od 1. 9. 2020
 2.    Výpis správního řízení, č. j. MSMT-46103/2020-2 ze dne 18. 12. 2020
 3.    Zařazení školy do pokusného ověřování obsahu, metod a organizace kombinova né ho
       vzdělávání v základních a středních školách vyhlášeného Ministerstvem školství,
       mládeže a tělovýchovy pod č.j. MSMT-34023/2020-6
 4.    Školní vzdělávací program pro gymnázium s motivačním názvem Dobrý život
       s platností od 1. 9. 2021
 5.    Školní řád Expediční střední ScioŠkoly včetně přílohy – Pravidel hodnocení výsledků
       vzdělávání Expediční střední ScioŠkoly s účinností od 30. 9. 2021
 6.    Rozvrh vyučovacích hodin platný v termínu inspekce
 7.    Školní matrika vedená k termínu inspekce
 8.    Třídní kniha vedená ve školním roce 2021/2022 k termínu inspekce
 9.    Záznamy z pedagogických rad a porad průvodců vedené ve školním roce 2021/2022
       k termínu inspekce
10.    Portfolio výchovného poradenství a primární prevence vedené ve školním roce
       2021/2022 k termínu inspekce
11.    Smlouva o poskytnutí základní dotace ze státního rozpočtu na školní rok 2021/2022,
       Finanční vypořádání dotací ze státního rozpočtu k 31. 12. 2021
12.    Smlouva o pronájmu prostor ke vzdělávání s MČ Praha 3 od 1. 9. 2020 do 31. 8. 2025
       s možností prodloužení na dalších 5 let, platná v hodnoceném období


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    6
Složení inspekčního týmu a datum vyhotovení inspekční zprávy


 Mgr. Hana Šinská, školní inspektorka,               Mgr. Hana Šinská v. r.
 vedoucí inspekčního týmu
 Mgr. Lucie Burešová, školní inspektorka           Mgr. Lucie Burešová v. r.
 Ing. Ivana Černá, kontrolní pracovnice               Ing. Ivana Černá v. r.

V Praze 14. 6. 2022


Datum a podpis ředitele školy potvrzující projednání a převzetí inspekční zprávy


 Mgr. Filip Dobrovolný,                            Mgr. Filip Dobrovolný v. r.
 ředitel školy

V Praze 16. 6. 2022




2021/2022                                  7
