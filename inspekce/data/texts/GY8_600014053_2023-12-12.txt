                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2596/23-B
                                      Sp. zn. ČŠIB-S-503/23-B


Název                               Gymnázium Jana Blahoslava Ivančice, příspěvková
                                    organizace
Sídlo                               Lány 859/2, 664 91 Ivančice
E-mail                              gjbi@gjbi.cz
IČO                                 66 596 769
Identifikátor                       600 014 053
Právní forma                        příspěvková organizace
Zastupující                         Ing. Ivana Čermáková
Zřizovatel                          Jihomoravský kraj
Místo inspekční činnosti            Lány 859/2, Ivančice
Inspekční činnost na místě          12. 12. 2023 − 14. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Jana Blahoslava Ivančice, příspěvková organizace (dále škola) vykonává
činnost střední školy. Vzdělávání je realizováno ve dvou oborech vzdělání v denní formě,
a to 79-41-K/41 Gymnázium (čtyřleté), 79-41-K/81 Gymnázium (osmileté). Od poslední
inspekční činnosti došlo k rozšíření vzdělávací nabídky o třídy zaměřené na rozšířenou
výuku jazyků.
Ke dni 30. 9. 2023 se ve škole vzdělávalo 365 žáků v 16 třídách a z tohoto počtu jsou 38
žákům poskytována podpůrná opatření v rozsahu prvního až třetího stupně. Ve sledovaném
období si škola udržovala stabilní počet žáků a tříd.
Žákům i zaměstnancům školy je zajištěno stravování v jídelně jiné právnické osoby se
sídlem v těsné blízkosti školy.
V průběhu posledních let škola usiluje o to, aby se stala centrem vzdělanosti v ivančické m
regionu. Realizuje řadu besed a přednášek pro veřejnost a společně s Provozně ekonomickou
fakultou České zemědělské univerzity v Praze organizuje vzdělávání seniorů na virtuá lní
univerzitě třetího věku.


                         Hodnocení podmínek vzdělávání
Ředitelka školy je na vedoucím pracovním místě od roku 2018 a zpracovala promyšle no u
koncepční strategii rozvoje školy na období 2023 – 2028, která vychází z analýzy
předchozího období. Na tento materiál přímo navazuje plánování činnosti školy i další dílčí
dokumenty, které podrobně rozpracovávají kroky vedoucí k vytyčeným cílům. Škole se daří
postupně naplňovat stanovené priority rozvoje školy, a to například v oblasti zkvalitně ní
materiálních podmínek, zavádění nových metod výuky (CLIL), podpory studijních pobytů
žáků a učitelů v zahraničí i zapojení školy do života v regionu. Způsob řízení je založen na
otevřené komunikaci s žáky, pedagogy a zákonnými zástupci, což přispívá k pozitivnímu
klimatu ve škole, jako jednomu ze strategických cílů rozvoje. Ředitelka při řízení a v rámci
pedagogického vedení školy účelně delegovala kompetence a odpovědnost za konkrétní
úkoly na další pracovníky, především na svého zástupce a předsedy předmětových komisí.
Kontrolní činnost je realizována plánovaně ve všech oblastech. Jednou oblastí je také
sledování kvality vzdělávání zejména formou hospitační činnosti. Analýza zjištění z této
činnosti je prováděna a prezentována všem pedagogům. S pedagogickou radou projednává
ředitelka organizační záležitosti a stěžejní úkoly zaměřené na další rozvoj školy,
vyhodnocuje splnění zadaných úkolů a analyzuje vzdělávací výsledky žáků.
Efektivitu řízení školy podporuje funkční školní informační systém, který umožňuje sdílení
všech provozních informací, důležitých dokumentů a údajů o výsledcích a vzdělávac íc h
potřebách žáků. Škola také vhodnými formami a v náležitém rozsahu informovala uchazeče
o studium i veřejnost o vyučovaných oborech vzdělání včetně informací o kritériíc h
přijímání do nově otevírané třídy s rozšířenou výukou cizích jazyků. Ředitelka aktivně
komunikuje s nově zřízeným studentským parlamentem, jehož prostřednictvím se žáci
mohou vyjadřovat k chodu školy, předávat podněty pro jeho zlepšení a zapojovat se do
organizace školních akcí.
Školní poradenské pracoviště (dále ŠPP) bylo od poslední inspekční činnosti personálně
obměněno a rozšířeno o školní psycholožku a poradkyni pro nadané a mimořádně nadané
žáky. Koordinátorkou ŠPP je výchovná poradkyně. Společně se jim daří poskytovat kvalitní
služby učitelům, žákům a jejich zákonným zástupcům. Při promyšleném zajišťová ní


                                            2/8
vzdělávání žáků se speciálními vzdělávacími potřebami (dále SVP), realizaci podpůrných
opatření, péči o nadané žáky, kariérovém poradenství a prevenci rizikového chování úzce
spolupracují a na společných setkáních projednávají aktuální dění týkající se individuálníc h
případů i kolektivních záležitostí. Pozornost je věnována příčinám školního neúspěchu,
vysoké absenci či vztahovým problémům v třídních kolektivech. Při hospitační činnosti bylo
však zjištěno, že učitelé měli obecný přehled o žácích se SVP a ne vždy uplatňova li
podpůrná opatření v plném rozsahu. Škola eviduje nadané žáky v oblasti cizích jazyků.
Pro oblast rizikového chování má metodička prevence vytvořenu srozumitelnou preventivní
strategii. Úzce spolupracuje s třídními učiteli, mapuje možné projevy rizikového chování
a v případě jejich výskytu situaci řeší bezodkladně se žáky v součinnosti se zákonnými
zástupci. V průběhu školního roku škola organizuje vhodné aktivity, které podporují
vytváření pozitivního klimatu v třídních kolektivech, na zakázku třídních učitelů realizuje
psycholožka sociometrická šetření tříd, s jejichž výsledky pak dále s třídními učiteli pracuje.
Díky empatickému přístupu pedagogů a vhodnou volbou intervence je ve škole vytvořena
kvalitní podpora všem žákům s ohledem na jejich individuální potřeby. Komplexní
vzdělávací, informační a poradenská podpora vede ke vhodné volbě vzdělávací cesty
a pozdějšímu profesnímu uplatnění žáků.
Vedení školy usiluje o zajištění kvalitních personálních podmínek, většina pedagogů je
kvalifikovaných, s příslušnou odborností pro předmět, který vyučují. Cíleně je podporováno
další vzdělávání pedagogických pracovníků. Plán zpracovaný ředitelkou obsahuje vhodně
zvolené oblasti vzdělávání pedagogů s ohledem na potřeby školy a vedení školy se daří
motivovat téměř všechny pedagogy k profesnímu rozvoji a dalšímu vzdělávání.
Od poslední inspekční činnosti se vedení školy zaměřilo na zkvalitnění materiálníc h
podmínek pro vzdělávání. Prostory školy jsou upravené a podnětné. Ve sledovaném období
došlo k modernizaci řady učeben, vybudování nových odborných pracoven a k rekonstrukci
dalších prostor. Rovněž je průběžně modernizována a doplňována didaktická technika.
Systém zajištění bezpečnosti a ochrany zdraví žáků je nastaven, ale při jeho realizaci jsou
v některých dílčích oblastech rezervy v identifikaci možných rizik. Opatření k předcházení
úrazů žáků jsou účinná a pozitivně ovlivňují míru úrazovosti.
Vztahy školy s partnery mají pozitivní dopad na celý průběh vzdělávání a především
součinnost se zřizovatelem, školskou radou a zákonnými zástupci je efektivní. Význa mní
partneři školy jsou i z města Ivančice a okolního regionu. Rozsáhlá spolupráce je navázána
s místními i okolními základními a středními školami. Pro zájemce o studium škola pořádá
přípravné kurzy k přijímacím zkouškám pro žáky pátých a devátých tříd a následně přijímac í
zkoušky „nanečisto“. Žáci z okolních základních škol se mohli během školního roku účastnit
Badatelského klubu ve školních laboratořích. Pro žáky ivančických a okolních základníc h
škol škola organizuje také příměstský tábor. Žáci školy se podílí na mnoha akcích pro
širokou veřejnost (např. koncerty pěveckého sboru společně s orchestrem gymnázia na
adventních akcích a vystoupeních pro seniory, vystoupení autorského žákovského divadla,
účast na akci Ukliďme Česko). Škola je také partnerskou školou Masarykovy univerzity,
Vysokého učení technického Brno a Mendelovy univerzity v Brně. Získala akreditaci
Erasmus+, díky které je organizována řada zahraničních vzdělávacích výjezdů a programů
pro žáky i pedagogy včetně organizace vzdělávání zahraničních studentů na půdě školy.
Důležitá spolupráce probíhá se Skupinou ČEZ a s Jadernou elektrárnou Dukovany, kam žáci
pravidelně jezdí na exkurze a mají možnost získat tzv. Jadernou maturitu, která je jedním
z kroků k získání pracovního místa v této firmě.




                                             3/8
                          Hodnocení průběhu vzdělávání
Většina sledovaných hodin byla dobře obsahově připravena. Pozitivním znakem všech
navštívených vyučovacích hodin byla příznivá pracovní atmosféra. Žáci měli dobře osvojená
pravidla práce, spolupracovali s vyučujícími, kteří na ně kladli přiměřené a srozumite lné
požadavky. Ve výuce žáci dodržovali nastavená pravidla a vyučovací hodiny nebyly
narušovány žádnými kázeňskými problémy. Pozitivem všech sledovaných vyučovac íc h
hodin byl malý počet žáků, což však ne vždy dokázali učitelé využít k větší aktivizaci žáků,
individuálnímu přístupu a diferenciaci výuky podle schopností a možností žáků. Převažovala
frontální výuka, která byla účelně střídaná se samostatnou prací, popř. spoluprací žáků ve
skupinách, což rovněž významně zvyšovalo efektivitu těchto hodin a vytvářelo žákům nové
možnosti k zapojení do řešení problematických úloh a upevňování vzájemných vztahů se
spolužáky. Pojetí výuky bylo často založeno na předávání informací žákům, v menší míře
byly podporovány komunikační dovednosti žáků. Ve výuce bylo zřejmé, že žáci neměli
obavu vyjádřit vlastní názor, úspěšně prezentovali osvojené předmětové znalosti i vědomosti
z jiných vyučovacích předmětů. Výkony žáků byly oceňovány především pochvalou či
motivační známkou. Účelně byly využity učební pomůcky a didaktická technika. Ve velké
části sledovaných hodin z časových důvodů nedocházelo ke zhodnocení naplněného cíle
hodiny, hodnocení a sebehodnocení žáků se objevilo v menší míře.
Ve výuce cizích jazyků měli žáci dostatečný prostor pro vlastní mluvní vyjádření a správné
osvojování fonetické stránky jazyka. Žáci prokazovali schopnost uplatnit své znalosti
gramatických jevů a slovní zásobu v běžných situacích. Výuka ruského jazyka byla založená
na konverzaci, vyučující se snažila aktivizovat žáky otázkami a pomocí pracovního sešitu
avšak absence podnětného výukového materiálu v podobě pomůcek či digitální aplikace
k fixaci slovní zásoby přispívala k monotónnosti výuky a pasivitě některých žáků. Výuka
německého jazyka vedla efektivně k rozvoji komunikativních dovedností žáků. Žáci
rozvíjeli své praktické řečové dovednosti při individuální prezentaci zadaného úkolu
a kladení otázek směrem ke spolužákům při shrnutí informací z prezentace. Žáci byli vedeni
k sebehodnocení i vzájemnému hodnocení výsledků své práce. Rozvíjeli spolupráci
a kritické myšlení při plnění úkolu skupinové i individuální práci. Ve sledované výuce
českého jazyka žáci převážně pracovali s pracovním nebo čtenářským listem buď
samostatně nebo spolupracovali ve dvojicích a skupinách. Prostřednictvím myšlenko vé
mapy a křížovky si žáci zopakovali učivo literatury, učitelé jim poskytovali konstruktivní
zpětnou vazbu, průběžným hodnocením a povzbuzením je motivovali k další práci.
V části výuky společenskovědních předmětů se efektivně střídaly metody skupinové práce,
práce ve dvojicích i samostatné práce a pestré metody výuky. Žáci měli možnost rozvíjet své
kritické myšlení při analýze získaných dat, spolupracovali a diskutovali při plnění zadaného
úkolu. Při práci s učebnicí byla rozvíjena jejich čtenářská gramotnost. Ne vždy se dařilo
udržet pozornost všech žáků. Chybějící motivace a volené metody a formy výuky se
promítly ve spíše pasivním přístupu většiny žáků. Aktivně se všichni žáci zapojili do plnění
individuálního úkolu z pracovního sešitu.
Úroveň vzdělávání v matematice výrazně závisela na míře zapojení žáků a jejich aktivitě.
Efektivitu některých sledovaných hodin rovněž zvyšovalo střídání forem a metod výuky,
využití didaktické techniky nejen učitelem, ale i žáky, a využití výukového softwaru, což
významně napomáhalo lepší názornosti výuky a vytvářelo prostor pro aktivní zapojení žáků.
Žáci projevovali dobré znalosti, dokázali sami nebo s podporou učitelky řešit zadané úkoly.
Vyučovací hodiny přírodovědných předmětů prohlubovaly především znalosti a dovednosti
žáků. Ve většině hodin byla efektivně zařazena skupinová práce a žáci byli vedeni
k vyhledávání informací z různých zdrojů. V části hodin byla využita ve větší míře metoda


                                            4/8
výkladu což nedávalo žákům prostor pro aktivní zapojení do výuky a nepodporovalo rozvoj
jejich komunikačních dovedností.
Ve sledovaných hodinách tělesné výchovy učitelé žáky motivovali k pohybu. Byly rozvíjeny
jejich pohybové dovednosti při individuálním cvičení i kolektivním sportu, bylo dbáno na
fyziologii pohybu, vyučující žáky instruovali a dbali na prevenci vzniku úrazu. Na závěr
proběhlo shrnutí hodiny vyučujícím. Výuka estetické výchovy kombinovala čtený scénář
s audiovizuálními ukázkami a vedla k motivaci nácviku divadelní hry a k efektivnímu
pochopení způsobu tvorby významného českého skladatele. Vyučující pracovala se širokým
spektrem nadání žáků, citlivě reagovala na jejich poznámky k teoretické i praktické části
probíraného tématu.


                         Hodnocení výsledků vzdělávání
Pravidla hodnocení stanovená ve školním řádu jsou funkční a odpovídají potřebám školy.
Hodnocení probíhá průběžně s využitím běžných evaluačních nástrojů. Na jednáních
pedagogické rady jsou výsledky vzdělávání žáků, hodnocení chování a ukládání výchovnýc h
opatření pravidelně projednávány. Rovněž jsou zde v případě potřeby diskutována konkrétní
opatření k podpoře žáků ohrožených školní neúspěšností. Informování o výsledcíc h
vzdělávání žáků je realizováno prostřednictvím školního informačního systému, který
rovněž slouží k omlouvání absence. Přístup mají zajištěný nejen žáci, ale i jejich zákonní
zástupci, což usnadňuje a zefektivňuje vzájemnou komunikaci. Ve školním roce 2020/2021,
kdy probíhala distanční výuka, škola vykázala nulovou absenci. V následujícím období
2021/2022 dosáhla absence 129 hodin na žáka za školní rok a ve školním roce 2022/2023
celkem 108 hodin na žáka za školní rok, přičemž neomluvená absence byla téměř nulová.
Ve srovnání s jinými školami se jedná o poměrně nízké počty zameškaných vyučovac íc h
hodin. Významným nástrojem ke snižování absence je limit splnění minimální docházky do
daného vyučovacího předmětu stanovený ve školním řádu. Při absenci vyšší než 30 % jsou
žáci vyššího gymnázia na konci klasifikačního období vždy, bez ohledu na dosažené
podklady ke klasifikaci, nehodnoceni a musí konat tzv. zkoušku k doplnění klasifikace.
U žáků nižšího gymnázia je postupováno individuálně na základě posouzení splnění všech
potřebných podkladů pro hodnocení. Tento nástroj významně napomáhá motivaci žáků
k pravidelné školní docházce.
Výsledky vzdělávání žáků měly v hodnoceném období 2020/2021 až 2022/2023
srovnatelnou dobrou úroveň. Většina žáků dosahuje výsledků vzdělávání v souladu
s očekávanými výstupy stanovenými ve školních vzdělávacích programech. V hodnoceném
období prospěla s vyznamenáním více než polovina žáků. Počet neprospívajících je pouze
v jednotkách (průměrně za poslední tři školní roky 1,5 % žáků). Úspěšnost žáků
při ukončování vzdělávání maturitní zkouškou je rovněž dlouhodobě výborná. Ve společné
části maturitní zkoušky dosáhli žáci školy v letech 2021 až 2023 úspěšnost 100 %.
Profilovou část maturitní zkoušky úspěšně nevykonal v roce 2021 pouze jeden žák a v roce
2022 dva žáci čtyřletého gymnázia. Hrubá neúspěšnost (tj. podíl žáků, kteří maturitní
zkoušku nekonali nebo ji nevykonali úspěšně z celkového počtu žáků přihláše nýc h
k maturitní zkoušce) činila v roce 2021 3,3 % a v roce 2022 8,3 %, což byly v porovnání
s průměrnou hrubou neúspěšností škol obdobného typu v České republice horší výsledky.
Ve společné části maturitní zkoušky naopak škola v tomto porovnání dosahuje dlouhodobě
lepší výsledky.
Výchovná opatření jsou ve škole využívána především formou pochvaly k ohodnocení
dobrých studijních výsledků, aktivní práce pro školu a k ohodnocení úspěchů


                                           5/8
v mimoškolních aktivitách. Žáci školy jsou v průběhu celého studia motivováni k účasti
v soutěžích, olympiádách a středoškolské odborné činnosti. V těchto aktivitách dosahují
dobrých výsledků, a to i na úrovni krajských či celostátních kol. Talentovaní žáci, kteří mají
zvýšený zájem o některou vzdělávací oblast, jsou individuálně podporováni na základě plánu
pedagogické podpory mimo jiné formou pedagogické intervence, což vytváří dobré
podmínky pro rozvoj jejich znalostí a odborných kompetencí a vytváří dobré předpoklady
pro další studium. Z dalších aktivit a úspěchů školy je mimo jiné přínosné zapojení žáků
do programu Ekoškola, v rámci kterého se podařilo v minulém školním roce získat finanč ní
dotaci na zlepšení třídění odpadu ve škole. Pro budoucí uplatnění žáků v praktickém životě
je rovněž přínosná příprava žáků ve volitelném předmětu JA studentské firmy, který jim
umožňuje zorientovat se v oblasti podnikání. Rovněž v této oblasti byla zazname ná na
v uplynulých obdobích dobrá umístnění žáků školy. Praktické dovednosti uplatňují a rozvíjí
žáci školy i při zpracování ročníkové práce. Součástí hodnocení ročníkové práce je i její
veřejná obhajoba, což přispívá k rozvoji komunikativních dovedností žáků a schopnosti
prezentovat výsledky svojí práce. Vynikající výsledky dosahují žáci školy ve všech
vzdělávacích oblastech, v humanitních, jazykových a přírodovědných předmětech.
Škola realizaci školních vzdělávacích programů doplňuje zajímavými aktivitami nad rámec
běžné výuky, což vytváří dobré předpoklady pro propojení vzdělávacího obsahu s běžným
životem. Výuka je efektivně doplněna řadou přednášek a exkurzí.


                                          Závěry
Vývoj školy
– Změna ve vedení školy
– Rozšíření vzdělávací nabídky o třídy se zaměřením na rozšířenou výuku jazyků
– Zřízení studentského parlamentu
– Zlepšení materiálních podmínek
Silné stránky
– Dlouhodobá spolupráce školy se sociálními partnery v České republice i v zahranič í,
  včetně výměnných programů a projektů efektivně přispívá ke zkvalitnění činností školy
  i osobnostnímu rozvoji jednotlivých žáků (1.5)
– Efektivním využíváním dalších finančních zdrojů dochází ke zkvalitnění materiálního
  vybavení školy a vytváření podnětného a estetického prostředí školy (2.4)
– Dlouhodobě výborné výsledky vzdělávání žáků při ukončování vzdělávání maturitní
  zkouškou
– Aktivní zapojení žáků školy do soutěží a vzdělávacích projektů mimo výuku, v nichž
  dosahují dobrých výsledků, významně přispívá k rozvoji klíčových kompetencí
  uplatnitelných v dalším vzdělávání i profesním životě (5.3)
– Vysoká míra sepjetí s životem ve městě a cílené rozvíjení mezigeneračních vztahů
  upevňují v žácích pozitivní pocit sounáležitosti Realizované školní aktivity napomáhají
  při vytváření zdravých prosociálních vztahů ve škole (3.4, 6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                             6/8
Slabé stránky (oblasti ke zlepšení)
– Systém zajištění bezpečnosti a ochrany zdraví žáků je nastaven, ale při jeho realizaci jsou
  v některých dílčích oblastech rezervy v identifikace možných rizik především v zajištění
  dohledu nad žáky (1.4)
– Menší pozornost byla věnována v některých hodinách práci s cílem hodiny, převážně
  s jeho vyhodnocením a rozvoji komunikačních dovedností (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci hospitační činnosti se více zaměřit na sledování využívání aktivizujících metod
  a forem ve výuce a podporu rozvoje komunikačních dovedností žáků
– Přehodnotit systém identifikace možných rizik v prostorách sloužících ke vzdělávání


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy 2023-2028 ze dne 24. 5. 2023
 2.   Hospitační záznamy vedené ve školním roce 2023/2024
 3.   M8 Výkaz o střední škole podle stavu k 30. 9. 2023 ze dne 10. 10. 2023
 4.   Organizační řád ze dne 25. 9. 2028
 5.   Plán práce na školní rok 2023/2024
 6.   Plán kontrolní činnosti na rok 2023/2024
 7.   Školní vzdělávací program Osmileté všeobecné studium, platný od 1. 9. 2022
 8.   Školní vzdělávací program Čtyřleté studium s rozšířenou výukou anglického jazyka,
      platný od 1. 9. 2023
 9.   Školní vzdělávací program Čtyřleté všeobecné studium, platný od 1. 9. 2022
10.   Školní vzdělávací program Osmileté všeobecné studium, platný od 1. 9. 2019
11.   Rozvrhy tříd ve školním roce 2023/2024
12.   Školní řád Čj.: GJB/211/2023, účinný od 1. 9. 2023
13.   Výroční zpráva za školní roky 2020/2021, 2021/2022, 2022/2023
14.   Dokumentace školního poradenského pracoviště (Atributy školního systému podpory
      nadání 2023/2024, Program poradenských služeb, Preventivní program školy, školní
      rok 2023/2024 včetně Strategie prevence a řešení školní neúspěšnosti; Seznam žáků
      s podpůrnými opatřeními ve školním roce 2023/2024)


                                            7/8
15.   Osobní dokumentace žáků s podpůrnými opatřeními vedená ve školním roce
      2023/2024
16.   Dokumentace žáků přijímaných ke vzdělávání – vybraný vzorek (Gymnázium 79-41-
      K/41, Gymnázium 79-41-K/81), školní rok 2022/2023
17.   Personální dokumentace pedagogických pracovníků ve školním roce 2023/2024
      (vzorek)
18.   Zápisy z jednání předmětových komisí ve školní rok 2023/2024
19.   Zápisy z jednání pedagogické rady ve školním roce 2023/2024
20.   Přehledy prospěchu a absence tříd školy za školní roky 2020/2021 a 2022/2023
21.   Přehledy výchovných opatření a hodnocení chování za školní roky 2020/2021
      a 2022/2023
22.   Výsledky maturitní zkoušky za jarní a podzimní zkušební období roku 2021 až 2023
23.   Dokumentace k hodnocení ekonomických podmínek


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Blanka Prachařová, školní inspektorka
 Mgr. Kateřina Veselá, školní inspektorka
9. 1. 2024




                                           8/8
