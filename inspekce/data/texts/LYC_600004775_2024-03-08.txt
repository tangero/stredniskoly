                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-856/24-A
                                      Sp. zn. ČŠIA-S-166/24-A


Název                               Obchodní akademie Vinohradská
Sídlo                               Vinohradská 38/1971, 120 00 Praha 2
E-mail                              info@oavin.cz
IČO                                 61 386 774
Identifikátor                       600 004 775
Právní forma                        příspěvková organizace
Zastupující                         RNDr. Milan Macek, CSc.
Zřizovatel                          Hlavní město Praha
Místo inspekční činnosti            Vinohradská 38/1971, Praha 2
Inspekční činnost na místě          8. 3. 2024 − 13. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Obchodní akademie Vinohradská, Praha 2, Vinohradská 38 (dále také
„škola“ nebo „instituce“) poskytuje vzdělávání zakončené maturitní zkouškou v oboru
vzdělání Obchodní akademie se zaměřením na Ekonomiku a podnikání v Evropské unii
a Cestovní ruch a v oboru vzdělání Ekonomické lyceum.
Od poslední inspekční činnosti v roce 2017 vzrostla naplněnost instituce na 71 %. K termínu
inspekce se ve škole vzdělávalo 516 žáků v 19 třídách. Střední odborná škola je fakultní
školou Vysoké školy ekonomické a spolupracuje s řadou sociálních partnerů. Vedení školy
významně podporuje odborné i jazykové vzdělávání žáků a jejich zapojení do nejrůznějš íc h
vzdělávacích projektů. Instituce dlouhodobě pořádá regionální veletrh fiktivních firem
středních škol.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2004, v řídicí práci vychází
z dlouholeté tradice školy a svých pedagogických zkušeností. Nastavená koncepce rozvoje
školy zohledňuje koncepční záměry zřizovatele a vytváří předpoklady pro naplňová ní
školních vzdělávacích programů. Aktualizované priority a cíle vycházejí z výsledků vlastní
analýzy školy, reagují na aktuální celospolečenskou situaci a reflektují potřeby žáků
i pedagogů. Prioritou je cílené propojování teoretického a praktického vyučovaní. Ředitel
má dobrý přehled o fungování celé instituce, ke všem aktérům vzdělávání uplatňuje důsledný
přístup.
Realizovaný způsob řízení odpovídá velikosti a podmínkám školy. Účelné přerozdělení
kompetencí na dva zástupce ředitele a další pedagogické pracovníky zajišťuje plynulé
fungování instituce. Učitelům jsou vytvořeny podmínky pro participaci na fungování školy
v rámci činnosti předmětových komisí a prostřednictvím jednání pedagogické rady.
Elektronický informační systém školy přispívá k účinnému přenosu informací mezi všemi
aktéry vzdělávání, zároveň slouží jako databáze elektronických výukových materiálů.
Efektivnímu sdílení informací napomáhá rovněž nastavený systém pravidelných porad.
Pedagogové spolupracují v rámci předmětových komisí, vyučovaných oborů či při realizac i
vzdělávání formou rozvíjejících aktivit.
Nastavené kontrolní mechanismy umožňují objektivní hodnocení úrovně vzdělávání a práce
pedagogických pracovníků. Hospitační činnost je realizována vedením školy, její účinnost
je podporována rovněž účastí předsedů předmětových komisí a zahrnuje i vzájemné
hospitace jednotlivých učitelů. Oblast řízení a evaluace kvality pedagogického procesu však
v některých aspektech vyžaduje zlepšení. Zjištění z hospitací, v nichž často schází vhodná
doporučení pro zlepšení pedagogické práce, jsou projednávána převážně formou
individuální zpětné vazby k práci učitele. Pro zefektivnění vzdělávacích strategií na úrovni
školy není v dostatečné míře využito systematické sdílení poznatků z hospitační činnosti
např. v rámci pedagogické rady a jejich cílené využívání k eliminaci některých nedostatků
nebo k ověření posunu úrovně pedagogické práce např. prostřednictvím následnýc h
hospitací.
Personální podmínky umožňují naplňování školních vzdělávacích programů. Výchovně
vzdělávací činnost zajišťuje kvalifikovaný sbor 53 pedagogických pracovníků. Ve sboru
převládají vyučující s delší pedagogickou praxí. Odborný růst pedagogů je podporován
v rámci dalšího vzdělávání pedagogických pracovníků, které vychází z potřeb školy
a preference některých vyučujících. Z hospitační činnosti inspekčního týmu je zřejmé, že se
ne vždy daří získané poznatky uplatňovat ve výuce. Začínajícím učitelům je poskytována
podpora uvádějících učitelů, vedoucích příslušných metodických orgánů i členů vedení
školy.
Ke kvalitnímu naplňování profilu absolventa přispívá úzká spolupráce instituce s četnými
sociálními partnery, která zajišťuje nezbytnou vazbu teoretického odborného vzdělávání na
praxi. Vedení školy podporuje sounáležitost žáků se školou, jejich aktivní činnost se odráží


                                            2/7
mj. při organizaci tradičních akcí i v zapojení do života školy prostřednictvím žákovské rady
(starostové tříd). Důležitými partnery instituce jsou vedle zřizovatele rovněž zákonní
zástupci žáků, kteří se do života školy zapojují prostřednictvím spolku Sdružení rodičů
Obchodní akademie Vinohradská. Spolupráce se školami v České republice a účast
v mezinárodních projektech umožňuje výměnu názorů i sdílení zkušeností a přispívá
k rozvoji jazykových kompetencí žáků.
Vícezdrojovým financováním a uvážlivým nakládáním se získanými prostředky se řediteli
daří zajistit plynulý chod školy, naplňovat školní vzdělávací programy a kultivovat školní
prostředí. Od poslední inspekční činnosti došlo ke zlepšení materiálních podmínek. Škola
má odpovídající zázemí kmenových i odborných učeben. K ochraně žáků a majetku před
vnějším nebezpečím přispívá elektronický docházkový systém a recepce u vchodu do
budovy. Stravování pro žáky střední odborné školy je zajištěno v jídelně nedaleké základní
školy.


                          Hodnocení průběhu vzdělávání
Výchovně vzdělávací proces je pozitivně ovlivňován promyšlenou organizací vzdělává ní
i dostatečnou nabídkou volitelných předmětů a seminářů zohledňujících individuální zájmy
a studijní zaměření žáků.
Větší část hospitovaných hodin probíhala v dobré pracovní atmosféře, učitelé uplatňova li
k žákům partnerský přístup. Žáci dodržovali nastavená pravidla práce a komunikace
s vyučujícími a respektovali stanovené postupy práce. Hodiny měly promyšlenou strukturu
s jasně stanovením cíle a tématu a byly organizačně dobře připraveny. Požadavky na žáky
byly přiměřené, nové učivo bylo podáváno srozumitelně a v logických souvislostec h.
Společným znakem všeobecně vzdělávacích předmětů byla pevná struktura vyučovac í
hodiny s důrazem na výkladovou část, případně na procvičování a upevňování znalostí
a vědomostí žáků. Kvalita výuky byla výrazněji ovlivněna přístupem učitelů i mírou jejich
pedagogických zkušeností, což se promítalo v různé úrovni metodické a didaktické
propracovanosti vyučovacích hodin. Převládala frontální forma výuky doplněná
samostatnou prací žáků, případně řízeným rozhovorem. Jen v menší části hodin vytvořili
vyučující dostatečný prostor ke vzájemné interakci žáků zařazením skupinové práce či práce
ve dvojicích. Předávání hotových poznatků v kombinaci s méně pestrými metodami
a formami výuky v části hodin vedlo k nerovnoměrnému zapojení žáků do výuky a k jejich
menší spoluúčasti na vzdělávání.
Efektivitu vzdělávání v části hospitované výuky snižovaly některé méně účinné didaktické
postupy a dílčí metodické nedostatky. V části vyučovacích předmětů scházela efektivní
práce s učebnicí, s odborným textem a různými informačními zdroji, která by podporovala
samostatnost žáků a rozvoj jejich kritického myšlení (vyhledávání klíčových slov, ověřování
reálií, vyhodnocování údajů, argumentace). Jen v menší míře byli žáci vedeni k nalezení
příčinných souvislostí a jejich interpretaci. Obsahová či časová diferenciace učiva, která by
zvýšila účinnost vzdělávání pro žáky s rozdílnými studijními předpoklady, včetně žáků
nadaných či žáků se zvýšeným zájmem o vyučovaný předmět, byla využita v menší míře.
Učitelé si zároveň ne vždy ověřovali, zda a na jaké úrovni žáci zvládli obsah aktuálně
probíraného učiva. Ne vždy efektivní práce s časem vedla k tomu, že nebyl dostatečně
využíván didaktický závěr vyučovacích hodin a nezbyl tak prostor pro shrnutí probraného
učiva či zhodnocení práce žáků. V hodinách byli žáci jen ojediněle vedeni k sebereflexi nebo
objektivnímu posouzení výkonu spolužáků, např. vzájemné hodnocení podle předem daných



                                            3/7
kritérií. V některých hodinách nebyl vytvořen dostatečný prostor pro souvislejší mluve ný
projev žáků, projevila se také nižší míra jazykové kultury ve vyučování.
Kvalita výuky odborných předmětů byla výrazně ovlivněna mírou pedagogickýc h
zkušeností jednotlivých učitelů, případně jejich zaujetím pro vyučovací předmět.
V odborném vzdělávání byla efektivně a cíleně propojována teoretická výuka s praktickým
využitím získávaných znalostí a dovedností, žákům tak bylo umožněno lépe chápat
probírané učivo v souvislostech. Zvolené vzdělávací strategie ne vždy korespondovaly
s charakterem probíraného učiva a stanoveným vzdělávacím cílem. Ve značné části
odborného vzdělávání sice učitelé pravidelně aktualizovali probírané učivo, ale velmi málo
podporovali názornost výuky účelným využitím didaktické techniky. Žáci byli důsledně
vedeni k používání správné terminologie, logickému uvažování a chápání zákonitostí
probíraných jevů.
Všestranný rozvoj osobnosti žáka je podporován aktivitami navazujícími na školní
vzdělávací programy, odborné přednášky a exkurze, projekty včetně organizování veletrhu
fiktivních firem, který žákům umožňuje aplikovat nabyté teoretické poznatky v praxi,
charitativní akce aj. Znalost cizích jazyků a komunikační dovednosti si žáci prohlubují při
zahraničních projektech či tradičních školních akcích.


                          Hodnocení výsledků vzdělávání
Výsledky vzdělávání žáků ovlivňuje zájem uchazečů o nabízené obory vzdělání. Ke studiu
ve střední škole jsou přijímáni uchazeči na základě jednotné přijímací zkoušky a podle
úspěšnosti v předchozím vzdělávání.
Skupinové i individuální výsledky jsou projednávány na jednáních pedagogické rady
a částečně i v rámci metodických orgánů. Ke zjišťování dosažené úrovně osvojených
vědomostí a dovedností žáků a k ověřování míry zvládnutí očekávaných výstupů školních
vzdělávacích programů používá škola standardní nástroje, např. různé formy písemného
a ústního zkoušení či výsledky interního testování. Nezávislou zpětnou vazbu o úrovni
vědomostí žáků představuje i externí hodnocení, do něhož se škola příležitostně zapojuje.
Z výstupů výběrového zjišťování ČŠI vyplývá, že v oblasti moderních dějin dosáhli žáci
školy ve školním roce 2022/2023 výborných výsledků, ve čtenářské gramotnosti
průměrných výsledků. Pozitivním zjištěním je narůstající podíl žáků s uzavřenou klasifik ac í
k 30. 6. (ve sledovaném období nárůst z 81 % na 93 %). Výsledky žáků s potřebou
podpůrných opatření a žáků s odlišným mateřským jazykem byly srovnatelné s výsledky
intaktních žáků. Výraznější míra jazykové bariéry žáků s odlišným mateřským jazykem
nebyla ve vyučování zaznamenána. Snížené známky z chování se vyskytují pouze ojediněle.
Vykázaná absence odpovídá druhu školy, počet neomluvených hodin byl zanedbatelný.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Výsledky žáků školy byly ovlivněny složením tříd, počtem žáků konajícíc h
zkoušku i jejich studijními předpoklady. Z podrobnější analýzy výsledků vyplývá, že ve
sledovaném období dosahovali žáci školy nejlepších výsledků v cizím jazyce, naopak
v matematice dosahovali žáci obou oborů horších výsledků než průměr dané skupiny oborů
v celorepublikovém srovnání. Nejméně úspěšní byli žáci v didaktických testech
z matematiky.
Škola se zapojuje do národních i mezinárodních projektových aktivit, podporuje účast žáků
v odborných soutěžích a přehlídkách, kde je kladen důraz na kombinaci teoretických znalostí




                                            4/7
a praktických dovedností. Významný úspěch na národní úrovni zaznamenali žáci školy
v účetnické soutěži „Zaúčtuj to“.
Poskytování poradenských služeb je založeno především na úzké osobní spolupráci členů
školního poradenského pracoviště (výchovná poradkyně a metodička prevence) s vedením
školy, třídními učiteli, ostatními pedagogy i zákonnými zástupci. Pracoviště zajišťuje
standardní služby v oblasti podpory žáků se speciálními vzdělávacími potřebami a odlišným
mateřským jazykem a prevence rizikového chování žáků nebo diagnostických činností.
Kariérové poradenství je cíleně věnováno dalšímu profesnímu či studijnímu směřování žáků.
Škola průběžně identifikuje individuální vzdělávací potřeby žáků, kterým je nabízena
podpora, např. formou konzultací. Účinnost poskytované podpory je pravidelně
vyhodnocována.
Školní preventivní strategie reflektuje potřeby instituce. Problematika rizikového chování je
vhodně zařazena do výuky i mimoškolních aktivit, škola pořádá besedy, semináře,
spolupracuje s externími organizacemi. Preventivní program se zaměřuje na podporu
bezpečného chování, zdravého životního stylu žáků a pozitivních mezilidských vztahů.
Důraz je kladen na snížení absence ve vyučování. Pedagogové průběžně sledují situaci
v třídních kolektivech, v případě výskytu vztahových problémů či rizikového chování
následuje vhodná intervence. Nastavené preventivní mechanismy jsou funkční, umožňují
včas odhalovat a zachycovat různé formy rizikového chování a přispívají k eliminac i
rizikového chování žáků. Ojedinělé závažné porušení školního řádu je řešeno jednáním
s rodiči a v souladu s určenými pravidly, např. hodnocení sníženým stupněm z chování.
Méně je využíván motivační efekt kladných výchovných opatření, převažují udělená
kázeňská opatření.


                                         Závěry
Vývoj školy
Od poslední inspekční činnosti v roce 2017 vzrostla naplněnost školy, zvýšil se počet žáků.
Vedení školy kontinuálně zlepšuje materiálně technické vybavení pro výuku.
Silné stránky
– soustavné naplňování konceptu profesního rozvoje žáků prostřednictvím aplikace
  získaných teoretických znalostí formou založení a provozu fiktivních firem (1.1)
– soustavné naplňování konceptu profesního rozvoje žáků prostřednictvím aplikace
  získaných teoretických znalostí formou založení a provozu fiktivních firem (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší efektivita kontroly kvality vzdělávání a zpětnovazebních mechanismů projevující se
  v rozdílné úrovni kvality výuky (2.1)
– méně časté zařazování práce s různými informačními zdroji včetně jejich samostatného
  kritického vyhodnocování žáky ve výuce (4.2)
– menší míra obsahové a časové diferenciace výuky vzhledem k rozdílným vzdělávac ím
  potřebám žáků a nižší míra zapojení žáků do evaluačních aktivit při závěrečném shrnutí
  a využívání vzájemného kriteriálního hodnocení (4.3)



                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– metodicky podporovat učitele, zaměřit hospitační činnost na sledování pokroku jejich
  pedagogické práce a následnou kontrolu
– ve výuce více podporovat vzdělávací postupy zaměřené na samostatné vyhledá vá ní
  informací, kritické myšlení
– ve větší míře zařazovat diferencované zadávání úkolů vzhledem k rozdílným
  vzdělávacím potřebám žáků, využívat zpětnovazební nástroje během výuky, zařazovat
  hodnocení žáků podle předem známých kritérií
– lépe dodržovat strukturu vyučovací hodiny a její efektivní časové a organizační rozvržení,
  efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle
– vykonávat důslednou kontrolu účinnosti přijatých opatření ve vztahu ke kvalitě výchovně
  vzdělávacího procesu a úspěšnosti žáků u maturitní zkoušky
– častěji zařazovat aktivizační metody a formy výuky podporující spoluúčast žáků na
  výchovně vzdělávacím procesu


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina příspěvkové organizace Obchodní akademie Vinohradská, Praha 2,
      Vinohradská 1971/38 ze dne 15. 11. 1990, včetně dodatků
 2.   Jmenovací dekret ředitele příspěvkové organizace Obchodní akademie Vinohradská,
      Praha 2, Vinohradská 38 ze dne 29. 6. 2004, včetně potvrzení ve funkci ze dne 26. 3.
      2018
 3.   Školní vzdělávací programy oborů vzdělání 78-42-M/02 Ekonomické lyceum, 63-41-
      M/02 Obchodní akademie se zaměřením Ekonomika a podnikání v Evropské unii
      a Cestovní ruch, účinné k datu inspekce
 4.   Výroční zpráva Obchodní akademie Vinohradská za školní roky 2021/2022
      a 2022/2023
 5.   Záznamy z jednání pedagogické rady, školní roky 2022/2023 a 2023/2024 k termínu
      inspekční činnosti
 6.   Třídní knihy ve školním roce 2023/2024 vedené k termínu inspekční činnosti




                                            6/7
 7.   Rozvrh vyučovacích hodin platný ve školním roce 2023/2024 k termínu inspekční
      činnosti
 8.   Portfolio výchovného poradce a metodika prevence vedené k termínu inspekční
      činnosti
 9.   Personální dokumentace pedagogických pracovníků vedená k termínu inspekční
      činnosti, vybraný vzorek
10.   Přehled zdrojů finančních prostředků a jejich použití ve školních letech 2022/2023
      a 2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. et Bc. Lenka Rose, školní inspektorka, vedoucí inspekčního týmu
 Ing. Zuzana Bejrová, školní inspektorka
 PhDr. Bc. Tibor Slažanský, školní inspektor
 Bc. Šárka Snížková, kontrolní pracovnice


8. 4. 2024




                                          7/7
