                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3268/22-A


Název                               Gymnázium Jiřího Gutha-Jarkovského, Praha 1,
                                    Truhlářská 22
Sídlo                               Truhlářská 22, 110 00 Praha 1
E-mail                              info@truhla.cz
IČO                                 60446218
Identifikátor                       600004546
Právní forma                        Příspěvková organizace
Zastupující                         PhDr. Jitka Kendíková
Zřizovatel                          Hlavní město Praha
Místo inspekční činnosti            Truhlářská 22, 110 00 Praha 1
Inspekční činnost na místě          28. 11. 2022 − 1. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium Jiřího Gutha-Jarkovského (dále také „škola“ nebo „instituce“) poskytuje
všeobecné vzdělávání v denní formě osmiletého studia. Gymnázium se profiluje jako škola
s otevřeným vzdělávacím prostředím, na jedné straně poskytuje množství aktivit
umožňujících cílenou profilaci nadaným žákům, na druhé straně nabízí širokou podporu
žákům se speciálními vzdělávacími potřebami. Od posledního inspekčního hodnocení v roce
2014 došlo k uzavření Centra pro podporu integrace žáků s poruchami autistického spektra,
které při škole působilo. Pracovníci školního poradenského pracoviště však nadále poskytují
odborné služby v této oblasti nejen žákům školy a jejich zákonným zástupcům, ale také
široké veřejnosti. Škola dále rozšířila nabídku volitelných předmětů zaměřených především
na badatelskou výuku v přírodovědných předmětech.
K termínu inspekční činnosti se ve škole vzdělávalo 462 žáků v 16 třídách, nejvyšší
povolený počet žáků ve škole je využit z 96 %. Škola sdílí společné prostory se Základní
školou J. Gutha-Jarkovského.


                         Hodnocení podmínek vzdělávání
Ředitelka školy (dále „ředitelka“) souběžně řídí gymnázium a základní školu. Oba subjekty
jsou propojeny v oblasti prostorových, materiálních a personálních podmínek. Různé druhy
škol s odlišným zaměřením i rozdílným složením žáků kladou na oblast organizace řízení
a způsob komunikace zvýšené nároky. Ředitelka ve své funkci efektivně využívá své
dlouholeté pedagogické a manažerské zkušenosti. Systematicky naplňuje reálně stanovenou
koncepci rozvoje školy, která vychází z velmi dobré znalosti prostředí instituce a odráží
záměry zřizovatele. Aktualizované priority a cíle vycházejí z výsledků vlastní analýzy školy,
reagují na aktuální celospolečenskou situaci a reflektují potřeby žáků i pedagogů. Ředitelka
klade důraz na budování přátelského školního klimatu, ve kterém je možné rozvíjet principy
rovného přístupu ke vzdělávání.
Četné partnerské vztahy se pozitivně promítají do práce instituce. Vedení školy podporuje
sounáležitost žáků s gymnáziem i propojení vzájemné spolupráce se základní školou, např.
organizací tradičních akcí a společnou prezentací obou škol. Stěžejními partnery jsou
zákonní zástupci žáků, kteří jsou do života školy zapojeni díky rozmanitým akcím či
prostřednictvím uskutečňovaných vzdělávacích programů určených rodičům žáků i širší
veřejnosti. Zřízením školního parlamentu vytvořilo vedení školy prostor pro aktivní
participaci žáků na chodu školy. K podpoře nadaných žáků a k obohacení výuky napomáhá
spolupráce s vysokými školami a odbornými pracovišti.
Realizovaný způsob řízení odpovídá velikosti a podmínkám školy. Účelné přerozdělení
kompetencí na zástupce ředitele, další pedagogické pracovníky i pracovníky školního
poradenského pracoviště zajišťuje plynulé fungování gymnázia. Učitelům jsou vytvořeny
podmínky pro participaci na fungování instituce v rámci činnosti předmětových komisí
a prostřednictvím jednání pedagogické rady. Elektronický informační systém školy přispívá
k účinnému přenosu informací mezi všemi aktéry vzdělávání, zároveň slouží jako databáze
elektronických výukových materiálů. Efektivnímu sdílení informací napomáhá rovněž
nastavený systém pravidelných porad i každodenní neformální komunikace jednotlivýc h
účastníků vzdělávání. Pedagogové efektivně spolupracují v rámci předmětových komisí či
při realizaci vzdělávání formou četných rozvíjejících aktivit.
Kontrolní činnost vedení školy je prováděna kontinuálně v rámci každodenního chodu
gymnázia. Kvalita vzdělávacího procesu je monitorována hospitační činností vedení školy
a pracovníků školního poradenského pracoviště. Oblast řízení a evaluace kvality
pedagogického procesu však v některých aspektech vyžaduje zlepšení. Zjištění z hospitací,
v nichž často schází vhodná doporučení pro zlepšení pedagogické práce, jsou projednávána
převážně formou individuální zpětné vazby k práci učitele. Pro zefektivnění vzdělávac íc h
strategií na úrovni školy však není v dostatečné míře využito systematické sdílení poznatků
z hospitační činnosti např. v rámci pedagogické rady a jejich cílené využívání k eliminac i


                                            2/8
některých nedostatků nebo k ověření posunu           úrovně    pedagogické    práce   např.
prostřednictvím následných hospitací.
Personální podmínky umožňují naplňování školních vzdělávacích programů pro nižší a vyšší
stupeň gymnázia. Výchovně-vzdělávací činnost zajišťuje stabilizovaný a téměř plně
kvalifikovaný sbor 64 pedagogických pracovníků, včetně 7 asistentů pedagoga.
Nekvalifikovanost dvou začínajících vyučujících se odrazila v kvalitě zvolenýc h
didaktických postupů, ve výběru metod a forem práce. Začínajícím učitelům je poskytována
podpora zkušenějšího pedagoga, není však vždy zcela účinná a efektivní. Díky personální
propojenosti základní školy a gymnázia působí někteří učitelé souběžně na obou školách.
Další vzdělávání pedagogických pracovníků koresponduje se zaměřením školy a reaguje na
aktuální potřeby.
Vícezdrojovým financováním a uvážlivým nakládáním se získanými prostředky se ředitelce
daří zajistit plynulý chod školy, naplňovat školní vzdělávací programy a kultivovat školní
prostředí. Od poslední inspekční činnosti došlo ke zlepšení materiálních podmínek. Škola
má odpovídající zázemí kmenových i odborných učeben, většina je vybavena interaktivní
tabulí či interaktivním panelem. Stravování pro žáky je zajištěno ve spolupráci se smluvním
partnerem.


                          Hodnocení průběhu vzdělávání
Ve sledované výuce převládaly zdařilé hodiny, které se vyznačovaly metodickou
propracovaností, účelností didaktických postupů vzhledem k věku žáků a jejich
rovnoměrným zapojením do výuky. Společným rysem většiny hospitovaných hodin byla
pozitivní pracovní atmosféra a partnerský přístup vyučujících k žákům. Žáci většinou
respektovali nastavená pravidla práce a komunikace s vyučujícími. Hodiny měly
promyšlenou strukturu s jasným stanovením cíle a tématu a byly organizačně dobře
připraveny. Stanovené vzdělávací strategie rozvíjely vědomosti a dovednosti žáků, vhodně
formovaly jejich postoje a směřovaly k efektivní přípravě k maturitní zkoušce. Učitelé
aktualizovali probíraná témata, propojovali učivo v širších souvislostech a efektivním
uplatněním své aprobace účelně rozvíjeli mezipředmětové vazby. Požadavky kladené na
žáky byly přiměřené, žáci měli potřebné množství času k pochopení a procvičení probírané
látky. Převažovala frontální výuka s výraznější rolí učitele, doplněná řízeným rozhovorem
a samostatnou prací žáků. Na nižším stupni gymnázia byly častěji uplatňovány kooperativní
činnosti, práce ve dvojici a skupinová práce, učitelé střídaly pedagogické postupy a vhodnou
volbou aktivit podporovali motivaci žáků. Na vyšším stupni gymnázia bylo využívá no
vzájemné učení, pedagogové častěji zařazovali rozšiřující učivo pro žáky s větším zájmem
o vyučovaný předmět. Nedílnou součástí těchto vyučovacích hodin byla i práce s různými
druhy textů. Žáci v průběhu hospitovaných hodin prokazovali odpovídající úroveň znalostí
a dovedností, samostatně interpretovali myšlenky a vyvozovali závěry. Vzdělávací strategie
podporovaly aplikaci vědomostí a dovedností např. formou samostatných prezentací žáků,
v hodinách českého jazyka a literatury i formou recitace. Vhodně byla rovněž zařazována
práce s chybou, která vedla k samostatnému zdůvodnění a aplikaci správného pracovního
postupu. Učitelé mají doklady individuálního pokroku žáků a část vyučujících využívá
v rámci hodnocení rovněž předmětových portfolií. Názornost výuky a smyslového vnímá ní
žáků byly v části hodin účelně podpořeny uplatněním didaktické techniky nebo přehledným
grafickým záznamem na tabuli. Gymnázium systémově podporuje výuku přírodovědnýc h
předmětů, v jejichž rámci pedagogové účelně využívají dovednostně praktických metod
a zařazují prvky badatelské výuky.



                                            3/8
Účinnost výuky menší části hospitovaných hodin snižovaly některé méně účinné didaktické
postupy a dílčí metodické nedostatky. Dominující postavení učitele, menší pestrost metod
a střídání činností vedla k pasivitě jednotlivců a nerovnoměrnému zapojení žáků do výuky.
V některých hodinách nebyl vytvářen dostatečný prostor pro souvislejší mluvený projev
žáků a v části hodin cizích jazyků nebyl cíleně podpořen rozvoj jejich interaktivníc h
řečových dovedností. Vyučující v dostatečné míře nevyužili výhody menšího počtu žáků
v hodinách cizích jazyků. V části sledovaných hodin byly uplatněny didaktické postupy,
které, vzhledem k druhu školy, nedostatečně podporovaly samostatnost a rozvoj kritického
myšlení žáků při vyhledávání informací a práci s různými informačními zdroji.
Učitelé jen v malé míře diferencovali zadávané úkoly s ohledem na žáky s odlišnými
individuálními možnostmi a schopnostmi i tempem práce. Výraznější časová či obsahová
diferenciace nebyla ve výuce příliš patrná. Žáci se speciálními vzdělávacími potřebami byli
zapojováni do vzdělávacích aktivit v rámci třídy, někteří používali kompenzační pomůcky,
byli i mezi oceňovanými za aktivní práci v hodinách. V části sledované výuky pedagogové
rovněž jen v malé míře reflektovali potřeby nadaných žáků a žáků s větším zájmem
o vyučovaný předmět zařazováním rozšiřujícího učiva. Učitelé nevedli žáky ke vzájemné mu
kriteriálnímu hodnocení, a to ani v případech, které se v průběhu výuky přímo nabízely,
např. zhodnocení samostatných výstupů žáků při prezentaci či recitaci. Žáci tak byli jen
ojediněle vedeni k objektivnímu posouzení kvality práce svých vrstevníků a k sebereflexi
vlastního výkonu. Učitelé jen ve výjimečných případech využívali formativní funkci
hodnocení. Část sledovaných hodin vykazovala ne zcela efektivní časové a organizač ní
rozvržení činností. V závěru vyučovacích hodin nebyl rovněž vytvořen prostor pro shrnutí
probraného učiva a vyhodnocení splnění stanoveného vzdělávacího cíle učiteli ani žáky.
V části hospitované výuky byla zaznamenána nižší úroveň jazykové kultury (používá ní
obecné češtiny některými žáky i učiteli).


                          Hodnocení výsledků vzdělávání
Výsledky vzdělávání pozitivně ovlivňuje dostatečný počet zájemců o studium, kterým škola
v rámci přípravy nabízí kurzy i možnost přijímací zkoušky nanečisto. Ke vzdělávání jsou
přijímáni uchazeči na základě úspěšnosti v jednotné přijímací zkoušce z českého jazyka
a matematiky a při předchozím vzdělávání.
Ke sledování dosaženého rozvoje studijního potenciálu žáků i úrovně osvojených znalostí
škola využívá účinné nástroje interní a externí evaluace v nižším i vyšším stupni gymná zia,
např. rozřazovací a srovnávací testy, předmětová portfolia nebo výběrová zjišťová ní.
Propracovaný koncept ročníkových prací v celém osmiletém cyklu studia systémově
podporuje nejen mezipředmětové vztahy a týmovou spolupráci žáků, ale i komplexní rozvoj
kompetencí potřebných pro jejich další profesní směřování, např. odborné, jazykové,
akademické i prezentační dovednosti. K posouzení naplňování výstupů stanovených ve
školních vzdělávacích programech i k systematické přípravě žáků k ukončování studia
napomáhá i tzv. malá maturita v sextě gymnázia. Analýza dosažených výsledků tak
umožňuje periodicky sledovat individuální pokrok každého žáka, srovnávat skupinové
výstupy a efektivně zaměřit závěrečnou přípravu žáků k maturitní zkoušce v modelovýc h
podmínkách.
Škola využívá jednotně nastavený systém kriteriálního hodnocení podle charakteru
vyučovacího předmětu a se stanovením hranice povinné účasti žáků ve výuce. Potřebné
úpravy hodnocení probíhají také v rámci předmětových komisí, např. v souvislos ti
s legislativními změnami při organizaci profilové části maturitní zkoušky. Individuá lní
i celkové výsledky vzdělávání žáků jsou na úrovni školy systematicky vyhodnocová ny.


                                            4/8
Pozornost je věnována také specifickým oblastem, mj. důsledkům distanční výuky,
přechodu žáků z nižšího na vyšší stupeň gymnázia, problémům žáků se speciálními
vzdělávacími potřebami nebo žáků ohrožených studijním neúspěchem. K prevenci
neprospěchu škola využívá vhodně nastavené aktivity, např. doučování, individuá lní
konzultace, dělené hodiny matematiky, spektrum volitelných předmětů či testy maturitní
kompetence v předmětech společné části maturitní zkoušky.
Z analýzy průběžných a celkových výsledků ve sledovaném období je zřejmé, že dosahovaly
velmi dobré úrovně. Více než polovina žáků prospěla s vyznamenáním, neprospěli pouze
jednotlivci a rovněž i vykázaná absence byla nízká (v průměru okolo 50 hodin na žáka za
školní rok). Školou identifikovaný výkyv v nárůstu počtu zameškaných hodin ve školním
roce 2021/2022 souvisel s uplatňováním karanténních opatření, přičemž nízký podíl žáků
s neuzavřenou klasifikací k 30. 6. zůstal nezměněn (asi 1 % žáků).
S dosahovanými výsledky koresponduje také úspěšnost žáků při ukončování studia, kdy více
než polovina žáků dlouhodobě maturuje s vyznamenáním, neprospívající se objevili pouze
výjimečně. V posledních třech školních letech dosáhli žáci ve srovnání s danou skupinou
oborů v předmětech společné části maturitní zkoušky lepších výsledků, než je republikový
průměr. Pozitivním zjištěním je skutečnost, že přibližně polovina maturujících si volí
zkoušku z matematiky a jsou v ní úspěšní. Výsledky společné a profilové části maturitní
zkoušky byly v tomto období vyvážené.
Gymnázium cíleně vytváří vhodné podmínky pro všestranný rozvoj osobnosti žáků a jejich
individuálních nebo skupinových zájmů, např. široké spektrum rozšiřujících vzdělávac íc h
aktivit, pobytové akce či zahraniční výměny. Žáci se aktivně zapojují do organizace
tradičních akcí, reprezentace školy v regionálních kolech předmětových olympiád nebo
v projektu Paměti národa. Významné úspěchy na celostátní úrovni zaznamenali v umělecké
oblasti i v mezinárodní astronomické soutěži. Motivační prostředí pro vzdělávání dokládají
výborné výsledky vzdělávání v primách gymnázia (tři čtvrtiny žáků prospěly
s vyznamenáním), množství udělovaných pochval i každoroční vyhodnocení nejlepších žáků
školy formou akce „Zlatá truhla“.
S vysokou mírou osvojených znalostí a dovedností žáků koresponduje rovněž úspěšnost
absolventů při přijetí ke studiu na vysokých školách různého zaměření, včetně zahraničníc h.
Komplexní systém poradenských služeb vytváří vhodné podmínky pro vzdělávání žáků
rozdílného spektra nadání i vzdělávacích potřeb, včetně žáků nadaných, žáků s poruchou
autistického spektra či zdravotním postižením. Podporu žákům i jejich zákonným zástupcům
poskytuje kvalifikovaný a zkušený tým pracovníků školního poradenského pracoviště, který
se od poslední inspekční činnosti rozšířil o dvě speciální pedagožky, psycholožk u
a metodičku prevence. Různá míra pomoci je poskytována na základě spolupráce se
školskými poradenskými zařízeními např. formou individuálních vzdělávacích plánů či
asistentů pedagoga. Účinnost podpory jednotlivým žákům je pravidelně vyhodnocována.
Školní preventivní strategie reflektuje potřeby školy. Problematika rizikového chování je
vhodně zařazena do výuky i mimoškolních aktivit, škola pořádá besedy, semináře,
spolupracuje s externími organizacemi. Pedagogové průběžně sledují situaci v třídníc h
kolektivech, v případě výskytu vztahových problémů či rizikového chování následuje
vhodná intervence. Nastavené preventivní mechanismy jsou funkční a přispívají k eliminac i
rizikového chování žáků, což dokládá i nižší počet ukládaných kázeňských opatření a nízká
míra neomluvené absence. Ojedinělé závažné porušení školního řádu je řešeno jednáním
s rodiči a v souladu s určenými pravidly, např. hodnocení sníženým stupněm z chování.




                                            5/8
                                         Závěry
Vývoj školy
- Od posleního inspekčního hodnocení škola rozšířila nabídku volitelných předmětů
  zaměřených především na badatelskou výuku v přírodovědných předmětech. Promyšlený
  systém ročníkových prací umožňuje komplexní rozvoj kompetencí žáků školy. Zřízením
  školního parlamentu vytvořilo vedení školy prostor pro aktivní participaci žáků na chodu
  školy. Školní poradenské pracoviště se rozšířilo o další členy. Při škole již nepůsobí
  Centrum pro podporu integrace žáků s PAS, pracovníci školního poradenského
  pracoviště však nadále poskytují odborné služby nejen žákům školy a jejich zákonným
  zástupcům, ale také široké veřejnosti.
Silné stránky
- podpora praktických dovedností žáků při badatelské výuce v přírodovědných předmětech
- koncept ročníkových prací systémově podporuje mezipředmětovou provázanost,
  týmovou spolupráci a komplexní rozvoj kompetencí žáků v celém studijním cyklu
  gymnázia
- komplexní rozvoj osobnosti žáků prostřednictvím rozšiřujících vzdělávacích aktivit
  a jejich podíl na organizaci tradičních akcí školy
- dlouhodobě výborné výsledky vzdělávání žáků při ukončování studia
Slabé stránky a/nebo příležitosti ke zlepšení
- méně efektivní časové a organizační rozvržení činností ve struktuře vyučovacích hodin
  vzhledem k věku a potřebám žáků v části výuky
- malá míra obsahové a časové diferenciace výuky vzhledem k rozdílným vzdělávac ím
  potřebám žáků a nižší míra zapojení žáků do evaluačních aktivit při závěrečném shrnutí
  a využívání vzájemného kriteriálního hodnocení
- méně časté využívání práce s informačními zdroji a vytváření prostoru pro souvislejš í
  vyjádření žáků v části výuky
- menší účinnost pedagogického řízení v oblasti metodické podpory začínajících pedagogů
  a následné kontroly
Doporučení pro zlepšení činnosti školy
- lépe dodržovat strukturu vyučovací hodiny a její efektivní časové a organizační rozvržení
- ve větší míře zařazovat diferencované zadávání úkolů vzhledem k rozdílným
  vzdělávacím potřebám žáků, více zapojovat žáky do evaluačních aktivit při závěrečném
  shrnutí vyučovací hodiny a do vzájemného kriteriálního hodnocení
- ve výuce více podporovat vzdělávací postupy zaměřené na samostatné vyhledá vá ní
  informací a systematickou práci s textem
- nastavit důsledný kontrolní systém, hospitační činnost cíleně směřovat ke konkrétním
  doporučením pro zkvalitnění výuky a vzdělávání, zajistit systematickou podporu
  začínajícím pedagogům, důsledně sledovat účinnost přijatých opatření formou následné
  kontroly
- vést žáky k souvislému ústnímu projevu nejen v hodinách cizích jazyků, více dbát na
  jazykovou kulturu ve vyučování



                                            6/8
            Seznam dokladů, o které se inspekční zjištění opírají
 1.   Potvrzení ve funkci ředitele školy ze dne 30. 6. 2019
 2.   Školní vzdělávací programy pro nižší a vyšší stupeň osmiletého gymnázia, denní
      forma vzdělávání, platný od 1. 9. 2021
 3.   Školní řád, Gymnázium Jiřího Gutha-Jarkovského, Praha 1, Truhlářská 22,
      s účinností od 1. 9. 2021, včetně příloh
 4.   Výroční zprávy o činnosti školy za školní roky 2020/2021 a 2021/2022
 5.   Třídní knihy, školní roky 2021/2022 a 2022/2023 vedené k termínu inspekce
 6.   Rozvrh vyučovacích hodin, školní rok 2022/2023
 7.   Školní matrika vedená k termínu inspekce (vybraný vzorek)
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z pedagogické rady, školní roky 2021/2022 a 2022/2023 vedené k termínu
      inspekce
10.   Zápisy z předmětových komisí, školní roky 2021/2022 a 2022/2023 vedené k termínu
      inspekce
11.   Portfolio činnosti školního poradenského pracoviště, školní roky 2021/2022
      a 2022/2023 vedené k termínu inspekce
12.   Kniha evidence úrazů vedená k termínu inspekce
13.   Smlouva o zajištění školního stravování s poskytovatelem stravovacích služeb, platná
      v hodnoceném období
14.   Účetní závěrka za rok 2021


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. et Bc. Lenka Rose, školní
 inspektorka, vedoucí inspekčního týmu




                                           7/8
 PhDr. Bc. Tibor Slažanský,
 školní inspektor

 Mgr. Petra Stoklasová, školní inspektorka

 Ing. Ivana Černá, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                             8/8
