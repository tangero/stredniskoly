                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3736/24-A
                                      Sp. zn. ČŠIA-S-605/24-A


Název                               The English College in Prague - Anglické gymnázium,
                                    o.p.s.
Sídlo                               Sokolovská 139/320, 190 00 Praha 9 - Vysočany
E-mail                              office@englishcollege.cz
IČO                                 25 719 815
Identifikátor                       600 006 140
Právní forma                        obecně prospěšná spol.
Zastupující                         Dr. Nigel Brown
Zřizovatel                          The English College Foundation
Místo inspekční činnosti            Sousedíkova 1044/8, 190 00 Praha 9 - Vysočany
                                    Špitálská 885/2, 190 00 Praha 9 - Vysočany
Inspekční činnost na místě          18. 11. 2024 − 21. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost na podnět podle § 174 odst. 6 školského zákona.


                                         Charakteristika
The English College in Prague - Anglické gymnázium, o.p.s., (dále „škola“ nebo
„gymnázium“) poskytuje vzdělávání v oboru dvojjazyčné gymnázium od školního roku
2021/2022 ve všech ročnících šestiletého studia. Bilingvní vzdělávání propojuje britský
a český vzdělávací systém, zajišťuje kvalitní výuku anglického jazyka pro české i zahranič ní
žáky v komunitním prostředí gymnázia. Studium je ukončeno mezinárodní externí zkouškou
International Baccalaureate dále („IB“) a maturitní zkouškou z českého jazyka a literatur y
či pouze zkouškou IB (na základě volby žáka). Vzdělávání cíleně podporuje všestranný
rozvoj osobnosti žáků i jejich jazykovou vybavenost (nabídka německého, francouzské ho,
španělského a ruského jazyka). Výuka je doplněna četnou mimoškolní a zájmovou činnost í.
Škola umožňuje také vzdělávání motivovaným žákům z různého sociálního prostředí.
Od poslední inspekční činnosti v roce 2019 si škola udržuje stabilní počet žáků
a tříd, přibližně 21% tvoří žáci s odlišným mateřským jazykem či z bilingvního prostředí.
K 30. 9. 2024 se zde vzdělávalo celkem 362 žáků, z toho 111 plnilo povinnou školní
docházku. Nejvyšší povolený počet žáků (440) byl využit z 82 %. Od listopadu 2023 je
vzdělávání poskytováno v dočasně pronajatých prostorách na adrese Sousedíkova 1044
z důvodu rekonstrukce budovy v sídle školy Sokolovská 139. Druhé místo vzdělává ní
zůstalo zachováno (Špitálská 885).
Gymnázium spolupracuje s řadou českých i zahraničních vzdělávacích institucí a je
akreditovaným střediskem pro školení i praxi učitelů v síti britských mezinárodních škol.


                         Hodnocení podmínek vzdělávání
Od posledního inspekčního hodnocení v roce 2019 byly realizovány některé organizač ní
a dílčí personální změny potřebné pro fungování gymnázia, např. obměna na pozici zástupce
pro výchovu a péči, dočasné nové místo poskytovaného vzdělávání. Na základě závěrů
vlastního hodnocení i doporučení ČŠI ředitel školy (dále „ředitel“) přijal některá opatření ke
zkvalitnění vzdělávání a péče o žáky, mj. inovace školního vzdělávacího programu (dále
„ŠVP“) zařazením nového předmětu pro výuku českých reálií, úprava metodiky přípravy
žáků ke zkouškám v programu Pre-IB, zavedení mentorského programu vrstevnické
podpory žáků nebo hodnoticích dotazníků. Rozšířilo se i funkční využívání elektronické ho
systému školy jako komunikačního portálu a nástroje pro sdílení dokumentů i výukovýc h
zdrojů. Ředitel soustavně naplňuje stanovené koncepční záměry rozvoje dvojjazyčné ho
gymnázia s důrazem na celostní učení, utváření komunity a formování společných hodnot
v multikulturním prostředí školy. Rozvíjené partnerské vztahy s regionálními, českými
i zahraničními institucemi nebo školami přispívají k profilaci žáků, sdílení edukativníc h
zkušeností i příkladů dobré praxe, mj. jazykové výměny, pracovní stáže, společné projekty.
Vedení gymnázia podporuje aktivní zapojení žáků do chodu školy, např. studentská rada,
tradiční školní akce, i jejich dobrovolnickou a veřejně prospěšnou činnost. Školní komunitu
dotvářejí mj. i společenské akce Sdružení rodičů, jejichž zástupci také vedení školy
zprostředkovávají připomínky k dění ve škole.
Charakteristické propojení britského a českého vzdělávacího programu se odráží ve
specifické organizaci i hodnocení vzdělávání (dělení školního roku na trimestry i pololetí,
standardizované hodnocení s převodem na český klasifikační stupeň, odlišný způsob
ukončování studia maturitní zkouškou) či v utváření tzv. kolejí, v nichž jsou sdruženi žáci
i učitelé napříč ročníky. Tato provázanost ale zároveň klade zvýšené nároky na dodržování
odlišných požadavků obou vzdělávacích systémů pro fungování školy a realizaci vzdělává ní.
Z inspekčních zjištění vyplynulo, že organizační rozvržení výuky pro zajištění vzdělává ní
ve dvou místech nebylo nastaveno a realizováno správně. Stanovená časová organizace
školního dne v letech 2023/2024 a 2024/2025 k termínu inspekční činnosti nerespektovala
příslušné právní předpisy, ani psychohygienické zásady (nezařazení přestávek mezi některé


                                             2/9
vyučovací hodiny, překročení délky vyučovací hodiny). Z inspekčních zjištění je rovněž
zřejmé, že žáci i rodiče byli sice ředitelem včas informováni o důvodech dočasných úprav
rozvrhu, někteří zákonní zástupci žáků se s nimi ale neztotožnili.
Četné komunikační nástroje v grafické i elektronické podobě zajišťují průběžnou
informovanost aktérů vzdělávání a zpřístupňují vnitřní dokumenty v dvojjazyčné úpravě, mj.
portál a průvodce pro rodiče i žáky, on-line ročníkové schůzky a individuální on-line jednání
s ředitelem nebo odpovědnými pedagogickými pracovníky. Komunikace se zákonnými
zástupci žáků je založena spíše na společných skupinových nebo hromadných setkáních
typických pro britský vzdělávací systém. Ředitel vnímá potřebu některých rodičů rozšířit
možnost osobního jednání s třídním učitelem ve formátu obvyklém v českém vzdělávac ím
prostředí (třídní schůzky). Gymnázium má jasně nastavená pravidla školní kultury, jejichž
součástí je i způsob řešení podnětů. Příležitost ke zlepšení představuje pravidelné
monitorování názorů rodičovské veřejnosti.
Funkční vícestupňový systém řízení vychází z jasného delegování pravomocí i odpovědnosti
vedení školy a pověřených pracovníků za vymezené oblasti, tj. čtyři zástupci ředitele,
vedoucí kolejí, třídní učitelé, vedoucí předmětových sekcí. Přenesení části kompetencí na
zaměstnance v manažersko-podpůrných pozicích napomáhá plynulému chodu školy
a snižuje administrativní zátěž pedagogů. Fungující vnitřní přenos informací a systém
pravidelných porad umožňuje reagovat na zjištěné potřeby žáků a přijímat potřebná opatření,
např. nastavení pravidel pro používání umělé inteligence a mobilních zařízení, wellbeing.
Aktivní řízení pedagogických procesů zahrnuje komplexní hospitační činnost
a víceúrovňovou evaluaci kvality vzdělávání, mj. opakované hospitace vedení školy,
vedoucích předmětových sekcí nebo společná pozorování výuky dvěma učiteli se
vzájemným hodnocením přínosu. Kvalitativní pokrok pedagogické práce je systematick y
vyhodnocován. Sdílení závěrů na úrovni školy se příznivě promítá v dodržování
požadovaných standardů ve výuce i ve sjednocujícím výchovném působení. Ostatní
kontrolní mechanismy jsou převážně funkční, dílčí zjištěné nedostatky byly odstraněny
v průběhu inspekční činnosti.
Koncepční personální práce vedení školy umožňuje zajištění dvojjazyčného vzdělávání na
velmi dobré úrovni. Od posledního inspekčního hodnocení došlo k částečné obměně
pedagogického sboru, vysoká míra odborné kvalifikace učitelů zůstala zachována.
Vzdělávání zabezpečuje 56 pedagogických pracovníků, z nichž více než tři čtvrtiny tvoří
rodilí mluvčí s příslušnou předmětovou specializací. Nově nastupujícím a začínajíc ím
vyučujícím je poskytována systémová podpora.
Specifika školy se odrážejí v plánovité realizaci profesního rozvoje pedagogů, který
zahrnuje tematické vzdělávání na úrovni školy, předmětových sekcí i spolupráci s českými
a mezinárodními subjekty, např. sdílení metodik a příkladů pedagogické praxe pro
zahraniční i české učitele, konference, workshopy. Pro naplňování osobních a společných
cílů jsou příkladně využívány četné vzájemné hospitace doplněné o podrobnou hodnoticí
vazbu. K rozvoji individuálních pedagogických kompetencí je nově využíván i proces
koučování. Týmová spolupráce učitelů a zavedení získaných poznatků do výuky se odráží
v efektivitě uplatňovaných výukových postupů.
Rekonstrukcí a rozšířením budovy v sídle školy ředitel vytváří potřebné prostorové zázemí
a příznivé předpoklady pro další rozvoj gymnázia. Stávající materiální a finanční podmínky
umožňují realizaci ŠVP i plynulé fungování školy. Účelné využívání finančních zdrojů se
promítlo ve zkvalitnění vybavení informačními technologiemi i prezentační technikou
(mobilní učebny, notebooky, interaktivní panely) i rozšíření podpory žáků. Široké spektrum
stipendijních programů (k termínu inspekce pobíralo stipendium 28 % žáků)


                                            3/9
a individuálních finančních odměn umožňuje vzdělávání žákům z různého sociálního
prostředí i motivační ocenění žáků.
Dočasně pronajaté prostory v moderní budově základní školy (Sousedíkova) poskytují
kultivované vzdělávací prostředí pro běžnou výuku, zajištění odborných učeben
(multifukční výtvarný ateliér, drama studio, přírodovědné a počítačové pracovny)
i relaxačního zázemí žáků. Prostorové a estetické podmínky druhého pracoviště (Špitálská)
vykazují spíše podprůměrnou úroveň. Výhodou je zdejší umístění knihovny se studovnou
s bohatým vícejazyčným fondem a elektronickým výpůjčním systémem. Všechny třídy obou
pracovišť jsou vybaveny multimediální a počítačovou technikou, která je funkčně
využívána. Turnusová laboratorní cvičení žáků probíhají na půdě spolupracující vysoké
školy. Výuka tělesné výchovy je realizována v odpovídajících pronajatých prostorách
a v rámci různě zaměřených sportovních kurzů. Stravování žáků je smluvně zajištěno.
K bezpečnosti žáků v obou místech vzdělávání přispívá elektronický vstupní systém
i celodenní personální dohled v recepci. Četnost přesunu žáků mezi oběma pracovišti, což
je ve středním vzdělávání obvyklou praxí, je snížena díky stabilnímu rozmístění ročníků.
Z inspekčních zjištění je zřejmé, že žáci byli poučeni o pravidlech bezpečnosti a pedagogové
se žáky provedli praktický nácvik přemístění mezi budovami po doporučené trase.


                          Hodnocení průběhu vzdělávání
Dlouhodobě uplatňovaný systém diferenciace vzdělávání v jednotlivých předmětech
(skupiny žáků podle dosažené úrovně znalostí a dovedností, podle profilace v programu IB),
nižší počty žáků a jednotná metodologie výuky přispívají k dosahování maximálního
učebního pokroku žáka. K rozvoji potencialit žáků, jejich akademických i osobnostních
kompetencí napomáhá množství navazujících vzdělávacích aktivit a mimoškolní činnost,
např. tematické projekty, expedice, diskuzní fóra. Pozitivem je také formování kulturně
společenského rozhledu žáků, aktualizace probíraných témat a jejich provázanost s českým
prostředím. Osvojení vlastní strategie učení (domácí příprava, termínované úkoly)
v kombinaci s formativním hodnocením (osobní výzvy, portfolia, reflexivní deníky)
podporuje vnitřní motivaci a spoluzodpovědnost žáků za své výsledky. Jednotné
pedagogické vedení učitelů se od poslední inspekční činnosti promítlo ve zlepšení
hodnoticích dovedností žáků, jazykové kultury v hodinách českého jazyka i účinnějš ím
výchovném působení na žáky. Negativním zjištěním je nedostatečné zohledňování věkových
specifik a potřeb žáků v části výuky vzhledem k nastavené délce vyučovací hodiny.
Charakteristickým znakem sledovaného vyučování byl partnerský přístup učitelů k žákům,
převaha činnostního učení a účelné využívání digitální platformy. Důraz byl kladen na
vzájemné propojování souvislostí, mezipředmětových vztahů (přírodovědné i humanitní
předměty) a rozvoj logického i tvořivého myšlení žáků. Většina hospitovaných hodin se
vyznačovala promyšlenou strukturou, ke splnění znalostních, dovednostních a postojových
cílů byla využita pestrá škála výukových forem a metod. Komplexní realizace zadání
v předmětech uměleckého zaměření podporovala také kreativitu a emocionální rozvoj žáků.
Učitelé napříč předměty vyváženě uplatnili kooperativní formy práce v kombinaci se
samostatně vypracovanými úkoly a vedli tak žáky k utváření vlastních strategií nebo
porovnávání variant řešení. Typické zařazování vrstevnického učení (týmové výstupy,
vzájemná dopomoc a korekce) obvykle rozvíjelo komunikativní i sociální kompetence,
interaktivní řečové dovednosti nebo samostatný mluvený projev žáků. Částečně byla využita
i příležitost ke vzájemnému kriteriálnímu hodnocení nebo reflexi svého učebního pokroku.
Učitelé rovněž vytvářeli prostor pro řízenou i spontánní debatu, při níž žáci v různých
jazycích prokazovali schopnost argumentovat, srozumitelně prezentovat vlastní názor


                                            4/9
s použitím odpovídající slovní zásoby. Digitální technologie byly využívány řízeně, zejména
k podpoře názornosti, příležitostnému vyhledání informací nebo procvičení učiva. Těžiště
přípravy žáků k externím zkouškám spočívá v postupném osvojení a použití pracovního
postupu i strategií řešení. Při plnění zadání měli žáci možnost volby při respektování
náročnosti odpovídající dané skupině/ročníku. Nedílnou součást jazykového vzdělává ní
tvořila soustavná práce s grafickými texty různé obtížnosti, uplatnění metod kritického čtení
a psaní i jejich praktické využití podle standardizovaných postupů. V anglickém i českém
jazyce byl kladen důraz na zvládnutí požadavků kvality písemného i mluveného projevu.
Žáci prokazovali velmi dobrou úroveň analýzy, srovnávání a dedukce. Systémová podpora
čtenářské gramotnosti (akcelerované, prožitkové, reflexivní čtení) se promítala ve
schopnosti žáků samostatně interpretovat dílo na základě vlastní čtenářské zkušenosti nebo
využít jeho prvky při tvořivém psaní. Ve výuce všech cizích jazyků vyučující dbali
na rovnoměrný rozvoj produktivních i receptivních řečových dovedností žáků.
V matematice a předmětech přírodovědného zaměření byli žáci vedeni k samostatnému
uvažování, vyvozování poznatků a jejich propojení s běžnou praxí. Učitelé podle potřeby
obvykle zohledňovali individuální odlišnosti žáků, např. navýšením času, vizualizací zadání
nebo obohacováním slovní zásoby.
Efektivitu části výuky, vzhledem k charakteru vyučovacího předmětu, snižovala nesprávná
organizace vzdělávání (vyučovací hodina v rozsahu 60 minut, dvouhodinový blok). Učitelé
sice vždy ve sledované blokové výuce zařazovali přestávku, ale její vymezení záviselo na
jejich rozhodnutí nebo okolnostech, např. hygienická pauza, zkrácení hodiny pro umožně ní
přesunu žáků do jiné učebny. Vzhledem k délce vyučovací hodiny a intenzivnímu zapojení
žáků do procesu učení nebyla v dostatečné míře respektována věková specifika
a fyziologické potřeby, zejména žáků nižšího gymnázia, např. nezařazování relaxačníc h
aktivit, protahovacích cviků, didaktických her spojených s pohybem. Dílčí příležitost pro
zlepšení v některých hodinách českého jazyka a literatury představuje soustavnější podpora
souvislého mluveného projevu žáků.


                          Hodnocení výsledků vzdělávání
K dosahování požadovaných výsledků vzdělávání v náročném studijním programu přispívá
komplexní systém adaptačních a podpůrných aktivit žáků v průběhu celého cyklu gymná zia.
Ke vzdělávání jsou přijímáni žáci na základě vícestupňového přijímacího řízení, jehož
součástí je i osobní pohovor s ředitelem zjišťující motivaci a jazykovou vybavenost žáka.
Funkční víceúrovňový systém poradenských služeb vychází z promyšleného stanovení
kompetencí a odpovědnosti jednotlivých pedagogických pracovníků, tj. zástupce ředitele pro
výchovu a péči, metodik prevence, koordinátor práce se žáky se speciálními vzdělávac ími
potřebami, třídní učitelé, studijní poradci. Systematická koordinace jejich činnosti
a propracovaný soubor uplatňovaných postupů v oblasti výchovně vzdělávací péče
umožňují účinnou podporu žáků v průběhu i při ukončování studia. Příslušná doporučení
poradenských pracovišť jsou respektována. Žáci s potřebou podpůrných opatření dosahují
srovnatelných výsledků jako ostatní žáci. Systematická pozornost je věnována rozvoji
nadání každého žáka podle identifikovaných schopností a dovedností i jeho preferencí. Ve
vzdělávání žáků projevujících nadání či větší zájem o vyučovaný předmět jsou uplatňová ny
individuální strategie, je podporováno jejich zapojení do projektů i zájmových aktivit nebo
účast v soutěžích různého zaměření, včetně zahraniční úrovně.
Cílená péče o rozvoj individuálního potenciálu a dosahování osobního maxima každého žáka
po celou dobu vzdělávání je hodnocena na úrovni příkladu inspirativní praxe. Od předchozí


                                            5/9
inspekční činnosti byl nastavený systém vlastní depistáže vzdělávacích potřeb žáků rozšířen.
V průběhu studia je opakovaně zařazováno např. komplexní vyhodnocení studijníc h
i osobnostních předpokladů každého žáka ve vztahu k dosahovaným výsledkům
a stanovování optimálních postupů pro jeho další vzdělávání. Pravidelně jsou také
realizovány individuální rozhovory třídního učitele s žáky, jež umožňují mj. podchycení
případných studijních či osobních problémů, popř. účinně napomáhají k vhodné volbě
náročnosti předmětů v programu IB. Všestranný rozvoj osobnosti žáků je podporován
rovněž jejich zapojením do specifických akcí školy, např. festival umění, kultur ní
olympiáda, soutěžení tzv. kolejí, mezinárodní Cena vévody z Edinburghu, i do charitativní
činnosti či pestrou nabídkou mimoškolních akcí. Významným faktorem je také systematické
motivační hodnocení žáků za dílčí i výrazné studijní, umělecké a sportovní úspěchy.
Účinnost uplatňovaných preventivních mechanismů se pozitivně projevuje mj. v nízké míře
výskytu sociálně patologických jevů i v poklesu průměrné absence žáků ve výuce. Vzhlede m
k občasným projevům některých psychických problémů je však žádoucí zvýšit kvalitu
psychologické péče ve škole zajištěním podpory kvalifikovaného psychologa.
Propojení obou vzdělávacích systémů se odráží ve specifickém způsobu hodnocení i úpravě
podmínek při ukončování studia. Standardizovaná pravidla hodnocení v jednotlivýc h
předmětech a jejich sdílení umožňuje objektivní vyhodnocování celkových, skupinovýc h
a individuálních výsledků. Propracovaný systém interního i externího testování je doplněn
o formativní zpětnou vazbu slovního hodnocení v jednotlivých předmětech i posuzování
míry spoluúčasti žáka při vzdělávání (duální vysvědčení s běžnou českou klasifik ac í
a anglické slovní formativní hodnocení).
V průběhu vzdělávání dosahují žáci dlouhodobě výborných výsledků. Ve sledovaném
období dvou školních let 2022/2023 a 2023/2024 všichni žáci prospěli, z toho až polovina
žáků s vyznamenáním, ke 30. 6. mělo řádně uzavřenou klasifikaci 97 % žáků. Stabilně
výborné výsledky vykazují také žáci 4. ročníku gymnázia v externě a interně hodnocených
zkouškách a certifikovaných zkouškách z cizích jazyků. Rovněž z výběrového zjišťová ní
ČŠI je zřejmé, že žáci obou stupňů gymnázia dosáhli ve čtenářské gramotnosti výborné
úrovně. Dokladem naplňování konceptu dvojjazyčného gymnázia je také podíl žáků, kteří
souběžně ukončují vzdělávání externí zkouškou IB i maturitní zkouškou z českého jazyka
a literatury (až dvě třetiny). Ve sledovaném období všichni přihlášení žáci k maturitní
zkoušce uspěli a zároveň došlo ke zlepšení jejich výsledků ve společné části. Průměrná
úspěšnost didaktického testu, který žáci konají v 5. ročníku, vzrostla až na 78 %. Výsledky
žáků v mezinárodním programu IB jsou dlouhodobě nad celosvětovým průměrem, přičemž
jednotlivci pravidelně dosahují i maximálního počtu bodů.
Úspěšnost žáků v další vzdělávací dráze podporuje systematicky realizované kariérní
poradenství. Pravidelně je mj. zajištěna prezentace českých i zahraničních vysokých škol
různého zaměření, do níž jsou vhodně zapojeni rovněž absolventi školy. Vzhlede m
k charakteru studijního programu pokračují absolventi gymnázia v terciárním vzdělává ní
převážně na prestižních zahraničních (asi 75 %) i českých vysokých školách.


                                         Závěry
Vývoj školy
– od poslední inspekční činnosti v roce 2019 si škola udržuje stabilní počet žáků
  a pedagogů, došlo k personální změně na pozici zástupce ředitele pro výchovu a péči,
  částečně se obměnil pedagogický sbor


                                            6/9
– od školního roku 2021/2022 je ve všech ročnících vyučován obor dvojjazyčné ho
  gymnázia, byl inovován ŠVP zavedením nového předmětu pro výuku českých reálií, byla
  upravena metodika přípravy k interním a externím zkouškám, tzv. program Pre-IB
– od listopadu 2023 došlo k dočasné změně místa poskytovaného vzdělávání z důvodu
  rekonstrukce budovy v sídle školy
– byl zaveden mentorský program vrstevnické podpory a hodnoticí dotazníky pro žáky
– zlepšilo se vybavení digitální technikou a využívání funkcionalit elektronické ho
  informačního systému
– prohloubila se partnerská spolupráce s českými a zahraničními vzdělávacími institucemi
– gymnázium si udržuje vyšší standard poskytovaného vzdělávání a výborné výsledky žáků
  při ukončování studia i u závěrečné externě hodnocené zkoušky IB
Silné stránky
– soustavné naplňování konceptu dvojjazyčného gymnázia s důrazem na celostní učení,
  utváření komunity a formování společných hodnot v multikulturním prostředí školy (1.1)
– funkční víceúrovňová evaluace pedagogického procesu přispívá k profesnímu rozvoji
  učitelů, týmové spolupráci, zlepšování kvality vzdělávání i výchovného působení (2.3)
– personální zajištění vzdělávání odborně kvalifikovanými           pedagogy s přísluš no u
  předmětovou specializací s převahou rodilých mluvčí (3.1)
– metodicky a didakticky propracovaný způsob výuky pro naplňování vědomostníc h,
  dovednostních, postojových a emocionálních cílů (4.2)
– uplatňovaný systém standardizovaného, formativního a motivačního hodnocení
  umožňuje sledovat dosažený pokrok žáka a podporuje spoluzodpovědnost žáků za své
  výsledky (5.1)
– dlouhodobě výborné výsledky žáků při ukončování vzdělávání, včetně mezinárod níc h
  externích zkoušek a úspěšnosti absolventů při přijetí k vysokoškolskému studiu (5.2)
– systémová diferenciace výuky podle úrovně znalostí a preferencí žáků i nadstandardní
  zapojení do navazujících vzdělávacích aktivit rozvíjí jejich individuální potenciál,
  akademické a osobnostní kompetence (5.3)


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nesprávná časová organizace školního dne nedostatečně respektuje psychohygienické
  zásady (2.1)
– méně účinné nástroje komunikace pro osobní jednání s některými zákonnými zástupci
  žáků (1.3)
– v části výuky nižší míra zohledňování věkových specifik a fyziologických potřeb žáků,
  zejména v nižším stupni gymnázia vzhledem k délce vyučovací jednotky (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            7/9
Příklad inspirativní praxe
– Systematická podpora každého žáka v průběhu celého vzdělávacího cyklu gymná zia
  založená na vlastní depistáži individuálních potřeb a pravidelném vyhodnoco vá ní
  studijních i osobnostních předpokladů žáka vzhledem k jeho dosahovaným výsledkům.
  Stanovování optimálních vzdělávacích postupů a vyhodnocování jejich účinnos ti
  umožňuje dosažení osobního maxima žáka. (5.1)
Doporučení pro zlepšení činnosti školy
– správně nastavit časovou organizaci školního dne – délka vyučovací hodiny a zařazení
  přestávek
– rozšířit komunikační nástroje pro osobní jednání zákonných zástupců s třídními učiteli
– zařadit periodické dotazníkové šetření názorů rodičovské veřejnosti
– ve větší míře ve výuce zohledňovat specifika věkové kategorie žáků nižšího gymná zia
  vzhledem k jejich potřebám a zásadám psychohygieny
– soustavněji podporovat souvislý mluvený projev žáků v českém jazyce
– zajistit školního psychologa pro odbornou psychologickou péči v gymnáziu
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Rozhodnutí MŠMT ve věci udělení souhlasu s odlišným způsobem ukončování
   vzdělávání maturitní zkouškou, čj. MSMT-29303/2020-15, ze dne 30. 9. 2020
2. Rozhodnutí MŠMT ve věci zápisu změny v údajích v rejstříku škol a školských zařízení
   (zápis místa poskytovaného vzdělávání na adrese Sousedíkova 1044/8 Praha 9)
   s účinností od 1. 9. 2023
3. Jmenování ředitele školy do funkce ze dne 29. 8. 2016
4. Školní vzdělávací program pro denní formu vzdělávání oboru Dvojjazyčné gymná zium
   platný k termínu inspekční činnosti
5. Školní řád střední školy The English College in Prague - Anglické gymnázium, o.p.s.
   platný k termínu inspekční činnosti, včetně aktualizace
6. Výběr z elektronicky vedených třídních knih, školní roky 2023/2024 a 2024/2025
   k termínu inspekční činnosti
7. Výběr z evidence žáků (školní matrika) k termínu inspekční činnosti


                                           8/9
8. Rozvrh vyučovacích hodin ve školním roce 2024/2025 a organizace školního dne pro
    školní roky 2023/2024 a 2024/2025 v dodatcích ŠVP č. 5 a č. 6
9. Záznamy z pedagogických rad a výběr z jednání předmětových sekcí, školní roky
    2023/2024 a 2024/2025 k termínu inspekční činnosti
10. Výběr z personální dokumentace vedené k termínu inspekční činnosti
11. Portfolio výchovného poradenství a prevence vedené k termínu inspekční činnosti
12. Výroční zprávy o činnosti školy za školní roky 2022/2023 a 2023/2024
13. Kniha úrazů vedená k termínu inspekční činnosti
14. Podklady k finančním podmínkám školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Mgr. Hana Vejrážková, školní inspektorka
 Ing. Jindra Malíková, školní inspektorka
 Ing. Ivana Černá, kontrolní pracovnice
V Praze 6. 12. 2024




                                          9/9
