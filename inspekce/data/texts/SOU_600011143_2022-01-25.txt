                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                             ČŠIU-94/22-U


Název                               Střední průmyslová škola a Střední odborná škola
                                    gastronomie a služeb, Most, příspěvková organizace
Sídlo                               Jana Palacha 711, 434 01 Most
E-mail                              sekretarka@spsasosgsmost.cz
IČ                                  00524905
Identifikátor                       600011143
Právní forma                        příspěvková organizace
Zastupující                         Ing. Ivana Hermannová
Zřizovatel                          Ústecký kraj
Místo inspekční činnosti            Jana Palacha 711/2, Topolová 584, Most
Termín inspekční činnosti           25. 1. 2022 − 26. 1.2022, 2. 3. 2022 – 4. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                   Charakteristika
Střední průmyslová škola a Střední odborná škola gastronomie a služeb, Most, příspěvková
organizace (dále „škola“) vykonává činnost střední školy a školní jídelny. Výuka probíhá na
dvou pracovištích. Obory vzdělání 23-41-M/01 Strojírenství a 78-42-M/01 Technické
lyceum jsou realizovány v místě poskytovaného vzdělávání Topolová 584 a ostatní obory
vzdělání 65-41-L/01 Gastronomie, 69-41-L/01 Kosmetické služby, 65-51-H/01 Kuchař-
číšník, 66-51-H/01 Prodavač, 65-51-E/01 Stravovací a ubytovací služby a 66-51-E/01
Prodavačské práce v místě poskytovaného vzdělávání Jana Palacha 711/2. K 30. 9. 2021 se
ve škole vzdělávalo v denní formě vzdělávání 242 žáků v oborech vzdělání poskytujíc íc h
střední vzdělání s maturitní zkouškou a 248 žáků v oborech vzdělání poskytujících střední
vzdělání s výučním listem. V oborech vzdělání zakončených maturitní zkouškou má největší
naplněnost obor Kosmetické služby (74 %), nejméně žáků je v oboru vzdělání Gastronomie
(16 žáků v 1. ročníku). V oborech vzdělání poskytujících střední vzdělání s výučním listem
jsou nejvíce naplněny obory kategorie E (cca 50 %), nejméně pak obor Prodavač (12 %). Do
běžných tříd bylo integrováno 24 žáků se speciálními vzdělávacími potřebami.
Další informace o škole lze        získat   na webových     stránkách   školy   na adrese
https://www.spsasosgsmost.cz.


                         Hodnocení podmínek vzdělávání
Hlavním cílem ředitelky školy je zvyšování kvality poskytovaného vzdělávání, vytvoření
přátelského a respektujícího pracovního prostředí pro všechny aktéry vzdělává ní,
modernizace a účelné využívání materiálního vybavení. Spoluprací se zaměstnavate li,
městem i zřizovatelem a zapojením do projektů se daří zlepšovat materiální vybavení školy
a seznamovat žáky s reálným pracovním prostředím. Ke zvýšení zájmu o školu přispívá
spolupráce se základními školami v rámci projektu Dílny. Demokratický styl řízení školy
podporuje vstřícné a příjemné pracovní prostředí pro všechny. Cíle v oblasti výchovy
a vzdělávání se zatím nedaří zcela naplňovat. Pedagogické vedení není zcela efektivní,
zpětná vazba z hospitační činnosti vedení školy dostatečně nepřispívá ke zvyšování kvality
poskytovaného vzdělávání, což se negativně projevilo v hospitované výuce.
Část plánovacích, organizačních a kontrolních kompetencí ředitelka účelně delegovala na
své zástupkyně. Přesto kontrolní mechanismy nejsou zcela efektivní. Nedostatky byly
zjištěny v plánování, organizování i realizování vzdělávacího procesu. Příležitost pro
zlepšení je v činnosti metodických orgánů, které vyhodnocují naplňování školních
vzdělávacích programů, řeší zapojení žáků do soutěží nebo diskutují potřebu doplňování
pomůcek, ale evaluací výsledků vzdělávání nebo metodickými aspekty výuky se zabývají
minimálně. Výchovné a kariérové poradenství a prevenci rizikových jevů zajišťují dvě
výchovné poradkyně a metodička prevence. Jejich spolupráce nebyla v době konání
inspekční činnosti systematicky nastavena.
Pedagogický sbor se průběžně obměňuje, nekvalifikovaní pedagogové studují. Nově
nastupujícím a začínajícím pedagogům je ze strany uvádějících i dalších kolegů poskytována
metodická podpora. Další vzdělávání bylo v posledním školním roce zaměřeno vzhlede m
k náročnému období převažující distanční výuky na práci v online prostředí, maturitní
zkoušky, případně vycházelo z osobních zájmů pedagogů. Při výuce někteří učitelé získané
zkušenosti využívají a to především při distanční výuce tříd či žáků v karanténě nebo
dlouhodobě chybějících.
Materiální a prostorové podmínky umožňují plnit požadavky školních vzdělávac íc h
programů v plném rozsahu. Škola disponuje dobře vybavenými učebnami pro teoretickou


2021/2022                                   2
i praktickou výuku. Vybavení digitálními technologiemi je dostatečné, avšak jejich
využívání je často málo efektivní.


                          Hodnocení průběhu vzdělávání
Většina hospitovaných hodin byla založena na frontálním stylu výuky, při němž pedagogové
využívali především řízený rozhovor a samostatnou práci žáků. Příjemná a vstřícná
atmosféra ve třídách přispívala ke klidnému průběhu vzdělávání. Žáci na výzvu
spolupracovali, plnili zadané úkoly a respektovali dohodnutá pravidla komunikace. Pracovní
tempo žáků bylo většinou respektováno, individualizace a diferenciace zadávaných úkolů
podle individuálních potřeb žáků však využívána nebyla, ani u žáků se speciálními
vzdělávacími potřebami. Při samostatné práci byla žákům poskytována vhodná podpora.
V úvodu vyučovacích jednotek seznamovali učitelé žáky spíše s tématem hodiny, s cílem
pracovali jen sporadicky. Závěry hodin zpravidla nevyužívali pro shrnutí probíraného učiva
a ověření naplnění vzdělávacích cílů. Prostor pro sebehodnocení či vzájemné hodnocení jako
motivačního faktoru k dalšímu učení a prostředku osobnostního rozvoje učitelé nevytváře li.
Pro zvýšení názornosti výuky byly v některých hodinách využity učební pomůcky nebo
prezentační technika.
Ve vyučovacích hodinách cizích jazyků vedla absence kooperativních metod k nízkému
zapojení žáků do vzdělávacího procesu, podpora rozvoje produktivních řečových dovedností
byla málo účinná. Ne vždy byla tematická slovní zásoba procvičována v přirozenýc h
komunikačních situacích, rovněž gramatické struktury byly často prezentovány
v izolovaných větách.
Dynamika hodin českého jazyka a využití metody řízeného rozhovoru vedly k zapojení
především aktivních žáků, méně se pedagožkám dařilo zapojovat žáky pasivní. Efektivní
z hlediska přípravy k maturitní zkoušce byla hodina ve 4. ročníku, při níž žáci procvičova li
znalosti a dovednosti potřebné pro zvládnutí didaktického testu a s podporou učitelky
analyzovali neumělecký text.
V hodinách matematiky byli žáci málo aktivní, protože učitelé pracovali frontálně
a používali převážně metodu výkladu spojenou se společným řešením příkladů. Chyběla
zejména diferenciace zadávaných úkolů. To vedlo k nízkému rozvoji klíčových kompetencí
žáků a schopnosti kritického myšlení.
Výuka odborných předmětů byla často vedena frontálním způsobem, její těžiště bylo
především v aktivitě učitele, který byl nositelem informací. Učitelé vhodně propojovali
probíraná témata se současnými trendy a zkušenostmi z praxe. Efektivní samostatná práce,
při které žáci plnili zadané úkoly, byla využita pouze v některých hodinách. V případě
potřeby poskytovali pedagogové žákům individuální podporu a zpětnou vazbu.
Sledovaný odborný výcvik byl realizován ve školní kuchyni a ve školní provozovně
s dobrým materiálním vybavením. Žáci si vhodnými postupy a na očekávané úrovni
osvojovali a prohlubovali pracovní postupy s využitím získaných teoretických poznatků.
Byli vedeni k samostatnosti, aktivně se do činností zapojovali, ochotně s vyučujíc ími
spolupracovali a vykonávali zadávané úkoly. Pedagogové jim poskytovali odborné rady,
korigovali jejich dovednostní nedostatky. Příjemná pracovní atmosféra vhodně podporovala
proces učení.




2021/2022                                    3
                          Hodnocení výsledků vzdělávání
Individuální a skupinové výsledky vzdělávání zjišťují pedagogové obvyklými evaluačními
nástroji (písemné práce, ústní zkoušení, praktické zkoušky). Systém interních srovnávacíc h
testů, ani externí testování škola nevyužívá. Znalosti a dovednosti žáků tak nejsou ověřovány
vzhledem k očekávané úrovni dle vzdělávacích programů. Výsledky žáků a tříd jsou
sumarizovány a projednávány na čtvrtletních jednáních pedagogické rady. Analýza příčin
neúspěšnosti jednotlivých žáků, která je prováděna na jednání pedagogické rady, je málo
účinná. Chybí zejména vyhodnocování účinnosti přijatých opatření ke zlepšení. V této
oblasti chybí efektivní zapojení předmětových komisí, které se výsledky vzdělávání, včetně
výsledků žáků u maturitní a závěrečné zkoušky, věnují jen z hlediska statistiky. Žákům
ohroženým školní neúspěšností je dlouhodobě poskytována podpora v rámci individuálníc h
konzultací, které však nejsou s ohledem na dosahované výsledky vzdělávání dostatečně
efektivní. V prvním pololetí školního roku 2021/2022 realizovala škola doučování žáků
posledních ročníků z odborných předmětů v rámci Národního plánu doučování.
Výsledky dosahované žáky školy při ukončování vzdělávání maturitní zkouškou v letech
2019 až 2021 byly ve většině oborů vzdělání podprůměrné v porovnání s výsledky žáků
ostatních škol daných skupin oborů v ČR. Zatímco v profilové části maturitní zkoušky byly
výsledky žáků školy srovnatelné s výsledky žáků v daných skupinách oborů v ČR (což
svědčí o odpovídající kvalitě přípravy žáků v oblasti odborného vzdělávání), ve zmíně né m
období byla až na výjimky zpravidla třetina žáků jednotlivých oborů neúspěšná ve společné
části maturitní zkoušky. Jako málo efektivní se u oboru Technické lyceum jeví příprava žáků
z předmětu matematika, v němž v roce 2019 a 2020 byli žáci školy přibližně čtyřikrát více
neúspěšní než žáci dané skupiny oborů (26,7 %, resp. 34,6 % oproti 7,1 %, resp. 8,3 %
v ČR). Největší neúspěšnost za hodnocené tři roky zaznamenali žáci oboru Kosmetické
služby (2019 – 30,7 %, 2020 – 40 %, 2021 – 30,4 %). Žáci tohoto oboru byli neúspěšní
především v předmětu český jazyk a cizí jazyk. Obdobně žáci oboru Strojírenství
neprospívali zejména v českém jazyce, např. v roce 2020 zaznamenali neúspěšnost 26,5 %
oproti 3,6 % v dané skupině oborů v ČR.
Výrazně lepších výsledků dosahují žáci školy při ukončování vzdělávání závěrečnou
zkouškou. V roce 2021 z 52 žáků konajících závěrečnou zkoušku neprospěl pouze jeden žák,
27 prospělo s vyznamenáním.
Činnost výchovných poradců se zaměřuje především na spolupráci se školskými
poradenskými zařízeními, na řešení výukových a osobních potíží žáků a na kariérové
poradenství. Metodik prevence se zabývá zajištěním preventivních aktivit, které pomáhají
předcházet rizikovému chování žáků ve škole i mimo školu. Efektivní je navázaná
spolupráce s Městskou policií Most, která ve škole provádí pravidelné besedy. Funkční je
také kooperace školního poradenského pracoviště s třídními učiteli, kteří se v rámci
třídnických hodin podílí na posilování pozitivních vztahů ve třídách a eliminac i
problémového chování. O žácích se speciálními vzdělávacími potřebami jsou pedagogové
výchovnými poradkyněmi informováni, avšak účinnost realizované podpory škola nesleduje
ani nevyhodnocuje. Škola nedostatečně pracuje s doporučeními školských poradenských
zařízení, například neinformuje zákonné zástupce žáků či zletilé žáky se speciálními
vzdělávacími potřebami o poskytování a realizaci podpůrných opatření a organizač níc h
změnách vyplývajících z doporučení. Škola nevypracovala žákovi na základě doporučení
školského poradenského zařízení individuální vzdělávací plán. Také plány pedagogické
podpory pro žáky v prvním stupni podpůrných opatření, které by podpořily žáky
s mírnějšími obtížemi ve vzdělávání nebo ty, kterým už skončilo doporučení školských
poradenských zařízení, škola nevypracovává.


2021/2022                                    4
                                         Závěry
Vývoj školy
Díky podpoře zřizovatele, sociálních partnerů a zapojení do projektové činnosti se škole daří
modernizovat materiálně-technické podmínky pro vzdělávání. Stejně jako při předchozí
inspekční činnosti se pedagogům nedaří výuku diferencovat a zařazovat aktivizující metody
výuky.
Silné stránky
Spoluprací se zřizovatelem a zaměstnavateli se daří žáky účelně připravovat na budoucí
profesi.
Slabé stránky a/nebo příležitosti ke zlepšení
Nefunkční vnitřní kontrolní systém omezuje včasné odhalení rizik v oblasti vzdělávání.
Pedagogické vedení a vzájemná spolupráce jednotlivých pedagogů v rámci předmětových
komisí nejsou dostatečně efektivní, nepřispívají ke zvyšování kvality poskytovaného
vzdělávání a zlepšování výsledků vzdělávání.
Převaha frontální práce s dominantním postavením učitele neumožňuje výuku diferenco vat
a individualizovat ve vztahu k potřebám a schopnostem žáků.
Závěry vyučovacích hodin nejsou účelně využívány ke shrnutí a upevnění učiva a efektivní
zpětné vazbě o dosažení vzdělávacího cíle.
Absence kooperativních metod výuky v cizích jazycích omezuje rozvoj komunikač níc h
dovedností žáků.
Žáci dosahují podprůměrných výsledků ve společné části maturitní zkoušky vzhlede m
k daným skupinám oborů v České republice.
Oblast výchovného poradenství není účelně zajištěna, v některých případech nejsou
respektována doporučení školského poradenského zařízení.
Doporučení pro zlepšení činnosti školy
Zavést účinné kontrolní mechanismy ke zvýšení kvality poskytovaného vzdělávání.
Koordinovat spolupráci pedagogů v rámci předmětových komisí, jejich činnost výrazněji
zaměřit na kvalitu výuky a výsledky vzdělávání.
Poskytovat pedagogům ucelenou metodickou podporu a jejich další vzdělávání zaměřit na
didaktiku vyučovaných předmětů, metodické aspekty výuky a účinnou podporu žáků.
Využívat aktivizující formy a metody práce se žáky pro zvýšení efektivity výuky a motivace
žáků ke vzdělávání.
Zařazovat kooperativní metody výuky, ověřovat naplnění vzdělávacích cílů, diferenco vat
výuku podle individuálních potřeb žáků.
Analyzovat a vyhodnocovat výsledky vzdělávání žáků v průběhu a při jeho ukončování
maturitní zkouškou, přijímat účinná opatření pro jejich zlepšení.
Zajistit efektivní činnost školního poradenského pracoviště ve vztahu k žákům se
speciálními vzdělávacími potřebami, vyhodnocovat podpůrná opatření, která jsou žákům
poskytována.




2021/2022                                    5
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
1. Úplné znění zřizovací listiny příspěvkové organizace Ústeckého kraje č. j.: 87/2001 (ze
    dne 11. 1. 2019) včetně příloh
2. Jmenování ředitelky s účinností od 1. 8. 2018 (ze dne 11. 4. 2018)
3. Výpisy z rejstříku škol a školských zařízení (ze dne 29. 10. 2021)
4. Výkazy o ředitelství škol (R 13-01) podle stavu k 30. 9. 2020, k 30. 9. 2021
5. Výkazy o střední škole (M 8) podle stavu k 30. 9. 2020, k 30. 9. 2021
6. Výroční zpráva o činnosti Střední průmyslové školy a Střední odborné školy
    gastronomie a služeb za školní rok 2020/2021
7. Koncepce rozvoje Střední průmyslové školy a Střední odborné školy gastronomie
    a služeb, Most, p. o. ze dne 15. 1. 2018 včetně Doplnění koncepce rozvoje školy ze dne
    31. 8. 2019
8. Školní vzdělávací programy vyučovaných oborů vzdělání, platné ve školním roce
    2021/2022
9. Školní řád s platností od 6. 9. 2018 včetně dodatků
10. Organizační řád – dodatek č. 1 s platností od 1. 9. 2019
11. Třídní knihy, školní roky 2020/2021, 2021/2022 (vzorek)
12. Školní matrika, školní roky 2020/2021, 2021/2022 (vzorek)
13. Personální dokumentace pedagogických pracovníků (vzorek)
14. Dokumentace výchovného poradenství, školní roky 2020/2021, 2021/2022
15. Minimální preventivní programy, školní roky 2020/2021, 2021/2022
16. Dokumentace k ukončování vzdělávání maturitní a závěrečnou zkouškou, školní roky
    2018/2019 až 2021/2022
17. Zápisy z jednání pedagogické rady a předmětových komisí, školní roky 2020/2021
    a 2021/2022
18. Rozvrhy tříd, školní rok 2021/2022
19. Inspekční zpráva č. j.: ČŠIU-46/14-U (ze dne 12. 2. 2014)
20. Webové stránky školy: www.spsasosgsmost.cz




2021/2022                                   6
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 30 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Anna Kejřová, školní inspektorka,                  Anna Kejřová v. r.
 vedoucí inspekčního týmu
 Mgr. Ivana Reihsová, školní inspektorka                Ivana Reihsová v. r.
 Mgr. Markéta Linhartová, školní inspektorka          Markéta Linhartová v. r.
 Ing. Zdeňka Hájková, školní inspektorka               Zdeňka Hájková v. r.
 Bc. Jana Sejvalová, kontrolní pracovnice               Jana Sejvalová v. r.
 Ing. Jiří Bajan, odborník v oblasti                       Jiří Bajan v. r.
 strojírenských oborů

V Ústí nad Labem 6. 4. 2022


Datum a podpis ředitelky školy potvrzující projednání a převzetí inspekční zprávy


 Ing. Ivana Hermannová, ředitelka školy              Ivana Hermannová v. r.

V Mostě 6. 4. 2022




2021/2022                                    7
