                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-611/24-H
                                      Sp. zn. ČŠIH-S-121/24-H


Název                               Soukromá střední škola podnikatelská - ALTMAN,
                                    s.r.o.
Sídlo                               Na Tobolce 389, 506 01 Jičín
E-mail                              sposka@centrum.cz
IČO                                 25 270 044
Identifikátor                       600 012 093
Právní forma                        společnost s r.o.
Zastupující                         Mgr. Renata Motyčková
Zřizovatel                          Soukromá střední škola podnikatelská - ALTMAN,
                                    s.r.o., zastoupená jednatelkou společnosti
                                    Mgr. Renatou Motyčkovou
Místo inspekční činnosti            Na Tobolce 389, 506 01 Jičín
Inspekční činnost na místě          15. 4. 2024 − 19. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.


                                   Charakteristika
Soukromá střední škola podnikatelská – ALTMAN (dále „škola“) vykonává činnost střední
školy s nejvyšším povoleným počtem 320 žáků. K termínu inspekční činnosti se ve škole
vzdělávalo celkem 204 žáků, z toho 171 žáků v denní a 33 žáků v dálkové formě vzdělává ní.
Škola evidovala pět žáků s odlišným mateřským jazykem a 22 žáků se speciálními
vzdělávacími potřebami. Kapacita školy je naplněna na cca 60 %.
Ve školním roce 2023/2024 jsou ve škole realizovány obory vzdělání 63-41-M/01
Ekonomika a podnikání ve čtyřletém a ve zkráceném jednoletém studiu pro absolventy
středních škol s maturitní zkouškou (dále „MZ“) v denní formě vzdělávání a nástavbové
studium 64-41-L/51 Podnikání v denní a dálkové formě.
Prostřednictvím Sdružení soukromých škol Čech, Moravy a Slezska je škola členem
Evropské rady národních asociací nezávislých škol (ECNAIS) a Organizace soukromých
škol střední Evropy (MEOPS).
O své činnosti informuje škola na webových stránkách www.sposka.cz a v regionálním
tisku.


                         Hodnocení podmínek vzdělávání
Ředitelka školy působí ve vedoucí funkci od roku 2007, zároveň je jednatelkou zřizovate le.
Ve své řídicí práci vychází z tradice rodinné školy a ze svých dlouholetých pedagogickýc h
a manažerských zkušeností. Hlavní vizí vedení školy je vytvořit moderní, dynamické
a inspirativní vzdělávací prostředí školy podporující podnikatelské dovednosti žáků.
Ředitelkou uplatňovaný demokratický způsob vedení založený na principu rozšířené
partnerské spolupráce, vzájemného respektu a otevřené komunikace všech účastníků
vzdělávání se pozitivně promítá do utváření příznivé atmosféry. Ředitelka školy dlouhodobě
úspěšně uplatňuje koncept otevřeného vzdělávacího prostředí, které umožňuje studium
žákům podle jejich individuálních vzdělávacích potřeb.
Ke kvalitě výchovně vzdělávacího procesu přispívá promyšlená inovace školního
vzdělávacího programu (dále „ŠVP“) oboru vzdělání Ekonomika a podnikání v souladu se
současnými trendy ve vzdělávání a rostoucími nároky na absolventa školy ekonomického
směru. Od 3. ročníku si žáci můžou vybrat zaměření na firemní management, finanč ní
management, management cestovního ruchu nebo právní management. Odborná praxe je
rozložena do každého ročníku v rozsahu pěti samostatných dní v průběhu školního roku a je
doplňována účastí žáků na různých marketingových akcích, exkurzích a diskusích
s odborníky z praxe. Učební praxe je realizována v předmětech Angličtina pro právní praxi,
Analýza korporace, E-komunikace a Právní a personální písemnosti. K posílení odbornosti
využívají žáci e-learningové prostředí (e-Komunikace, e-Ekonomie). ŠVP pro obor vzdělání
Podnikání obsahoval všechny náležitosti podle Rámcového vzdělávacího programu, ale pro
žáky a veřejnost je značně nepřehledný. Není zřejmé, jak jsou jednotlivé vzdělávací oblasti
a obsahové okruhy stanovené v Rámcovém vzdělávacím programu rozpracovány
do učebních osnov jednotlivých předmětů.




                                           2/8
Partnerské vztahy podporují rozvoj školy a pozitivně ovlivňují vzdělávání žáků. V rámci
prevence rizikových jevů a vzdělávání v oblasti bezpečnosti a ochrany zdraví škola úzce
spolupracuje s Policií ČR, Českým červeným křížem a Hasičským záchranným sborem.
Ve spolupráci s Občanským sdružením Vzděláváním pro bezpečný život, oddělením BESIP
Ministerstva dopravy a Městem Jičín organizuje škola pro žáky základních škol výuku
dopravní výchovy a zabezpečuje provoz dětského dopravního hřiště.
Jednoduchá, ale funkční organizační struktura zajišťuje bezproblémový chod školy.
Ředitelka školy část svých kompetencí delegovala na svoji zástupkyni. Vzhledem k počtu
pedagogických pracovníků a z důvodu prohloubení a zefektivnění jejich spolupráce napříč
celým spektrem předmětů byla činnost předmětových komisí nahrazena jednáním
pedagogické rady, pracovními poradami a neformálním setkáváním učitelů. Tento model
s ohledem na zvyšující se počet pedagogických pracovníků včetně začínajících není
optimální. Je třeba zvýšit spolupráci především v oblasti využívání efektivních metod
a forem práce s ohledem na specifika jednotlivých vzdělávacích oblastí a v provázanosti
obsahu učebních osnov jednotlivých předmětů.
Ředitelka školy přijala opatření na základě inspekční činnosti v roce 2018 a zintenzivnila
ve spolupráci se zástupkyní školy kontrolní a hospitační činnost. Charakter a zaměření
hospitací jsou modifikovány s ohledem na priority stanovené ve strategickém plánu rozvoje
školy, a to včetně výstupů v podobě hospitačních záznamů tak, aby pro pedagogy
představovaly spíše inspirativní a motivační impuls. Pozornost je věnována hodnocení
efektivity vzdělávání jak v předmětech společné části MZ, tak i v odbornému vzdělává ní,
a vyhodnocování účinnosti opatření ke snižování absence žáků.
Výchovně vzdělávací proces zajišťuje 14 pedagogických pracovníků. Pedagogický sbor
průběžně prochází přirozenou generační obměnou. Tři nekvalifikovaní učitelé si doplňují
vzdělání k získání odborné kvalifikace. Novým a začínajícím pedagogům je poskytována
systematická podpora prostřednictvím vedením školy, uvádějícího učitele a spolupráce se
zkušenými kolegy. Koncepční personální práce vedení školy podporuje odborný růst
pedagogů. Další vzdělávání pedagogů se formou prezenčních akcí a webinářů zaměřova lo
především na jazykové a odborné vzdělávání, koučink a prevenci rizikových jevů, méně již
na využívání efektivních metod a forem výuky, což se v některých případech projevilo nižší
efektivitou vzdělávání. V loňském školním roce se tři vyučující anglického jazyka účastnili
vzdělávání v jazykové škole na Maltě a jedna učitelka v Rakousku. Mimoto ve škole probíhá
tzv. vnitrofiremní vzdělávání pro žáky denního studia a pedagogy v oblastech bezpečného
chování, první pomoci aj.
Ředitelka školy pravidelně vyhodnocuje stav materiálně technického zázemí a systematick y
jej obnovuje a dovybavuje didaktickými pomůckami, e-learningovými aplikacemi
a výukovými programy. Škola disponuje dostatečným počtem kmenových učeben částečně
vybavených moderní didaktickou technikou a jednou učebnou výpočetní techniky. Výuka
tělesné výchovy je realizována v pronajaté tělocvičně nedaleké střední školy, na venkovním
městském hřišti nebo v dalších sportovních zařízení, které jsou ve správě Města Jičín.
Stravování žáků je zajištěno ve školní jídelně v místní základní a střední škole.


                          Hodnocení průběhu vzdělávání
Společným znakem všech hospitovaných hodin byla příznivá pracovní atmosféra, žáci byli
ukáznění a respektovali pokyny vyučujících. Kvalita vzdělávání se v jednotlivých hodinách
lišila. Přibližně v jedné třetině zdařilých vyučovacích hodin hospitovaných hodin vyučujíc í
jasně vymezovali vzdělávací cíle a výuka byla promyšlená a organizačně dobře realizova ná.


                                            3/8
Výukové formy a metody se v těchto hodinách účelně střídaly a směřovaly ke splnění
vzdělávacích cílů, jimiž byly zejména procvičení a upevnění učiva. Efektivitu výuky
a aktivní zapojení žáků zvyšovaly vhodné pedagogické postupy uplatněné v části hodin,
např. didaktická hra, problémové úlohy. Učivo bylo zpravidla probíráno v souvislostec h,
vhodně bylo využito mezipředmětových vztahů a propojení teoretického učiva s praktickými
příklady. Vzdělávací strategie ve vyšších ročnících prioritně směřovaly k přípravě žáků na
maturitní zkoušku, rozvíjely zejména vědomosti a dovednosti, v menší míře pak postojovou
složku cíle. Zvolené didaktické postupy zpravidla respektovaly tempo práce žáků, učitelé
poskytovali žákům prostor pro dotazy a individuální dopomoc. V průběhu výuky odborných
předmětů a učební praxe se projevovala vysoká odbornost vyučujících. Učitelé kladli důraz
na využívání příslušné terminologie, na logické uchopení i praktické řešení problémů.
Vhodně zařazovali mezipředmětové vztahy a zdůrazňovali žákům možnost využití nabytých
vědomostí a dovedností v profesní praxi i v osobním životě.
V části vyučovacích hodin však byly zaznamenány didaktické a metodické nedostatky
a méně účinné pedagogické postupy. Užité metody a formy v těchto hodinách, tj. převaha
frontální výuky, v některých případech i s dominantní rolí učitele, jen v malé míře rozvíje ly
kreativitu žáků, projevovaly se jejich nerovnoměrným zapojením a nízkou spoluúčastí
při vzdělávání. Méně často byla využívána kooperace ve dvojicích či skupinách přispívajíc í
k rozvoji sociálních kompetencí. Jen v části sledovaných hodin byly vhodně využity názorné
učební pomůcky a digitální technologie. Ne vždy účelně pracovali pedagogové s žákovskou
chybou, nevyužili ji jako účinný prostředek k hledání a pochopení problému. Shrnutí učiva
v závěru vyučovací hodiny neprobíhalo efektivně nebo zcela scházelo, nedocházelo tak
k ověření splnění vzdělávacího cíle. V malé míře zohledňovali učitelé specifika žáků.
Zadávané úkoly nebyly dostatečně diferencovány s ohledem na rozdílné pracovní tempo
a vzdělávací možnosti žáků Jen v ojedinělých případech bylo zaznamenáno formativní
hodnocení žáků. Učitelé nevyžadovali od žáků obsahově náročnější komunikaci, ojediněle
vedli žáky k práci s různými zdroji informací. V omezené míře byli žáci motivo vá ni
k vyššímu pracovnímu nasazení a k dosahování lepších výsledků využitím různých forem
hodnocení (klasifikace, vrstevnické hodnocení, sebehodnocení). Jen v části hospitovanýc h
hodin někteří žáci zhodnotili s učitelem proběhlou hodinu.
K posilování zájmu a motivace žáků škola cíleně organizuje aktivity, při kterých žáci reálně
aplikují získané vědomosti a dovednosti v praxi např. formou školních projektů
a workshopů. K pozitivní identifikaci žáků se školou přispívají také akce, které škola
organizuje pro žáky i v rámci vyučovaných předmětů (poznávací zájezdy, exkurze, besedy
apod.).


                          Hodnocení výsledků vzdělávání
Hodnocení výsledků vzdělávání žáků probíhá podle zásad hodnocení uvedených ve školním
řádu. Sjednocující podmínkou pro hodnocení napříč obory a ročníky je maximální hranice
absence při výuce za klasifikační období (30 %) a nastavená váha známek v elektronické m
systému školy. Učitelé předmětů společné části MZ využívají pro hodnocení kritéria, která
korespondují s hodnocením didaktických testů MZ. Součástí výuky odborných předmětů
a jejich klasifikace je absolvování odborné praxe. Z doložené dokumentace (přehledy praxe)
není zřejmé, jakým způsobem je odborná praxe hodnocena a jak se její hodnocení projevuje
v klasifikaci. Rozhodující pro klasifikaci žáků v jednotlivých předmětech je úroveň jejich
znalostí a dovedností, které prokazují při zkoušce v tzv. zkouškovém období na konci
prvního i druhého pololetí. Způsob hodnocení (slovní, bodové či vyjádřené známkou) si
stanovují učitelé sami, do celkového hodnocení je započtena i průběžná klasifikace


                                             4/8
v průběhu pololetí. Jiné způsoby sledování a vyhodnocování úspěšnosti žáků v průběhu, při
ukončování vzdělávání a v dalším vzdělávání či profesní dráze škola nevyužívá.
Ve školním roce 2021/2022 z celkového počtu 75 žáků oboru vzdělání Ekonomika
a podnikání prospělo s vyznamenáním 4 % (3 žáci), 88 % prospělo (66 žáků), neprospělo
8 % (6 žáků). V oboru vzdělání Podnikání z celkového počtu 63 žáků prospělo
s vyznamenáním 3 % (2 žáci), prospělo 87 % (55 žáků) a neprospělo 9 % (6 žáků).
Ve školním roce 2022/2023 z celkového počtu 88 žáků oboru vzdělání Ekonomika
a podnikání prospělo s vyznamenáním 9 % (8 žáků), 88 % prospělo (76 žáků), neprospělo
4 % (4 žáci). V oboru vzdělání Podnikání z celkového počtu 61 žáků prospělo
s vyznamenáním 3 % (2 žáci), prospělo 91 % (56 žáků) a neprospělo 4 % (3 žáci).
Ve školním roce 2021/2022 všech 10 žáků oboru vzdělání Ekonomika a podnikání vykonalo
MZ zkoušku úspěšně, z 24 žáků v nástavbovém oboru Podnikání prospělo 92 % (22 žáků)
a 8 % (2 žáci) neprospěli. Ve školním roce 2022/ 2023 z celkového počtu 19 žáků oboru
vzdělání Ekonomika a podnikání prospělo u MZ s vyznamenáním 15 % (3 žáci), prospělo
73 % (14 žáků), neprospělo 10 % (2 žáci). V nástavbovém oboru Podnikání vykonalo MZ
z celkového počtu 21 žáků 9 % s vyznamenáním (2 žáci), 85 % prospělo (18 žáků) a 4 %
neprospěli (1 žák).
Celková míra absence žáků ve vyučování, která v minulých letech negativně ovlivňo va la
efektivitu a výsledky vzdělávání (až 120 zameškaných hodin na žáka), se snížila. Ve školním
roce 2022/2023 činila v průměru 93 zameškaných hodin na žáka denního studia. V průběhu
inspekční činnosti byl zaznamenán problém s vyšší mírou pozdních příchodů žáků
do vyučování, který škola řeší nastaveným opatřením ve školním řádu. Zvolený postup však
není zatím zcela funkční.
Ve výběrovém zjišťování výsledků realizovaném ve školním roce 2022/2023 zaměřené m
na finanční gramotnost žáků 1. ročníku dosáhla škola výborných výsledků, žáků 2. ročníku
zaměřené na čtenářskou gramotnost výsledků nadprůměrných.
Škola vytváří motivační prostředí pro vzdělávání. Žáky s vynikajícím a velmi dobrým
prospěchem oceňuje škola prospěchovým stipendiem formou výrazných slev na školném.
Ředitelka školy motivuje žáky též pochvalami za jejich účast na charitativních, školních
i mimoškolních akcích.
Žáci mají příležitost porovnat své odborné a klíčové kompetence v rámci soutěží, jichž se
pravidelně účastní, např. v celostátní Ekonomické olympiádě, soutěži ve finanč ní
gramotnosti a ve sportovních soutěžích. V loňském školním roce škola navázala spolupráci
s jazykovou školou v Turnově, díky níž se žáci 3. ročníku mohou cíleně připravovat na
získání mezinárodního jazykového certifikátu. S cílem pomoci žákům při zlepšování jejich
studijních výsledků, zvýšení efektivity jejich studia, odbourání stresu, strachu z neúspěchu
a motivace ke studiu proběhl ve škole projekt Učební styly, jehož výstupem bylo doporučení
studijní strategie pro každého zúčastněného žáka. Úspěšným absolventům škola vydává
Dodatek k osvědčení pro profesní kvalifikace (Europass).
Činnost školního poradenského pracoviště koordinuje ředitelka školy, jeho činnost je
založena na úzké spolupráci všech pedagogů včetně pravidelných porad s vedením školy.
Výchovná poradkyně účelně spolupracuje v rámci poskytování podpůrných opatření žákům
se speciálními vzdělávacími potřebami nejen s pedagogy školy, ale též se školskými
poradenskými zařízeními. Formou koučinku se výrazně zaměřuje rovněž na podporu
duševního zdraví žáků v rámci programu Mindfulness. Žákům se školním neúspěchem jsou
nabízeny individuální konzultace s vyučujícími nebo doučování. Školní metodik prevence
zajištuje preventivní aktivity na předcházení rizikových jevů na škole, prevence rizikovýc h


                                            5/8
jevů včetně trestně právní odpovědnosti je nedílnou součástí výuky některých předmětů
(např. základy společenských věd, právo, bezpečnostní výchova občana). Činnost školního
poradenského pracoviště je funkční, což dokládá minimální výskyt rizikových jevů ve škole.


                                         Závěry
Vývoj školy
– Od poslední inspekční činnosti v roce 2018 se zlepšily výsledky žáků u maturitní
  zkoušky.
– Snížil se počet zameškaných hodin žáků ve výuce.
– Naplněnost školy se zvýšila z 50 % na 60 %.
Silné stránky
– Koncepčně pojaté odborné vzdělávání, nabídka široké profesní diferenciace a podpora
  odborných kompetencí vytváří pro žáky příležitost úspěšně se prosadit na trhu práce. (1.1)
– Spolupráce, vzájemný respekt a otevřená komunikace mezi pedagogy a pedagogy a žáky
  se pozitivně promítá do utváření příznivé atmosféry. (2.2)
– Škola vytváří motivační prostředí pro dosahování dobrých studijních výsledků žáků. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Školní vzdělávací program oboru vzdělání Podnikání není přehledný a srozumitelný pro
  pedagogy, pro rodiče i další partnery. (1.2)
– Ve škole nejsou zřízeny předmětové komise, které by spolupracovaly v oblasti metodické
  a organizační. (3.3)
– Učitelé využívali v nízké míře širokého spektra metod a forem práce s ohledem na aktivní
  zapojování žáků do výuky a jejich vzájemnou spolupráci, neefektivně využívali digitá lní
  techniku. (4.2)
– Ve většině vyučovacích hodin byla zaznamenána nízká míra diferenc iace
  a individualizace výuky či jiných úprav organizace, forem a metod s ohledem na rozdílné
  studijní předpoklady žáků a odlišné tempo jejich práce, žákům nebyl poskytován
  dostatečný časový prostor pro rozvoj hodnoticích dovedností a pro reflexi naplnění
  vzdělávacího cíle s využitím prvků formativního hodnocení. (4.3)
– Systém k získávání aktuálních informací o výsledcích vzdělávání každého žáka
  a sledování jejich vzdělávacích pokroků není vhodně propojen s hodnocením praktického
  vyučování a praxe. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Přehledně a konkrétně rozpracovat ve školním vzdělávacím programu pro obor vzdělání
  Podnikání vzdělávací oblasti a obsahové okruhy stanovené v Rámcovém vzdělávac ím
  programu do učebních osnov jednotlivých předmětů.



                                            6/8
– Zřídit předmětové komise, využívat formy vzájemných hospitací s cílem zlepšovat
  kvalitu poskytovaného vzdělávání, a to mezi pedagogy všeobecně vzdělávac íc h
  i odborných předmětů.
– Zapojovat žáky do evaluačního procesu prostřednictvím formativního hodnocení,
  vzájemného hodnocení podle stanovených kritérií a sebereflexe vlastního pokroku.
– Diferencovat vzdělávací obsah a zajistit větší podporu žákům vzhledem k jejich
  individuálním potřebám.
– Využívat metody a formy výuky vedoucí k aktivní spoluúčasti žáků ve vzdělává ní,
  k samostatnému uvažování, objevování, vyvozování poznatků, vyhledávání informac í
  a kritickému myšlení.
– Využívat efektivně závěry hodin ke shrnutí učiva, k ověření splnění stanoveného cíle
  a ke zhodnocení celé hodiny. Do tohoto procesu aktivně zapojit žáky a tím získat kvalitní
  zpětnou vazbu o efektivitě výuky.
– Sledovat a vyhodnocovat úspěšnost žáků v průběhu, při ukončování vzdělává ní
  a v dalším vzdělávání či profesní dráze, hodnotit výsledky žáků v odborné praxi.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Soukromé střední podnikatelské školy v Jičíně, vydaná Akademií
      J. A. Komenského, oblast Jičín ze dne 1. 4. 1994
 2.   Dekret č. 10 o ustanovení do funkce ředitelky školy, vydaný Soukromou střední
      školou podnikatelskou – Altman, s.r.o. ze dne 22. 3. 2007
 3.   Dokumentace k hodnocení materiálních, personálních a finančních podmínek školy
      ve školních letech 2022/2023 a 2023/2024 (vzorek)
 4.   Plán dalšího vzdělávání pedagogických pracovníků na školní rok 2023/2024
 5.   Dokumentace k zajištění bezpečnosti žáků (včetně knihy úrazů) vedená ve školním
      roce 2023/2024
 6.   Strategický plán rozvoje školy od 1. 9. 2022 do 31. 8. 2027
 7.   Plán hospitační činnosti školní rok 2023/2024
 8.   Hospitační záznamy ředitelky školy a zástupkyně ředitelky školy vedené ve školních
      letech 2022/23 a 2023/2024


                                           7/8
 9.   Záznamy z pedagogických rad a z pracovních porad vedené ve školních letech
      2022/2023, 2023/2024
10.   Třídní knihy vedené ve školním roce 2023/2024 (vzorek)
11.   Rozvrhy vyučovacích hodin platné k termínu inspekční činnosti
12.   Školní matrika, stav k termínu inspekční činnosti (vzorek)
13.   Školní řád platný k termínu inspekční činnosti
14.   Školní vzdělávací programy oborů vzdělání 63-41-M/01 Ekonomika a podnikání
      a 64-41-L/51 Podnikání platné k termínu inspekční činnosti
15.   Dokumentace k činnosti školního poradenského pracoviště včetně minimálního
      preventivního programu a strategie předcházení školní neúspěšnosti vedená
      ve školním roce 2023/2024
16.   Dokumentace žáků se speciálními vzdělávacími potřebami vedená ve školním roce
      2023/2024 (vzorek)
17.   Přehledy prospěchu žáků a absence ve školních letech 2021/2022 a 2022/2023 (výpis
      ze školní matriky)
18.   Přehledy prospěchu žáků školy u maturitní zkoušky ve zkušebním období let 2021,
      2022 a 2023
19.   Výroční zpráva o činnosti školy za školní rok 2022/2023
20.   Inspekční zpráva čj. ČŠIH-283/18-H


                                      Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Vachatová, školní inspektorka, vedoucí inspekčního týmu
 Mgr. Alena Josefová, Ph.D., školní inspektorka
 Mgr. Iva Suchánková, školní inspektorka
29. 4. 2024




                                         8/8
