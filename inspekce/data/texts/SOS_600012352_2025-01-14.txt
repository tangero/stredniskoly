CSIOX00D4NM5




                                        -
                                        v
                             Česká školní inspekce
                            Pardubický inspektorát
                      Sukova třída 1556, 530 02 Pardubice


                                        v     ,            ,

                     INSPEKCNI ZPRAVA
                                  Čj. ČŠIE-2238/24-E
                                Sp. zn. ČŠIE-S-356/24-E


Název                         Střední průmyslová škola potravinářství a služeb
                              Pardubice
Sídlo                         náměstí Republiky 116, Zelené Předměstí,
                              530 02 Pardubice
E-mail                        sekretariat@spspas.cz
IČO                           48 161161
Identifikátor                 600 012 352
Právní forma                  příspěvková organizace
Zastupující                   Mgr. Zdeněk Zitko
Zřizovatel                    Pardubický kraj
Místo inspekční činnosti      náměstí Republiky 116, Pardubice
                              Poděbradská 94, Pardubice
Inspekční činnost na místě    14. až 16.1.2025


Inspekční činnost byla zahájena předložením pověření k inspekční činnosti.


                             Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělávání
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.
                                    Charakteristika
Střední průmyslová škola potravinářství a služeb Pardubice ( dále „škola") vykonává činnost
v souladu se zápisem do rejstříku škol a školských zařízení. Ke dni inspekční činnosti byly
ve střední škole v denní formě vzdělávání vyučovány dva čtyřleté obory vzdělání
ukončované maturitní zkouškou 29-41-MI0J Technologie potravin, 29-42-MI0J Analýza
potravin a jeden dvouletý (nástavbový) 29-41-L/01 Technologie potravin. Dále byly
vyučovány čtyři tříleté obory vzdělání ukončované závěrečnou zkouškou 29-53-HI0J Pekař,
29-54-H/0J Cukrář, 65-51-HI0J Kuchař-číšník a 66-51-H/01 Prodavač.
Škola je autorizována pro realizaci vzdělávání v rámci Národní soustavy kvalifikací
ve skupině oborů potravinářství a potravinářské chemie, i v tomto školním roce je
jmenována Ministerstvem zemědělství České republiky Centrem odborné přípravy. Škola
intenzivně podporuje zájem o potravinářské obory např. pořádáním odborných kurzů nebo
nabídkou získání profesních kvalifikací.
Ve škole se k termínu inspekční činnosti vzdělávalo celkem 455 žáků, z toho 197 žáků
v devíti třídách oborů vzdělání ukončovaných maturitní zkouškou, včetně 38 žáků ve dvou
třídách nástavbového studia a 220 žáků v deseti třídách oborů vzdělání s výučním listem.
K termínu inspekce bylo evidováno 40 žáků se speciálními vzdělávacími potřebami,
16 žákům nastavila podpůrná opatření v rámci vlastního systému škola, 7 žáků bylo
vzděláváno podle individuálního vzdělávacího plánu z důvodu jejich sportovní činnosti.
K datu inspekce se ve škole vzdělávalo 36 žáků s odlišným mateřským jazykem. Ubytování
žáků je zajištěno v Domově mládeže a školní jídelně Pardubice, ke stravování mohou žáci
využít např. školní jídelnu Gymnázia Pardubice, Dašická 1083.


                         Hodnocení podmínek vzdělávání
Ředitel školy je zkušený pedagog a manažer, který při výkonu funkce vychází z reálně
nastavené koncepce rozvoje školy a ze svých dlouholetých zkušeností. Koncepce, na které
se podíleli i ostatní členové vedení, zahrnuje všechny oblasti potřebné pro řádné fungování
a zlepšování procesu vzdělávání. Cíle v ní stanovené jsou pravidelně vyhodnocovány
a následně přijímána potřebná opatření. Činnost školy je realizována s ohledem na efektivně
rozdělené kompetence mezi jednotlivé členy vedení a další pedagogické pracovníky, kteří
vykonávají specializované funkce.
Od poslední inspekce se vedení školy rozšířilo se o jednoho zástupce pro teoretickou výuku.
Nově a účelněji jsou rozděleny předmětové komise, které prostřednictvím udělených
kompetencí začaly postupně realizovat vzájemné hospitace. Těžiště hospitační činnosti je
dosud na členech vedení školy, kdy se ředitel cíleně zaměřuje na nové a začínající pedagogy,
jeho zástupci se věnují oblastem odpovídajícím jejich kompetencím. Ze zápisů je zřejmé, že
v závěrečném hodnocení hospitovaných hodin chybí konkrétní doporučení ke zlepšení
a pokroku v práci pedagogů. I s ohledem na skutečnost, že v době inspekce ve škole
pracovalo celkem devět učitelů nových nebo s délkou pedagogické praxe do tří let, je
doporučením zaměřit se v rámci hospitační činnosti na dílčí záležitosti pedagogické práce
učitele v hodině a konkretizovat nedostatky a rezervy v jeho práci. Pro zkvalitnění této
činnosti se nabízí delegovat tuto povinnost i na vedoucí předmětových komisí. Kontrolní
systém zástupce ředitele pro oblast praktické výuky a jeho časté návštěvy pracovišť
přispívají k požadovanému naplňování stanovených cílů v jednotlivých školních
vzdělávacích programech s jejich zaměřením.



                                            2/8
Od poslední inspekce došlo k posunu v péči o nové a začínající učitele vytvořením
adaptačního plánu, který je pravidelně vyhodnocován společně s uvádějícím učitelem
a vedením školy, ale stále jsou zde příležitosti ke zlepšení v podpoře těchto učitelů.
Komunikace mezi stávávajícími aktéry vzdělávání je otevřená, prostřednictvím žákovského
parlamentu se mohou podílet na změnách v činnosti školy i žáci. Vedení školy je vstřícné
a připravené naslouchat podnětům ze strany učitelů, žáků i ostatních zaměstnanců. Přínosem
ke zkvalitnění informovanosti veřejnosti o činnosti a aktuálním dění ve škole je zajištění
aktualizace školní sociální sítě. To má i pozitivní dopady k odhalení potenciálních rizik
v chování žáků i mimo školu.
Pedagogický sbor školy je početný, různorodý věkově i zkušenostmi. Vysoký počet nových
a začínajících učitelů vyžaduje neustálou péči a sledování kvality jejich pedagogické práce.
Mnozí z nich studium vysoké školy teprve dokončují, což se projevilo negativně v kvalitě
sledované výuky. Doporučením je intenzivní sledování těchto učitelů a vyvozování
konkrétních námětů a opatření ke zlepšení jejich pedagogické práce. K tomuto účelu lze také
využít vzdělávání pro celý pedagogický sbor se zaměřením na zařazování inovativních
metod a forem do výuky.
Škola má dlouhodobě osvědčenou spolupráci s mnoha různými sociálními partnery a řadou
profesních, odborných organizací a firem. Ty podporují školu při realizaci různých
mimoškolních akcí, odborných soutěží, exkurzí a odborných seminářů pro žáky a učitele.
Umožňují tak pedagogům a žákům sledovat moderní vývojové trendy v technologii,
výrobním zařízení a učit se používat nové produkty. Za účelem procvičování cizího jazyka
organizuje škola pro žáky zahraniční zájezdy, pobyty a odborné stáže v rámci Erasmu.
Poradenské služby ve škole (výchovné poradenství i prevence) jsou zajišťovány pouze
jednou učitelkou. Dva dny v týdnu je žákům poskytována péče a podpora ze strany školní
psycholožky. Škola veškeré nastalé situace komunikuje a řeší. Atmosféra ve škole je
bezpečná a přátelská. Cílená podpora žáků a učitelů v oblasti diferenciace chybí, výchovná
poradkyně na náhledy do hodin nechodí, žáky s odlišným mateřským jazykem nemonitoruje
vůbec. Doporučením je vzhledem k velikosti školy a rozsahu práce školního poradenského
pracoviště rozšířit jej minimálně o jednoho pedagoga, stanovit vhodně kompetence a
odpovědnost za jednotlivé segmenty této činnosti.
Materiálně technické podmínky škola průběžně doplňuje a modernizuje s cílem držet krok
s moderními vývojovými trendy. Pro praktickou výuku má škola k dispozici dobře vybavené
školní dílny a laboratoře, nově byla zřízena školní kuchyň se stravovacím prostorem pro
žáky a učitele, kteří nevyužívají školní jídelnu. Smluvní pracoviště umožňují žákům poznat
reálné a moderně vybavené provozy. Finanční situaci škola zlepšuje provozováním
doplňkové činnosti, zapojením do různých projektů a účelným využitím dotací.


                          Hodnocení průběhu vzdělávání
Zhlédnuté vyučovací hodiny všeobecně vzdělávacích předmětů se vyznačovaly velmi
dobrou přípravou učitelů na výuku z hlediska pomůcek a materiálů, ale méně promyšlenou
strukturou. V úvodu hodin se učitelé většinou věnovali opakování a vytvářeli prostor
pro procvičování a upevňování získaných znalostí a dovedností žáků. Ve většině
sledovaných hodin učitelé většinou seznámili žáky s obsahem hodiny, ne s cílem. Využívané
metody a formy práce občas zahrnovaly zpestřující prvky s cílem žáky aktivizovat, přínosné
bylo využití mobilů pro vyhledávání informací souvisejících s probíraným tématem.
Zaznamenány byly v několika hodinách i účelné kooperativní metody ve dvojicích či
skupinách k samostatné práci. Učivo bylo vhodně propojováno s reálným životem


                                            3/8
 a praktickými zkušenostmi žáků. K podpoře efektivity vzdělávání přispívalo vyuzrvani
 pracovních listů, vytváření myšlenkové mapy a v některých hodinách byli žáci vedeni
 k vyvozování, logickým závěrům, argumentaci a ojediněle i k diskusi. Atmosféra byla
přátelská a vytvářela příznivé podmínky pro vzdělávání žáků, až na jednu výjimku (hodina
 dějepisu). V některých hodinách se žáci aktivně podíleli na výuce, kdy prezentovali zadané
úkoly a prokazovali uplatňování příslušných kompetencí. Cenným přínosem bylo vytvoření
příležitostí pro následnou zpětnou vazbu s využitím vrstevnického hodnocení. Přípravu
k maturitní zkoušce podporovali učitelé v některých hodinách českého jazyka využíváním
vhodně zvolených textů k rozvoji čtenářské gramotnosti, charakteristice textu, procvičení
a upevnění učiva. Prokazované vědomosti a dovednosti žáků byly velmi rozdílné, někteří
žáci tříletého oboru vzdělání měli např. problémy v matematice se základními početními
operacemi, byli na úrovni učiva základní školy. To způsobuje problémy zejména těm žákům,
kteří pokračují v následném nástavbovém studiu. Zpětnou vazbu o pochopení učiva žáky
získávali občas učitelé v průběhu hodiny. Zda byl stanovený cíl hodiny dosažen, učitelé
v závěru hodiny většinou neověřovali. V části hodin provedli shrnutí hodiny převážně
učitelé, zhodnocení hodiny a práce žáků chybělo. Učitelé (až na hodiny, kde se pracovalo ve
skupinách) nevytvářeli příležitosti pro vzájemné hodnocení nebo sebehodnocení žáků.
Sledovaná výuka cizích jazyků byla převážně vedena frontální formou, žáci občas pracovali
ve dvojicích (v lavici), skupinová práce nebyla během sledovaných hodin zaznamenána. Při
výuce v jazykové učebně vybavené sluchátky žáci spolu komunikovali v náhodně volených
dvojicích, učitelka mohla vstupovat do jejich rozhovorů (výuka byla vedena ve vyučovaném
jazyce), jednotlivě s nimi komunikovat, naslouchat a korigovat jejich komunikační
dovednosti. V některých hodinách byla zaznamenána výuka odborné slovní zásoby vhodně
přizpůsobená oboru studia.
Didaktickou techniku využívali učitelé účelně pro poslech, prezentaci učiva a jako podporu
názornosti, někteří využili také aplikaci Kahoot k procvičení učiva zábavnou formou
s využitím jejich mobilních telefonů. Diferenciace zadávaných úkolů směrem k žákům
nadanějším či rychlejším, k žákům s potřebou podpůrných opatření a žákům s odlišným
mateřským jazykem nebyla zaznamenána. Ne všichni učitelé měli přehled o těchto žácích,
přestože svým podpisem potvrdili, že se seznámili s podpůrnými opatřeními jednotlivých
žáků.
Hodiny odborných předmětů se vyznačovaly frontální výukou. Společné jim bylo účelné
využití výukových materiálů připravených v prostředí TEAMS přímo ve výuce. Ve většině
sledovaných hodin se učitelům nedařilo aktivizovat všechny žáky, někteří byli pasivní po
celou hodinu. Chybělo závěrečné zhodnocení, shrnutí poznatků a získání zpětné vazby o
pochopení probíraného učiva žáky.
Praktické vyučování bylo sledováno ve školních dílnách a na pracovištích smluvních
partnerů. Organizace střídání skupin žáků u vybraných smluvních pracovišť cíleně směřuje
k nácviku a upevňování dovedností potřebných v reálné praxi. Vybavení školních pracovišť
je v souladu s potřebami praxe a průběžně je doplňováno moderními technologiemi.
Hospitované učební jednotky byly vhodně rozvrženy, činnosti žáků směřovaly ke splnění
vytyčeného vzdělávacího cíle, stanovený čas byl efektivně využit. Žáci aktivně a většinou
samostatně plnili zadané úkoly a respektovali zásady bezpečnosti a hygieny práce. Ve výuce
byla podporována vzájemná spolupráce, žáci byli schopni komunikovat o vykonávané práci
a zdůvodňovat pracovní postupy. Méně zručným žákům se věnovali učitelé individuálně
a sledovali jejich pokrok, vhodně je motivovali k dalšímu učení. Vstřícný individuální
přístup byl zaznamenán vůči žákům s odlišným mateřským jazykem, kteří potřebují
opakovaně vysvětlit zadaný úkol z důvodu jazykové bariéry. Sledovaná výuka
tříhodinového bloku cvičení splňovala veškeré pedagogické náležitosti, včetně práce


                                           4/8
s chybou, zdůvodňování a prostoru pro individuální sebereflexi žáků. Realizovaná výuka
prostřednictvím produktivních činností přispívá k celkovému rozvoji žáků a podporuje
osvojení odborných kompetencí. Velmi dobře školou zajištěný proces praktického
vzdělávání vede k cílenému naplňování profilu budoucího absolventa.


                          Hodnocení výsledků vzdělávání
Vedení školy sleduje a vyhodnocuje celkovou úspěšnost při vzdělávání žáků, přijímaná
opatření ke zlepšení výsledků vzdělávání žáků však ke zlepšení nevedla. Z celkového počtu
411 žáků hodnocených za druhé pololetí školního roku 2023/2024 prospělo po opravných
zkouškách 87,1 %. Většina neprospívajících dostala možnost ročník opakovat (případně
přejít na méně náročný obor vzdělání). Ve společné části maturitní zkoušky výsledky žáků
a jejich úspěšnost v posledních letech kolísaly. V roce 2022 dosáhla hrubá neúspěšnost žáků
ve společné části maturitní zkoušky (podíl žáků „prvomaturantů", kteří nekonali zkoušku
nebo neuspěli, z celkového počtu poprvé přihlášených) po jarním i podzimním termínu
39,0 %, v roce 2023 klesla na 20,0 % a v roce 2024 po jarním a podzimním termínu dosáhla
opět téměř 40 %. Při podrobném hodnocení je dlouhodobě zřejmá vyšší hrubá neúspěšnost
v této zkoušce u žáků nástavbového oboru vzdělání 29-41-L/51 Technologie potravin ( v roce
2024 dokonce 64,7 %). Zvýšená neúspěšnost byla v posledních třech letech zejména ve
zkoušce z cizího jazyka (v roce 2024 hrubá neúspěšnost žáků tohoto nástavbového oboru
vzdělání činila 52,9 %). V rámci přijatých opatření škola provedla v letošním školním roce
např. změny v předmětových komisích, sjednocování kritérií hodnocení výsledků
vzdělávání žáků, nabízí intenzivní doučování žáků s rizikem neúspěchu a skupinové
i individuální konzultace. Příležitostí ke zlepšení je zacílení kontrolního systému na průběh
výuky a výsledky vzdělávání v předmětech společné části maturitní zkoušky tak, aby
výstupy z kontrolní činnosti poskytovaly učitelům výraznější formativní podněty. Vhodné
by bylo i zacílení individualizace učiva a metod učitelů podle úrovně žáků, např. už v případě
žáků v oborech zakončených závěrečnou zkouškou klást důraz na možnost jejich dalšího
celoživotního vzdělávání nebo pokračování studia pro úspěšné vykonání maturitní zkoušky.
Možností je také reálně vyhodnotit dlouhodobé studijní předpoklady uchazečů oboru
vzdělání 29-41-L/51 Technologie potravin a případně zvážit jeho utlumení. Hrubá
neúspěšnost žáků při závěrečných zkouškách po jarním a podzimním termínu roku 2024
byla nízká, činila 7 ,5 %.
Pozitivem je, že oproti zjištěním při poslední inspekční činnosti klesla absence žáků,
ve školním roce 2023/2024 zameškal žák školy v průměru 166 vyučovacích hodin.
Žáci školy úspěšně prezentují svoje odborné dovednosti zejména v odborných soutěžích
zaměřených na gastronomii na krajské i celorepublikové úrovni (především žáci oborů
vzdělání 29-53-H/01 Pekař, 29-54-HI0J Cukrář) a na tradičních akcích pořádaných
pro širokou veřejnost. Dokladem úspěšnosti je také prodej pekařských a cukrářských
výrobků ve školní prodejně, o které projevuje veřejnost velký zájem.


                                          Závěry
Vývoj školy
       Personální změny ve vedení školy i v pedagogickém sboru,
       navýšení počtu žáků školy,




                                             5/8
       zlepšení materiálních podmínek, např. vybudování školní kuchyně a stravovací
       místnosti a další dovybavení školy novým zařízením a pomůckami.
Silné stránky
    - Organizace a odbornost praktického vyučování je účinnou podporou vzdělávání
        žáků, (1.5)
    - efektivní spolupráce se sociálními partnery školy v oblasti zajištění odborného
        vzdělávání žáků v reálném prostředí je přínosná pro pozdější uplatnění žáků na trhu
        práce, (1. 5)
    - realizace odborných kurzů pro veřejnost a profesních kvalifikací. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky ( oblasti ke zlepšení)
   - Nižší účelnost pedagogické podpory učitelům ze strany vedení školy, doporučení
       z hospitační činnosti nejsou přínosná ke zlepšování pedagogické práce učitelů, (2.1)
   - méně časté nastavení vzdělávacích cílů vyučovacích hodin v teoretické výuce
       zejména s ohledem na vzdělávací potřeby žáků, (4.1)
   - malá strukturovanost vyučovacích hodin a menší využívání aktivizujících metod
       a forem práce v teoretickém vyučování, (4.1)
       nedostatečné využití studijního potenciálu žáků (vůči žákům se SVP a nadaným),
       (5.2)
   - vyšší počty neúspěšných žáků při ukončování vzdělávání maturitní zkouškou. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Intenzivněji se věnovat personální práci, v rámci hospitační činnosti poskytovat konkrétní
  zpětnou vazbu pedagogům ke zlepšování jejich pedagogické práce, zejména novým,
- rozšířit školní poradenské pracoviště o osobu vykonávající funkci školního metodika
  prevence, stanovit jasné kompetence pro výkon funkcí a delegovat na výchovnou
  poradkyni povinnost hospitovat výuku se zaměřením na práci se žáky se speciálními
  vzdělávacími potřebami a žáky s odlišným mateřským jazykem,
- delegovat hospitační činnost a vyšší kompetence vedoucím předmětových komisí, včetně
  vzájemných hospitací mezi pedagogy,
- při realizaci hospitační činnosti se zaměřit na dílčí znaky a zejména strukturu hodiny,
- další vzdělávání pedagogů organizovat se zaměřením na pestrost výukových forem a
  metod a práci se strukturou hodiny (cíl a jeho vyhodnocování v závěru), více zapojit žáky
  do výuky, sebehodnocení žáků,
  diferencovat učivo a metody s ohledem na rozdílné studijní předpoklady žáků,
- zajištěním kvalitních materiálních i personálních podmínek vzdělávání tříletých
  oborů vzdělání vytvářet podmínky pro vyšší úspěšnost žáků, kteří mají zájem pokračovat
  v nástavbovém oboru vzdělání 29-41-L/51 Technologie potravin (v rámci diferenciace
  učiva připravovat žáky už tříletého oboru na možnost nástavbové formy vzdělávání),
- ověřovat studijní předpoklady přijímaných žáků zejména pro absolvování nástavbového
  oboru vzdělání.


                                            6/8
                                      Stanovení lhůty

 Česká školní inspekce v souladu s § 175 odst. 1 školského zákona ukládá řediteli ve
 lhůtě do 30 dnů od marného uplynutí lhůty pro podání připomínek k obsahu inspekční
 zprávy, resp. od doručení stanoviska k připomínkám, přijmout opatření k odstranění
 nedostatků zjištěných inspekční činností. Tyto nedostatky jsou formulovány v části
 slabé stránky ( oblasti ke zlepšení). Ve stejné lhůtě písemně informujte Českou školní
 inspekci, jaká byla přijata opatření, a to prostřednictvím datové schránky (g7zais9).


              Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 13. 1. 2025
 2. Školní řád střední školy s účinností od 1. 9. 2023
 3. Školní vzdělávací programy vyučovaných               oborů   vzdělání   platné    ve školním
    roce 2024/2025 (v listinné podobě)
 4. Dokumenty k plánování a realizaci DVPP ve školním roce 2024/2025 (výběr)
 5. Zápisy zjednání pedagogické rady za školní roky 2023/2024 a 2024/2025
 6. Rozvrhy hodin, rozvrh hodin a přestávek v odborném výcviku pro školní rok 2024/2025
 7. Dokumentace k praktickému vyučování ve školním roce 2024/2025 (výběr)
 8. Smlouvy o obsahu, rozsahu a podmínkách praktického vyučování, školní rok 2024/2025
    (výběr)
 9. Personální dokumentace k odborné kvalifikaci pedagogických pracovníků (výběr)
1 O. Doklady z oblasti bezpečnosti práce a ochrany zdraví (výběr)
11. Dokumentace výchovného         poradenství      a preventivních programů         ve   školním
    roce 2024/2025
12. Dokumentace k ukončování vzdělávání žáků ve školním roce 2023/2024
13. Výroční zpráva o činnosti školy za školní rok 2023/2024
14. Inspekční zpráva čj. ČŠIE-1305/19-E ze dne 7.11.2019


                                          Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitele
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.




                                              7/8
Složení inspekčního týmu a datum vyhotovení inspekční zprávy


                                                                                         /
Mgr. Hana Rozsypalová, školní inspektorka,
vedoucí inspekčního týmu
Mgr. Petra Holánková, školní inspektorka                                I           /
                                                               . - ihh~- ~ - - - - - -
Mgr. Jaroslav Loučka, školní inspektor
                                                               ...   /~..
                                                                  Ifl • ._      I
Bc. Daniela Růžová, kontrolní pracovnice
                                                               -----~-~~-------
Mgr. Hana Řebíčková, školní inspektorka
                                                               .. ,3.r4
Mgr. Alena Kloučková, přizvaná osoba,
odbornice na gastronomii                                       . ...4~ ... ./ .

3_2_2025




                                           8/8
