CSI0X00CFPZG




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1069/24-E
                                       Sp. zn. ČŠIE-S-167/24-E


Název                               Střední škola uměleckoprůmyslová Ústí nad Orlicí
Sídlo                               Zahradní 541, 562 01 Ústí nad Orlicí
E-mail                              ssup@ssup.cz
IČO                                 00 087 408
Identifikátor                       600 013 138
Právní forma                        příspěvková organizace
Zastupující                         MgA. Mgr. Martina Novozámská
Zřizovatel                          Pardubický kraj
Místo inspekční činnosti            Zahradní 541, Ústí nad Orlicí
                                    Špindlerova 1167, Ústí nad Orlicí
                                    J. Nygrína 547, Ústí nad Orlicí
Inspekční činnost na místě          2., 3., 13. až 15., 28. až 31. 5. a 4. až 6. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) až c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Střední škola uměleckoprůmyslová Ústí nad Orlicí (dále „škola“) vykonává činnost střední
školy, domova mládeže a školní jídelny na adrese Ústí nad Orlicí, Zahradní 1397.
Škola poskytuje vzdělávání v uměleckých oborech vzdělání 82-41-M/07 Modelářství
a návrhářství oděvů, 82-41-M/04 Průmyslový design, 82-41-M/02 Užitá fotografie a média,
82-41-M/05 Grafický design, 82-41-M/14 Textilní výtvarnictví a dvou neuměleck ýc h
oborech vzdělání 34-42-M/01 Obalová technika a 23-45-L/01 Mechanik seřizovač
ukončovaných maturitní zkouškou. V době inspekční činnosti škola také realizova la
vzdělávání v tříletém oboru vzdělání 23-52-H/01 Nástrojař ukončovaném závěrečnou
zkouškou s výučním listem. Všechny obory jsou nabízeny v denní formě.
K termínu inspekce se ve škole vzdělávalo celkem 356 žáků v 19 třídách, z toho 349 žáků
v maturitních oborech vzdělání a 7 žáků v oboru vzdělání ukončovaném závěrečnou
zkouškou. Škola evidovala 52 žáků se speciálními vzdělávacími potřebami, podle
individuálního vzdělávacího programu se vzdělávalo deset z nich. Škola poskytovala
vzdělávání 13 žákům s odlišným mateřským jazykem.
V domově mládeže bylo aktuálně ubytováno 107 žáků školy, kteří byli rozděleni do čtyř
výchovných skupin. Stravování škola zajišťuje pro žáky i zaměstnance ve vlastní školní
jídelně.


                         Hodnocení podmínek vzdělávání
Ředitelka školy aktuálně vykonávala funkci prvním rokem, jmenována byla na základě
výběrového řízení k 1. 8. 2023. Ředitelce se podařilo provést několik změn, které vycházejí
z její koncepce rozvoje školy připravené ke konkurznímu řízení. Přínosnou změnou bylo
např. jmenování zástupce pro řízení a zajištění kvality vzdělávacího procesu v uměleckýc h
oborech vzdělání nabízených školou. V krátkém období ředitelka školy dobře zmapovala
situaci i v činnosti školního stravování a zajistila novou, odborně zdatnou vedoucí školní
jídelny, což mělo pozitivní dopad na kvalitu stravování a tím byla podpořena spokojenost
žáků a zaměstnanců školy. Pozitivním zjištěním bylo také rozšíření personálního obsazení
školního poradenského pracoviště o externího psychologa, což umožní zvýšit kvalitu
poskytovaných poradenských služeb ve škole.
Na řízení vzdělávacího procesu a školských služeb se aktuálně spolupodíle jí tři zástupci,
a také vedoucí učitel pro strojní obory, a pravidelně se zúčastňují jednání širšího vedení
i vedoucí vychovatelka domova mládeže a vedoucí školní jídelny. Scházejí se k plánování
činností a řešení problémů nově vzniklých výchovných situací ve škole každý týden.
Pedagogické rady a provozní porady probíhají podle potřeby, účelné je zejména z důvodu
vyššího počtu zaměstnanců i vedení těchto jednání formou online. Nad rámec pravidelnýc h
čtvrtletních pedagogických rad věnovaných zejména hodnocení výsledků vzdělávání žáků
jedná ředitelka s pedagogickou radou i v případě ukončování studia žáků závěrečnýc h
ročníků nebo při zjištění neodkladných potřeb a požadavků jednotlivých tříd a učitelů.
V oblasti kontrolní a hospitační činnosti se ředitelce prozatím nedaří naplňovat cíle
stanovené v koncepci rozvoje školy. V některých oblastech není kontrolní činnost funkční
(školní matrika, evidence učiva v třídních knihách). Příležitostí ke zlepšení je nastavení
jasných a srozumitelných pravidel kontrolních aktivit, které by např. v plánu kontrolní a
hospitační činnosti vymezovaly cíle, podmínky, kompetence a zodpovědnosti za jednotlivé
kontrolované oblasti. Vzhledem k tomu, že kompetence delegované na jednotlivé členy
vedení a obsazení dalších specializovaných funkcí zůstaly nezměněny z doby předchozího
vedení školy, je příležitostí a doporučením analyzovat účelnost kontrolních mechanizmů a
přijmout opatření. Zodpovědnost za činnost jednotlivých předmětových komisí delegovala
ředitelka na garanty oborů vzdělání, jejichž zpětná vazba formou zápisu jen v malé míře
umožňuje ředitelce přijímat vhodná opatření.


                                           2/9
Velmi omezená byla aktuálně ve škole i hospitační činnost. Té se věnovala ojediněle pouze
ředitelka a při řešení okamžitých podnětů také zástupkyně pro teoretickou výuku, další
členové vedení školy k termínu inspekce hospitační činnost nekonali. Vzájemné hospitace
pedagogů se ve škole realizují jen výjimečně, učitelé tuto formu sdílení nevyužívají k získání
zpětné vazby o kvalitě pedagogické práce.
Pedagogický sbor se aktuálně rozšířil o dva začínající učitele, kterým škola poskytuje
metodickou pomoc prostřednictvím uvádějícího pedagoga a možnost ke konzultacím nebo
vzájemným náslechům, které jsou málo využívány.
Předávání informací zaměstnancům probíhá ve škole osobně i prostřednictvím elektronické
komunikace. S rodiči a zákonnými zástupci žáků škola komunikuje prostřednictvím vhodně
nastaveného elektronického systému, veřejnost může získat informace např. z webových
stránek. Ke zjišťování klimatu ve škole a pro ověření podpory nastavené vize mezi
zaměstnanci školy zatím ředitelka neprovedla systematické kroky, zpětnou vazbu získává
neformálně zejména na základě každodenní komunikace.
Další vzdělávání pedagogů probíhá nejčastěji na základě nabídky vzdělávacích instituc í
a zájmu jednotlivých zaměstnanců. Příležitostí je nastavit plán dalšího vzdělává ní
pedagogických pracovníků více podle zjištění z kontrolní a hospitační činnosti, využít např.
i možnost realizovat vzdělávání celého nebo části pedagogického sboru k vybraným
tématům i některými vlastními učiteli jako lektory a sdílet touto formou příklady inspirativní
praxe.
Materiální podmínky ke vzdělávání se postupně zlepšují. Došlo např. k výměně
osvětlovacích těles v budově školy, do provozu byla po rekonstrukci uvedena druhá
počítačová učebna, byla realizována druhá etapa obnovy sportovní haly, doplněno bylo
vybavení fotoateliérů a dílen grafického oboru. Díky zapojení školy do několika projektů
byly pořízeny vyšívací a šicí stroje, což umožňuje lépe naplňovat cíle stanovené
v příslušných vzdělávacích programech. Vybavení některých kmenových učeben dosud
vykazuje vyšší míru opotřebovanosti, nevyužitou příležitostí je jejich výraznější estetická
úprava.
V domově mládeže byly v tomto školním roce vyměněny podlahy a postele, další potřebná
obměna bude realizována v příštím školním roce. K termínu inspekce byly žákům
k dispozici čtyři klubovny s pohodlným nábytkem, které slouží k relaxaci, samostudiu nebo
neformálním rozhovorům s vychovateli, malá tělocvična a školní posilovna. K dispozic i
mají ubytovaní žáci prostory na cvičení jógy, knihovnu, tělocvičnu s posilovnou a venkovní
areál. V době inspekční činnosti probíhala rekonstrukce několika pokojů s dopadem na
organizaci a prostorové možnosti domova mládeže.
Za účelem získání dalších finančních prostředků se škola se zapojila do projektu
Šablony I OP JAK, ze kterých využívá prostředky na inovativní vzdělávání žáků školy
odborně zaměřená tematická a komunitní setkávání ve škole a inovativní vzdělávání dětí,
žáků a studentů v domově mládeže. Dotace je určena na nákup vybavení pro zkvalitně ní
výuky, pro financování setkání s odborníky a náklady spojené s realizací projektu. Dotace
pomůže doplnit vybavení a inovovat výuku v rámci zkvalitnění a modernizace vzdělává ní
žáků školy. Další finanční prostředky škola získává z vlastní doplňkové činnosti (např.
reklamní činnosti, poskytování ubytovacích služeb, hostinská činnost a pronájem
tělocvičny).




                                             3/9
                          Hodnocení průběhu vzdělávání
Hospitované teoretické hodiny vykazovaly celou řadu společných znaků. Zejména klidnou
pracovní atmosféru bez kázeňských přestupků, převážně frontální formu výuky s výkladem
učitele v kombinaci se samostatnou prací žáků (zaznamenáno bylo i opisování prezentace
do sešitu, případně tabletu), kdy žáci pouze pasivně přijímali informace. Často docházelo
k záměně pedagogického cíle výuky za plánované téma obsahu předkládaného učiva,
naopak příznivým zjištěním byla kvalitní práce se vzdělávacími cíli např. v matematice .
Pokud žáci dostali prostor k aktivnímu zapojení do průběhu výuky, kladli dotazy bez obav
z chybování, spolupracovali, diskutovali, byli aktivní a zaujatí. Diferenciace úloh směřovaná
k podpoře žáků se speciálními vzdělávacími potřebami, včetně nadaných žáků a žáků
se zájmem o předmět, nebyla zaznamenána. Zadávané úkoly měly všechny stejnou
náročnost, žáci neměli možnost výběru. Někteří učitelé věnovali pozornost žákům
s odlišným mateřským jazykem, vysvětlovali a upřesňovali zadaný úkol tak, aby se mohli
zapojit do procesu učení. Při zařazení zejména samostatných a kooperativních činností žáků
využili učitelé možnost získat průběžnou zpětnou vazbu např. při individuální podpoře
formou rozhovoru. Výjimečně učitelé dokázali vhodně využít i formativní prvky hodnocení
žáků při pojmenování jejich pokroku v učení (matematika, tělesná výchova). Informač ní
technologie byly využity ojediněle k doplnění výkladu učitele ve formě prezentace a ke
snaze zapojit žáky do výkladu kladením otázek, což se u některých podařilo, nebo formou
videí byla podpořena názornost učiva. Pozitivem bylo občasné zařazení práce žáků
s didaktickou technikou (např. aplikace Forms pro ověření znalostí, audio učebnice cizího
jazyka). Vzájemné hodnocení žáků či prvky sebereflexe se v hospitovaných hodinách
nevyskytovaly. Zde je prostor pro zlepšení pedagogické práce formou dalšího vzdělává ní
učitelů zaměřeného na hodnocení, sebehodnocení žáků a vrstevnické hodnocení. Závěrečné
vyhodnocení ve sledovaných hodinách neproběhlo buď vůbec nebo bylo tvořeno pouze
stručným souhrnem probrané látky ze strany učitele. Tato problematika je úzce propojena
s organizací činností a proporcionalitou jednotlivých činností ve vyučovací hodině.
Pro výuku matematiky bylo přínosem výraznější užití samostatné nebo párové práce žáků,
ve sledovaných hodinách učitelé cíleně věnovali více času i procvičování a osvojování
matematických dovedností, což příznivě podporovalo úspěšnost žáků včetně jejich učebního
sebevědomí.
Odborná výuka sledovaná zejména u uměleckých oborů vzdělání s převahou praktického
zaměření je realizovaná většinou v několikahodinových blocích. Třídy jsou dělené na malé
skupiny podporující individuální přístup, což bylo ve sledovaných hodinách dostatečně
využito. Společným hlavním znakem sledovaných hodin prakticky zaměřených odborných
předmětů byla individuální práce žáků. Většinou se učitelům dařilo průběžně zařazovat
k probíranému tématu smysluplnou motivaci. Spíše ojediněle však zapojovali zkušenosti
žáků (např. metodou vstupního brainstormingu ke zjišťování dřívějších znalostí probíraného
tématu), což by lépe přispělo k jejich motivaci k učení. Samostatné vyhledávání informac í
nebo cílená práce s nimi nebyly zařazeny. S ohledem na charakter předmětů se v žádném
z nich nevyskytla skupinová práce či práce ve dvojicích. Výuka probíhala v klidné
a pohodové atmosféře, pedagogové kontrolovali kvalitu práce žáků průběžně, poskytovali
jim konzultace a radili při jejich samostatné činnosti. K žákům přistupovali individuá lně,
byli velmi vstřícní a empatičtí, akceptovali nápady a návrhy žáků, podporovali jejich
kreativitu. Informační technologie byly účelně využity při samostatné klauzurní práci žáků,
kdy zpracovávali úkol podle společného zadání prostřednictvím speciálních softwarovýc h
programů. V dalších sledovaných odborných předmětech žáci velmi dobře prezentova li
vlastní práci z domácí přípravy, s účelným využitím vlastní nebo školní didaktické techniky.
Probírané učivo, odborné pojmy a praktické úkoly odpovídaly odbornému zaměření


                                            4/9
a obsahu jednotlivých školních vzdělávacích programů. Materiální a technické vybavení
školy umožňuje realizovat odbornou výuku na potřebné úrovni.
Činnost domova mládeže je organizována podle zájmu ubytovaných napříč všemi
výchovnými skupinami. Školní vzdělávací program je vždy rozpracováván a konkretizová n
do podrobnějších ročních plánů. Pro ubytované je vytvářeno pozitivní přátelské klima,
zajištěna je podpora k učení (podle potřeby i realizováno i doučování). Vychovatelé zařazují
do výchovné práce nabídku aktivit se širokým a vyváženým zastoupením např. výtvarné,
sportovní, ale i vzdělávací a „osvětově naučné“). Na to má pozitivní vliv skutečnost, že jeden
z vychovatelů působí současně ve funkci školního metodika prevence. Vychovate lé
spolupracují s ostatními pedagogy školy, zajímají se o problémy ubytovaných žáků
a v případě potřeby je řeší.


                          Hodnocení výsledků vzdělávání
Ve školním roce 2022/2023 z celkového počtu 346 žáků 55 absolvovalo ročník
s vyznamenáním (to je přibližně 16 %). Neúspěšných žáků bylo po absolvování dodatečného
zkoušení k uzavření klasifikace a po absolvování opravných zkoušek přibližně 7 %.
Průměrné ročníkové výsledky žáků v jednotlivých třídách nevykazovaly ve školním roce
2022/2023 zásadní negativní tendence, některé třídy ojediněle dosahovaly horších výsledků.
Škola se nepotýká s výraznější absencí žáků ani se zásadními problémy záškoláctví,
průměrná absence žáků ve výuce obvykle během období obou pololetí školního roku
2022/2023 tvořila v průměru čtyři týdny docházky.
V přiměřené míře škola využívá udílení výchovných opatření, pochvaly jsou udíleny více
než kázeňská opatření, což svědčí o snaze motivovat žáky více, než je trestat. Ve školním
roce 2022/2023 byly snížené známky z chování uděleny ojediněle, dva žáci byli podmíněně
vyloučeni.
Škola sleduje a vyhodnocuje úspěšnost žáků při zakončování studia. U maturitních zkoušek
v roce 2023 z celkového počtu 78 žáků neuspělo šest žáků, celková hrubá neúspěšnost činila
za uvedené období 10,3 %, čistá neúspěšnost 7,9 %. Lepších výsledků zpravidla dosahují
žáci v profilové části maturitní zkoušky, ve společné části maturitní zkoušky se často čistá
neúspěšnost pohybuje okolo průměru v rámci ČR. Výraznější neúspěšnost je spíše ojedinělá,
např. v anglickém jazyce. Závěrečné zkoušky u tříletého oboru 23-52-H/01 Nástrojař
úspěšně absolvovalo všech pět žáků.
Činnost školy je podporována různou formou spolupráce zejména s rodiči žáků v rámci
Spolku rodičů a přátel dětí školy, který přispívá finančními prostředky na mimoško lní
aktivity. Významná je pro školu osvědčená a fungující spolupráce se školskou radou,
žákovským parlamentem a dalšími smluvními partnery. Školou organizované akce
prezentující výsledky vzdělávání žáků příznivě podporují propagaci školy (výstavy, módní
přehlídky, grafické práce pro organizace a firmy, veřejná vystoupení žáků, dovednostní
soutěže, společné aktivity se sociálními partnery).
Život domova mládeže obohacují příležitostné aktivity, které přispívají k vytváření
a rozvíjení sociálních vztahů (např. vycházky do okolí, společné plavání, nácvik pečení
cukroví). Žáci se zapojují do výzdoby domova mládeže, rozvíjejí vlastní tvořivost.
Do zpětnovazebních činností a návrhu případných akcí se zapojuje žákovská samospráva
formou námětů a podnětů.
Podporu žákům se speciálními vzdělávacími potřebami, žákům s osobními a výchovnými
problémy poskytují, ve vzájemné spolupráci, pracovníci školního poradenského pracoviště,


                                             5/9
které je tvořeno dvěma kvalifikovanými výchovnými poradkyněmi, metodikem prevence
a jednou týdně externí psycholožkou. V jednotném působení napomáhají společné schůzky
přibližně jednou za měsíc nebo podle potřeby při nově vzniklé situaci. Zjištěné dílčí
nedostatky v dokumentaci byly operativně odstraněny v průběhu inspekční činnosti. Těžiště
práce metodika prevence je směrováno především k ubytovaným žákům, kterým je nabízena
každý den jedna konzultační hodina, dále v organizování besed a primárně preventivníc h
akcí pro žáky celé školy, spoluprací s městskou policií (BESIP) a v nabízení odborných
časopisů pedagogům. Žáci jsou všemi zúčastněnými vedeni ke zdravému životnímu stylu
(stravování, sportovní činnosti a kulturní vyžití formou výjezdů do divadel). Činnost
metodika prevence je v současné době mírně omezena probíhající rekonstrukcí domova
mládeže.


                                         Závěry
Vývoj školy
   –   Personální obměna ve funkci ředitele školy (k 1. 8. 2023 byla jmenována nová
       ředitelka), zřízena funkce zástupce pro umělecké obory, do funkce vedoucího školní
       jídelny byla přijata nová vedoucí,
   –   zajištění externího psychologa, který je účinnou podporou pro poskytované
       poradenské služby žákům a pedagogům,
   –   zlepšení materiálních podmínek (zřízena pracovna pro psychologa, postupné
       zlepšování podmínek na domově mládeže, pořízení nového vybavení pro praktické
       vyučování některých oborů), postupné zlepšování estetiky vnitřních prostor školy,
   –   z reformy vzdělávací nabídky školy a z koncepce jejího rozvoje vychází skutečnost,
       že strojírenské obory se již nebudou naplňovat (23-52-H/01 Nástrojař a 23-45-L/01
       Mechanik seřizovač), nebyli přijímáni žáci již v minulém školním roce.
Silné stránky
   -   ve sledovaných hodinách praktických cvičení byl zaznamenán velmi vstřícný,
       individuální a empatický přístup pedagogů k žákům podporující příjemné a bezpečné
       klima vzdělávání (6.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   –   nedaří se efektivně realizovat nastavená pravidla a systematicky spolupracovat
       v rámci předávání fungujících forem a metod výuky mezi pedagogy (2.1)
   –   nedaří se diferencovat výuku, žáci nejsou vedeni k práci s cílem, jeho vyhodnocová ní
       a chybí podpora pro vzájemné a vlastní hodnocení výsledků vzdělávání žáka (4.3)
   –   ve většině sledovaných teoretických hodin pedagogové nevytvářeli podmínky pro
       vzájemnou spolupráci žáků ve skupinách či dvojicích, nebyl vytvářen prostor
       k prosazování vlastních návrhů žáků, jejich obhajobě, ani k diskuzi mezi žáky (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Doporučení pro zlepšení činnosti školy
– nastavit účinný kontrolní systém s konkrétní odpovědností jednotlivců za svěřenou oblast
  včetně termínů jejich splnění; důsledně dbát na jeho dodržování
– zavést plán vzájemných hospitací pedagogů s důslednou kontrolou jeho naplňová ní
  s cílem poskytovat si vzájemně zpětnou vazbu o vlastní pedagogické práci (možnost
  inspirace)
– další vzdělávání pedagogických pracovníků zaměřit na formy diferenciace výuky směrem
  k žákům s potřebou podpůrných opatření i směrem k žákům nadaným, dále se zaměřit na
  práci s cílem a jeho vyhodnocování, podporovat žáky k vzájemnému a vlastnímu
  hodnocení
– vytvářet podmínky pro vzájemnou spolupráci žáků ve skupinách či dvojicích, aby se učili
  argumentovat a přijímat názor druhého, rozvíjet komunikační dovednosti např. formou
  diskuzí, brainstormingu a pracovat s informacemi


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 12. 5. 2024
 2.   Jmenování do funkce ředitelky školy s účinností od 1. 8. 2023
 3.   Koncepce dalšího rozvoje školy bez časového určení
 4.   Školní řád platný od 1. 10. 2023
 5.   Platné školní vzdělávací programy pro vyučované obory vzdělání ve střední škole
      pro školní rok 2023/2024
 6.   Zápisy z jednání pedagogické rady a z porad ve školním roce 2023/2024
 7.   Rozvrhy hodin učitelů a tříd pro školní rok 2023/2024
 8.   Třídní knihy vedené ve školním roce 2022/2023 a 2023/2024 (výběr)
 9.   Deník evidence odborného výcviku vedený ve školním roce 2023/2024
10.   Doklady z oblasti bezpečnosti a ochrany zdraví (kniha úrazů, záznamy o úrazech,
      revize) vedené ve školním roce 2023/2024
11.   Dokumentace k realizovaným rozvojovým programům (výběr)
12.   Školní matrika pro školní rok 2023/2024 (výběr z dokumentace)
13.   Dokumentace k poskytování poradenských služeb ve škole ve školním roce
      2023/2024
14.   Dokumentace k ukončování vzdělávání žáků pro školní rok 2023/2024
15.   Výroční zpráva o činnosti školy za školní rok 2022/2023


                                           7/9
16.   Dokumentace domova mládeže (vnitřní řád domova mládeže, školní vzdělávac í
      program, roční plány činnosti, deníky výchovných skupin) platná ve školním roce
      2023/2024
17.   Inspekční zpráva čj. ČŠIE-1227/17-E ze dne 22. 2. 2018


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         8/9
Složení inspekčního týmu a datum vyhotovení inspekční zprávy

 Mgr. Hana Rozsypalová, školní inspektorka,
 vedoucí inspekčního týmu

 Ing. Mgr. Milan Jedlička,
 odborník na grafický design

 Bc. Daniela Růžová, kontrolní pracovnice

 Mgr. Petra Holánková, školní inspektorka

 PaedDr. Marta Hunalová, školní inspektorka

 Mgr. Petra Chaloupková, školní inspektorka

 Mgr. Jarmila Jašková, školní inspektorka

 Mgr. Lenka Kárská, školní inspektorka

 Mgr. Jaroslav Loučka, školní inspektor

 Mgr. Bc. Iva Morávková, školní inspektorka

 Mgr. Milena Pokorná, školní inspektorka

 Mgr. Martin Valášek, školní inspektor




Dne 18. 6. 2024




                                            9/9
