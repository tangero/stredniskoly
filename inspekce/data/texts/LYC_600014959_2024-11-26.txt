                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1314/24-Z
                                       Sp. zn. ČŠIZ-S-254/24 Z


Název                               Obchodní akademie Kroměříž
Sídlo                               Obvodová 3503, 767 01 Kroměříž
E-mail                              oakm@oakm.cz
IČO                                 63 458 730
Identifikátor                       600 014 959
Právní forma                        příspěvková organizace
Zastupující                         PhDr. Mojmír Šemnický, MBA
Zřizovatel                          Zlínský kraj
Místo inspekční činnosti            Obvodová 3503, Kroměříž
Inspekční činnost na místě          26. 11. 2024 − 29. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Obchodní akademie Kroměříž (dále „škola“) vykonává činnost střední školy a školní jídelny.
Poskytuje vzdělávání v oborech vzdělání 63-41-M/02 Obchodní akademie v denní
i distanční formě vzdělávání a 18-20-M/01 Informační technologie v denní formě
vzdělávání. Ve školním roce 2024/2025 bylo vzděláváno k datu inspekce 278 žáků v denní
formě vzdělávání a 7 žáků v distanční formě vzdělávání. Škola identifikovala žáky se
speciálními vzdělávacími potřebami s přiznaným 2.-3. stupněm podpůrného opatření,
v době inspekční činnosti vzdělávala 15 těchto žáků.


                         Hodnocení podmínek vzdělávání
Škola má jasně formulovanou vizi rozvoje, která je zpracována v Koncepci rozvoje OA
Kroměříž na období 2021–2025. Dokument je přehledný, strukturovaný a zaměřený na
klíčové oblasti vzdělávání, přičemž stanovené cíle jsou konkrétní, srozumitelné a odpovídaj í
zásadám moderního vzdělávání. Tyto cíle efektivně podporují přípravu žáků na další
vzdělávání i praxi. Na strategickou koncepci navazují konkrétní a smysluplné kroky, které
škola realizuje důsledně a systematicky. Vedení školy využívá vhodné evaluační
mechanismy, jež umožňují efektivní vyhodnocení dosaženého pokroku. Význa mným
pozitivem je také kvalitní komunikace vedení školy s pedagogy, kteří se s koncepcí
ztotožňují a aktivně se podílejí na jejím naplňování. Škola rovněž klade důraz na spolupráci
s rodiči. Strategické záměry jsou pravidelně prezentovány během úvodních třídních schůzek
i při dalších příležitostech. Připomínky rodičů škola aktivně zpracovává a vhodně
je integruje do svých plánů, což podporuje důvěru a otevřenou komunikaci mezi školou a
rodinami. Stanovené cíle se škole daří dlouhodobě a úspěšně naplňovat, a to především
ve výrazném zkvalitnění materiálních podmínek, kdy jejich využívání efektivně podporuje
vzdělávání, v účelném zapojení do zahraničních projektů, ve smysluplném doplňování
pedagogického sboru i ve zlepšených výsledcích při ukončování vzdělávání žáků
v jednotlivých oborech vzdělání. Školní vzdělávací programy (ŠVP) jsou pravidelně
aktualizovány tak, aby reflektovaly aktuální potřeby školy a podněty sociálních partnerů,
jako jsou firmy spolupracující se školou. Tento přístup zvyšuje praktické využití znalostí a
dovedností žáků a usnadňuje jejich přechod na trh práce či do dalšího vzdělávání.
Vedení školy aktivně uplatňuje systematický a funkční přístup k řízení. Organizace činností
školy je nastavena tak, aby efektivně podporovala naplňování stanovených vzdělávacích cílů
a reagovala na podněty pedagogů a dalších aktérů vzdělávání. Klíčovým nástrojem pro
zajištění kvality řízení jsou pravidelné porady vedení a předmětových komisí, které
přispívají k systematickému monitorování a vyhodnocování činnosti školy. Vedení školy
klade velký důraz na hospitační činnost, která je zaměřena na cílené sledování kvality výuky.
Závěry z hospitací jsou efektivně využívány k dalšímu zkvalitňování vzdělávacího procesu.
Nicméně je kladen jen malý důraz na metody a formy, které podporují slovní interpretac i
informací získávaných žáky z různých zdrojů. Vedení školy klade rovněž důraz na práci
předmětových komisí a aktivně podporuje jejich činnost. Ve spolupráci s předsedy komisí
jsou každoročně stanovovány dílčí cíle, které jsou v souladu s dlouhodobým plánem rozvoje
školy. Tyto cíle se promítají nejen do výuky, ale i do aktivit podporujících osobnostní rozvoj
žáků. Komunikace se zákonnými zástupci a rodiči zletilých žáků je funkční. Škola využívá
třídních schůzek a webového informačního systému ke sdílení informací a podpoře
spolupráce, což posiluje vazby mezi školou a rodinami žáků. Tento přístup přispívá
k vytváření podpůrného a partnerského prostředí.
Složení pedagogického sboru umožňuje škole efektivně dosahovat stanovených cílů a
záměrů reflektující školní vzdělávací programy. Výuku zajišťuje pečlivě vybraný tým
učitelů, který byl postupně doplňován kvalifikovanými pedagogy v souladu s rozvojem
školy. Odborný růst pedagogů je podporován dalším vzděláváním zaměřeným na potřeby
školy v oblasti odborného vzdělávání, v oblasti moderních metod a forem výuky
se zaměřením na kritické myšlení, aktivizující metody a na individuální požadavky učitelů.
Avšak další vzdělávání pedagogů se v menší míře zaměřuje na metody a formy výuky, které
by rozvíjely slovní interpretaci žáky získaných informací z různých zdrojů a v různých


                                             2/7
formách. Formy aktivního sdílení informací a zkušeností mezi pedagogy jsou efektivně
využívány, a to nejen prostřednictvím vzájemných hospitací, ale také sdílením informac í
napříč předmětovými komisemi.
Poradenské služby školy se systematicky a kvalitně podílely na podpoře a rozvoji studijního
potenciálu každého žáka. Tým tvořený výchovným poradcem, školním metodikem
prevence, třídními učiteli, vedením školy a dalšími pedagogickými pracovníky, včetně
asistentek pedagoga, pracoval velmi efektivně a koordinovaně. Školní poradenské
pracoviště cíleně a úspěšně pomáhalo žákům i jejich zákonným zástupcům řešit vzdělávac í
a výchovné obtíže. Poskytovaná pomoc byla pravidelně vyhodnocována a na základě
výsledků byla přijímána vhodná opatření. Škola věnovala velkou pozornost prevenci
rizikového chování žáků, na primární projevy reagovala neprodleně. Současně se cíleně
zaměřovala na podporu pohybových aktivit a zdravého životního stylu. Pro žáky prvních
ročníků organizovala adaptační pobyty, které přispívaly k navázání vstřícných vztahů
v nových třídních kolektivech. V rámci kariérového poradenství škola ve spolupráci
s odbornými organizacemi podporovala profesní směřování žáků. Poskytovala informač ní
servis v otázkách profesní orientace, zohledňovala jejich zájmy a schopnosti a zároveň
reflektovala perspektivu jejich uplatnění na trhu práce či v dalším studiu na terciální úrovni.
Ve spolupráci se zřizovatelem byly realizovány finančně náročné investice, včetně úprav
vnitřních prostor a vybudování nových šaten pro žáky. Aktivním zapojením do projektů
škola podpořila prohloubení znalostí v cizích jazycích, modernizaci odborných učeben
a rozvoj polytechnického vzdělávání. Pořízení nových digitálních technologií výrazně
přispělo k vytvoření optimálních podmínek pro využívání moderních výukových metod a
implementaci inovativního obsahu vzdělávání.
Škola zajistila potřebné podmínky pro bezpečnost a ochranu zdraví žáků. Žáci byli
systematicky upozorňováni na možná rizika a pravidelně poučováni o zásadách bezpečného
chování. V oblasti školního stravování škola aktivně podporovala zdravý životní styl.
Stravovací služby byly poskytovány v souladu se zásadami zdravé výživy, přičemž výběr
surovin a způsob přípravy jídel respektovaly moderní trendy ve stravování.


                           Hodnocení průběhu vzdělávání
Ve sledovaných hodinách českého jazyka a literatury a základů komunikace v ruském jazyce
byly výukové formy a metody efektivně voleny vzhledem ke stanoveným cílům. Vyvážené
využívání frontální výuky, samostatné práce a práce ve skupinách udržovalo žáky
v pozornosti a aktivním zapojení do činností. Při frontální výuce byli žáci vhodně
motivováni kladením otázek, které je vedly ke kritickému hodnocení úkolů, hledání řešení a
jeho obhájení. V hodinách dějepisu a občanské nauky byl přínosem důraz na využití
zkušeností a poznatků z reálných životních situací i znalostí z jiných oblastí. Projektová
výuka v občanské nauce rozvíjela sounáležitost, odpovědnost, schopnost nalézat optimální
řešení a efektivní argumentaci při prezentaci výsledků. Cílené využití digitální techniky a
vhodně zvolené ukázky výrazně přispěly k názornosti a lepšímu porozumění probíranému
učivu.
Výuka matematiky se vyznačovala účelným využitím metod a forem, které efektivně
podporovaly aktivní zapojení žáků do učení. Procvičování a upevňování probíraného učiva
přispívalo ke zvyšování kvality vzdělávání. Výuka systematicky rozvíjela logické myšle ní,
schopnost formulovat odpovědi, volit správné postupy a používat odbornou terminolo gii.
Žáci dostávali pravidelnou a konstruktivní zpětnou vazbu, která je motivovala k dalšímu
zlepšování. Přiměřenost požadavků, prostor pro vzájemnou komunikaci a práce s chybou


                                             3/7
jako nástrojem učení významně přispívaly k pochopení učiva. Závěrečná shrnutí hodin
odpovídala cílům a podporovala reflexi práce žáků. Naopak v hodinách základů přírodníc h
věd byla efektivita výukových metod a forem nižší. Dosavadní znalosti a zkušenosti žáků
nebyly dostatečně využívány, což snižovalo jejich aktivní zapojení do výuky.
Výuka anglického a německého jazyka probíhala na velmi dobré úrovni. Vyučujíc ím
se dařilo efektivně motivovat žáky a vhodně střídat různé činnosti, což přispělo k jejich
aktivnímu zapojení do výuky. Žáci prokazovali výborné znalosti a dovednosti, komuniko va li
ve dvojicích či skupinách, adekvátně reagovali na dotazy vyučujících a dokázali si svoji
práci samostatně zhodnotit. Didaktická technika byla využita velmi přínosně. Žáci pečlivě
plnili zadané úkoly podpořené poslechovými ukázkami a pomocí různých aktivizač níc h
metod procvičovali gramatické jevy. Výuka byla účelně propojena s reálnými životními
situacemi, což podpořilo rozvoj jejich komunikativních dovedností na vysoké úrovni.
Výuka tělesné výchovy byla vedena aktivně s důrazem na dosažení vzdělávacích cílů.
Promyšlený výběr metod a úloh umožnil aktivní zapojení většiny žáků, což pozitivně
ovlivnilo jejich motivaci, zlepšení fyzické kondice a rozvoj dovedností. Poskytovaná zpětná
vazba byla přínosná, podporovala žáky v jejich rozvoji a pomáhala jim lépe porozumět svým
pokrokům i oblastem, které bylo potřeba zlepšit. Výuka byla citlivě přizpůsobena
různorodým schopnostem a potřebám žáků, čímž zajistila rovné příležitosti k jejich rozvoji.
Účelné využití práce s chybou podněcovalo žáky k hlubšímu zamyšlení nad prováděnými
činnostmi, což přispělo k jejich motorickému učení. Hodina rovněž zahrnovala prvky
spolupráce, které rozvíjely schopnost týmové práce a dovednost hodnotit výkony podle
stanovených kritérií. Celkově výuka nejenže podporovala fyzické dovednosti, ale zároveň
posilovala postoje a týmového ducha.
Sledované vyučovací hodiny odborných předmětů byly obsahově dobře připraveny a
probíhaly v příznivé pracovní atmosféře. Žáci měli osvojená pravidla práce a spolupracova li
efektivně na zadaných úkolech. V některých hodinách bylo zřejmé zapojování žáků
do vzájemných diskusí k řešeným úkolům či probíraným tématům, i když ne vždy bylo
dosaženo očekávané míry interakce. Praktické příklady byly účelně využívány k propojení
teoretických poznatků s praxí, což přispívalo k lepšímu pochopení vzájemných souvislos tí
v učivu. Otázky zaměřené na reálné životní situace podporovaly aktivitu žáků a zvyšova ly
jejich zájem o probíranou problematiku. Vyšší míra zapojení žáků byla patrná zejména v
prakticky zaměřených hodinách. Digitální technologie byly během části výuky využívá ny
efektivně. V rámci některých hodin byly prostřednictvím kooperativních metod, jako je
spolupráce ve dvojicích a skupinách, vhodně rozvíjeny sociální kompetence žáků. V závěru
vyučovacích hodin však nebyl vždy dostatečný prostor věnován ověření zvládnutí a
pochopení učiva ani společnému zhodnocení dosažených cílů. V předmětu písemná
a elektronická komunikace převažovala samostatná práce žáků, kteří aktivně využíva li
výukový program pro osvojení desetiprstové hmatové metody.
Většina sledované výuky byla pro žáky přínosná, nicméně menší důraz byl kladen na
vyhledávání informací z více zdrojů a jejich interpretaci v rámci cílené diskuse nebo
samostatného sdělení.


                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady a
předmětových komisí. Vedení školy připravuje podrobnou analýzu s kvalitními
vypovídajícími hodnotami, které jsou následně efektivně využívány k nastavení opatření pro
zlepšení vzdělávacích výsledků jednotlivých žáků. Sdílený elektronický informační systém


                                            4/7
umožňuje systematické sledování úspěšnosti žáků během celého školního roku. Zákonní
zástupci byli pravidelně informováni o prospěchu svých dětí prostřednictvím třídníc h
schůzek a webového informačního systému. Výsledky vzdělávání žáků vykazovaly stabilní
úroveň během posledních tří let, přičemž u většiny žáků nedocházelo k výrazným výkyvům
ve vzdělávacích výsledcích. Škola systematicky identifikuje individuální potřeby žáků, kteří
vyžadují podpůrná opatření, a účinně aplikuje strategii, která těmto potřebám odpovídá.
Žákům, kteří potřebovali podporu, byla věnována účinná pomoc formou doučování. Dále
byla poskytována adekvátní individuální péče žákům se speciálními vzdělávacími potřebami
prostřednictvím pedagogických intervencí, při jejichž nastavování škola účelně
spolupracovala se školskými poradenskými zařízeními.
Celkové výsledky maturitní zkoušky vykazovaly postupné zlepšování u jednotlivých oborů
vzdělání. Z podprůměrných výsledků, které byly v roce 2019/2020 výrazně nižší než
celorepublikový průměr žáků ve stejné skupině oborů, se ve školním roce 2022/2023 a
v jarním zkušebním období školního roku 2023/2024 dosáhlo úrovně, kdy výsledky žáků
školy byly vždy lepší než celorepublikové průměry v daných oborech vzdělání. V těchto
letech neuspěli pouze 4 žáci z celkového počtu 108 maturujících žáků. Žáci školy byli
ve školních letech 2018/2019 a 2022/2023 rovněž zapojeni do externího testování v oblasti
informační, přírodovědné a čtenářské gramotnosti a jejich výsledky dosahovaly průměrnýc h
a nadprůměrných hodnot. Vedení školy pravidelně sledovalo maturitní výsledky i výsledky
testování, provádělo jejich analýzu a vyhodnocování. Na základě těchto analýz škola
přijímala a realizovala opatření k dalšímu zlepšení výsledků žáků. Škola rovněž pečlivě
monitorovala úspěšnost svých absolventů v dalším vzdělávání i profesním životě, a
organizovala s nimi setkání, která měla za cíl motivovat současné žáky k přípravě na profesní
dráhu nebo k dalšímu vzdělávání.
Škola efektivně sleduje a podporuje vývoj, proces učení a vzdělávací výsledky všech žáků.
Pedagogové pravidelně poskytují zpětnou vazbu, která slouží jako základ pro nastavení
účinných opatření. Zavedený systém podpory přispívá k minimalizaci neúspěšnosti žáků
díky důrazu na efektivní opakování učiva v průběhu školního roku a využívání moderních
elektronických nástrojů. Důležitou součástí podpory je rovněž systém doučování, který
je mezi žáky využíván. Klíčovou roli hraje také úzká spolupráce pedagogů s výchovným
poradcem, zákonnými zástupci a žáky samotnými. K výraznému zlepšení studijníc h
výsledků v českém jazyce a literatuře přispěl nový systém výuky, založený na organizač níc h
úpravách, dovolujících individualizovat výuku, která se tak více zaměřuje na potřeby
jednotlivých žáků a jejich aktivní zapojení do výukových aktivit. Významným přínosem
je také intenzivní opakování učiva z předchozího ročníku na začátku školního roku, které
zajišťuje stabilní základy pro další studium. Důležitou roli sehrává školní knihovna, která
byla dovybavena vhodnými tituly. Žáci knihovnu aktivně využívají, zejména při přípravě na
maturitní zkoušku, což dále podporuje jejich studijní úspěchy. Tento komplexní přístup
zajišťuje efektivní rozvoj vzdělávacích dovedností žáků a přispívá ke zlepšení jejich
výsledků.
Škola prokazuje dobrou úroveň podpory žáků v oblasti soutěžní činnosti. Aktivně vytváří
podmínky pro jejich zapojení do různorodých soutěží a poskytuje jim potřebnou podporu při
přípravě. Žáci pravidelně dosahují výrazných úspěchů na krajské i celostátní úrovni, což
svědčí o kvalitní přípravě a motivaci ze strany školy. Nejvýznamnějších výsledků dosahují
především v oblastech programování, finanční gramotnosti a ekologie, čímž škola potvrzuje
svou odbornost a důraz na rozvoj klíčových dovedností pro budoucnost.




                                            5/7
                                         Závěry
Vývoj školy
– Výrazné zlepšení vzdělávacích výsledků žáků při ukončování studia maturitní zkouškou.
– Systematické řízení a vyhodnocování vzdělávacího procesu. Jasně formulovaná a
  realistická strategie rozvoje, která stanovuje vize, cíle, priority a konkrétní kroky.
– Obměna pedagogů převážně u oboru vzdělání informační technologie.
– Vytvoření estetického materiálně technického zázemí pro žáky a pedagogy.
– Zapojení do projektové činnosti s pozitivním dopadem do výuky.
Silné stránky
– Škola má jasně formulovanou a realistickou strategii rozvoje, která stanovuje vize, cíle,
  priority a konkrétní kroky v souladu se zásadami profesního vzdělávání a uplatněním
  absolventů v praxi i občanském životě. (1.1)
– Vedení školy systematicky řídí a vyhodnocuje vzdělávací procesy, podporuje jejich
  rozvoj a vytváří podmínky pro zlepšování kvality vzdělávání. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Při výuce využívat aktivity, které by umožnily žákům častěji slovně interpreto vat
  informace získané z různých zdrojů a v různých formách. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při plánování dalšího vzdělávání pedagogických pracovníků se zaměřit i na metody a
  formy podporující vyhledávání informací a jejich slovní sdělení. V rámci hospitační
  činnosti se na tyto metody a formy rovněž zaměřit.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/7
           Seznam dokladů, o které se inspekční zjištění opírají
 1.   Koncepce dalšího rozvoje školy na období 2021-2025.
 2.   Dokumentace školy podle § 28 odst. 1 školského zákona ve školním roce 2022/2023,
      2023/2024, 2024/2025 k datu inspekce.
 3.   Dokumentace k výchovnému poradenství a prevenci ve školním roce 2023/2024
      a 2024/2025 k datu inspekce.
 4.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2023/2024, 2024/2025 k datu inspekce.


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Ilona Ptáčková, školní inspektorka
 Bc. Marie Grebeníčková, kontrolní pracovnice
 Mgr. Jana Zámečníková, školní inspektorka
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
10. 12. 2024




                                         7/7
