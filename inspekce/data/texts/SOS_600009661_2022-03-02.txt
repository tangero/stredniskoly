                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-175/22-P


Název                               PLZEŇSKÁ OBCHODNÍ AKADEMIE s.r.o.
Sídlo                               Politických vězňů 5, 301 00 Plzeň
E-mail                              poaplz@volny.cz
IČ                                  25214829
Identifikátor                       600009661
Právní forma                        společnost s r.o.
Zastupující                         Ing. Jan Valenz
Zřizovatel                          Soukromá obchodní akademie, spol. s r. o.
Místo inspekční činnosti            Politických vězňů 5, 301 00 Plzeň
Termín inspekční činnosti           2. 3. − 3. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Zjišťování a hodnocení naplňování školního vzdělávacího programu podle § 174 odst. 2
písm. c) školského zákona.


                                         Charakteristika
PLZEŇSKÁ OBCHODNÍ AKADEMIE s.r.o. (dále „škola“ nebo „subjekt“) vykonává
činnost střední školy. V době inspekční činnosti měla škola v šesti třídách celkem 153 žáků,


2021/2022
z toho sedm žáků se speciálními vzdělávacími potřebami. Vzdělávání je poskytováno podle
školního vzdělávacího programu oboru Obchodní akademie s délkou vzdělávání čtyři roky.
Ve škole se vzdělává 15 žáků-cizinců. V dálkové formě studia poskytuje škola vzdělává ní
v oboru Obchodní akademie 29 žákům.


                         Hodnocení podmínek vzdělávání
Ředitel školy (dále „ředitel“) splňuje zákonné předpoklady pro výkon řídící funkce. Část
pravomocí v oblasti řízení a zajištění provozu školy delegoval na své dvě zástupkyně.
Předávání informací formou osobního a elektronického kontaktu odpovídá velikosti školy.
Vedení školy nemá nastavený účinný kontrolní systém, který by postihoval všechny oblasti
činnosti subjektu a umožnil přijímání potřebných opatření ke zlepšení kvality vzdělává n í,
kontrolní činnost ředitele školy je minimální. Závěry z hospitační činnosti členů vedení školy
neposkytují možnost pro zlepšení řízení pedagogických procesů, učitelům není poskytována
zpětná vazba formou stanovení příležitostí pro jejich další rozvoj. Zástupkyni ředitele
pro oblast pedagogických procesů chybí časový prostor pro metodické vedení učitelů.
Vzhledem k malému kolektivu jsou některá opatření prováděna operativně a neformá lně
(např. delegování kompetencí a zodpovědnosti na členy školního poradenského pracoviště).
Pedagogická rada projednává všechny důležité dokumenty a rozhodnutí týkající se činnosti
školy. Ze záznamů vyplývá, že průběžné cíle se daří naplňovat, nejsou však definová ny
závěry a doporučení pro další období.
Ředitel vytváří podmínky pro další vzdělávání pedagogických pracovníků. Z nabídek
akreditovaných regionálních vzdělávacích institucí jsou využívány akce odpovídajíc í
převážně individuálnímu zájmu jednotlivých učitelů zaměřené převážně na prohlubová ní
odbornosti pedagogů i členů vedení školy. Provázanost dalšího vzdělávání s koncepcí školy
však není zřetelná. Z úrovně hodnocené výuky v průběhu inspekční činnosti vyplývá, že je
potřeba orientovat další vzdělávání učitelů mimo jiné na uplatňování formativního
hodnocení, aktivizujících forem vzdělávání a diferenciaci výuky. Pro usnadnění získávání
praktických zkušeností jsou začínajícím učitelům přiděleni uvádějící učitelé, přínos jejich
spolupráce však nebyl ve výuce zřejmý.
Výchovné poradenství a prevence nežádoucího chování je zajišťována jednou učitelkou,
která dosud neabsolvovala specializační studium, což se projevilo nízkou úrovní
poskytování poradenských služeb. Chybí systematické nastavení činností během roku,
neprobíhá jejich pravidelné vyhodnocování, není sledována účinnost přijatých opatření
v těchto oblastech. Minimální preventivní program obsahuje převážně obecné informace.
Plánované preventivní aktivity nepostihují všechny potřebné oblasti rizikového chování,
probíhají nahodile, často se řídí aktuální nabídkou vzdělávacích institucí a jsou převážně
v kompetenci vyučujících. Z žákovských dotazníků vyplynulo, že na pravidelnýc h
třídnických hodinách jsou řešeny především organizační záležitosti, ale některá důležitá
témata, např. kyberšikana, protidrogová prevence nebo vztahová problematika, nebývají
jejich součástí. Strategie předcházení školní neúspěšnosti nebyla zpracována. Ze zjištěnýc h
skutečností vyplývá potřeba dalšího vzdělávání metodičky prevence a výchovné poradkyně.
Subjekt nemá vlastní sportoviště ani tělocvičnu, výuka tělesné výchovy probíhá v pronajaté
tělocvičně a posilovně, event. v blízkém parku. Nevýhodou využití posilovny je přítomnost
veřejnosti během výuky. Škola nemá k dispozici odborné učebny s výjimkou počítačové.
Prostředí v budově školy je bezpečné. Žáci jsou prokazatelně poučováni o bezpečnosti
a ochraně zdraví na počátku školního roku i před akcemi, které se uskutečňují mimo školu.
Vstup je trvale uzavřen před cizími osobami, ve škole je instalován kamerový systém.


2021/2022                                     2
Největší podíl na finančním zajištění činnosti subjektu tvoří zdroje přidělené ze státního
rozpočtu a školné. Zřizovatel se na provozu školy finančně nepodílí. Významnou část příjmů
tvoří účelově poskytované dotace z projektové aktivity v rámci evropských fondů. Získané
prostředky škola využívá na vzdělávání pedagogických pracovníků a na realizac i
kariérového poradenství.


                          Hodnocení průběhu vzdělávání
Při výuce všeobecně vzdělávacích předmětů (český jazyk, matematika, zeměpis)
i odborných předmětů (ekonomika, právo, účetnictví) byly formy výuky i metody práce
voleny převážně účelně. Vedle frontální výuky probíhala v hodinách práce ve dvojicích nebo
skupinách, žáci prezentovali připravené referáty nebo maturitní témata. Průběžně bylo
ověřováno porozumění procvičovanému učivu. Žáci prokazovali dobrou orientaci
v probíraném učivu, byli vedeni k vyslovení svých názorů a zdůvodnění vlastního postupu,
což mělo pozitivní dopad na rozvoj jejich komunikativních dovedností. Pouze v malé míře
byla zařazena kooperativní výuka umožňující vzájemnou interakci mezi žáky, řízená
komunikace probíhala většinou mezi učitelem a jednotlivými žáky. Za účelem lepšího
pochopení učiva žáky učitelé účelně aplikovali příklady z reálného života, ke zvýšení
názornosti výuky však ve škole chybí nezbytné didaktické pomůcky. V některých hodinách
bylo jejich využití nahrazeno digitálními aplikacemi. Ve výuce nedocházelo k diferenciac i
učiva a zadávaných úkolů, chyběl individuální přístup k žákům s hlubším zájmem
o probírané učivo. Nedostatkem hodnocené výuky byla pasivita některých žáků, absence
závěrečného shrnutí a zhodnocení výuky se zapojením žáků. Chybělo také zhodnocení
splnění vzdělávacích cílů. Nebylo tak dostatečně využito dotváření zpětné vazby.
Při výuce dějepisu vyučující využila simulaci středověkého vývoje měst, didakticky
zajímavě dokázala v žácích vzbudit přirozený zájem o probírané učivo a kreativitu
při výtvarném zpracování zadaných úkolů. Podporovala kritické myšlení, čtenářskou
gramotnost a vyjadřovací schopnosti žáků prostřednictvím interpretace, dokázala je
zaujmout i krátkým výkladem, uváděním regionálních zajímavostí a reálií, pro zvýšení
názornosti využívala mapy, fotografie a obrázky.
Výuka cizích jazyků směřovala k praktickému využití osvojených dovedností v běžných
komunikačních situacích, což u žáků rozvíjelo potřebné kompetence. Efektivitu výuky
částečně snižoval nedostatek příležitostí pro spontánní reakce žáků v cizím jazyce.
Při výuce odborných předmětů učitelé vedli žáky k logickému myšlení a k používání správné
terminologie. Učitelé uplatňovali mezipředmětové vazby a zdůrazňovali žákům možnost
využití nabytých vědomostí a dovedností v profesní praxi, případně v běžném osobním
životě, což mělo pozitivní dopad na prohlubování odborných i komunikačních kompetencí
žáků včetně kompetence k řešení problémů.


                          Hodnocení výsledků vzdělávání
Individuální a skupinové výsledky vzdělávání žáků zjišťuje škola obvyklými způsoby
(písemné práce, ústní zkoušení, didaktické testy). Prospěch žáků je pravidelně monitoro vá n
a projednáván na jednáních pedagogické rady. Informace o výsledcích vzdělávání každého
žáka však škola dále systematicky nevyužívá k nastavení vhodných opatření pro jeho další
rozvoj. Zákonní zástupci žáků jsou o výsledcích vzdělávání informováni prostřednictvím
elektronického informačního systému a na třídních schůzkách, v případě potřeby telefonick y
či elektronickou poštou.


2021/2022                                    3
Na základě rozboru neúspěšnosti žáků v testech se učitelé zaměřují na zvýšené procvičování
problematického učiva. Do celkových výsledků vzdělávání se dlouhodobě negativně
promítá množství žáků s nízkou motivací ke vzdělávání a s tím často související jejich
vysoká absence. Škola nastavila ve školním řádu pravidla pro hodnocení žáka včetně
projednávání zvýšených absencí výchovnou komisí za účasti žáka i jeho zákonných zástupců
a možného přezkoušení při překročení nejvyššího povoleného procenta zameškaných hodin.
Ze zápisů z předmětových komisí vyplývá, že je sledování absence a přezkoušení žáků sice
projednáváno, uplatnění tohoto opatření však není systémové a důsledné. Další opatření
směřující k vyšší motivaci žáků k docházce do výuky a dosahování dobrých výsledků
vzdělávání nejsou příliš využívána. Ve školním roce 2020/2021 a v prvním pololetí školního
roku 2021/2022 byly veškeré zameškané hodiny žáků uznány jako omluvené, škola
neregistrovala žádné záškoláctví.
Žákům ohroženým školním neúspěchem nabízí pedagogové individuální konzultace
a skupinové doučování. Tyto aktivity jsou založené na ochotě vyučujíc ího
a na dobrovolnosti žáka se doučovat, škola nemá nastavenou strategii práce s neúspěšnými
žáky a s žáky s vysokým počtem zameškaných hodin. Kontrolní činnost zaměřená
na efektivitu práce s žáky s potřebou speciálních vzdělávacích potřeb byla zatím prováděna
nahodile.
Důležitým krokem, který škola učinila k zajištění kvalitních předpokladů pro úspěšnost žáků
v průběhu vzdělávání, je zpřísnění podmínek přijímání uchazečů.
Žáci školy v posledním období nedosáhli významnějších úspěchů v soutěžích, pedagogům
se nedaří žáky k účasti v soutěžích motivovat.
Výstupy z výukových projektů, v nichž jsou zapojeni jednotlivci, skupiny i celé třídy, jsou
prezentovány v prostorách školy a na sociálních sítích.



                                         Závěry
Vývoj školy
- Od školního roku 2019/2020 došlo ke změně na pozici ředitele školy.
- Od školního roku 2021/2022 došlo k vytvoření pracovní pozice zástupkyně ředitele školy
  pro oblast pedagogických procesů.
- Od minulé inspekční činnosti došlo ke zvýšení počtu žáků i tříd.
- Postupnou rekonstrukcí budovy došlo ke zkvalitnění podmínek pro vzdělávání.


Slabé stránky a/nebo příležitosti ke zlepšení
- Vedení školy nemá nastavený účinný kontrolní systém, který by postihoval všechny
  oblasti činnosti subjektu, což vede k nahodilému zjišťování nedostatků a přijímá ní
  následných opatření.
- V současnosti škola aktivně nevyhledává možnosti spolupráce s vnějšími partnery
  k obohacení obsahu vzdělávání a k prezentaci školy na veřejnosti.
- Minimální využívání vzájemného hodnocení a sebehodnocení žáků v průběhu vyučová ní
  i na jeho konci neumožňuje v plné míře aktivní přístup žáků k hodnocení vlastního
  pokroku. Závěry hodin nebyly využity ke zhodnocení dosažení stanoveného cíle.


2021/2022                                   4
- Převažující frontální výuka bez aktivizujících metod neumožňuje dostatečnou
  individualizaci dle vzdělávacích potřeb jednotlivých žáků. V průběhu výuky není
  pravidelně využíváno formativního hodnocení jako prostředku rozvoje osobnosti žáka
  a efektivní zpětné vazby o naplnění vzdělávacích cílů.


Doporučení pro zlepšení činnosti školy
- Personální řízení cílit na kvalitní hodnocení práce učitelů, jejich další vzdělává ní
  koncipovat s ohledem na zvýšení kvality vzdělávacího procesu. Více zaměřit kontrolní
  systém na poskytování zpětné vazby učitelům.
- Zaměřit se na větší efektivitu zpětné vazby z hospitační činnosti, zajistit vzdělává ní
  vedení školy v této oblasti. Metodické vedení pedagogů zaměřit na zvýšení účinnos ti
  volených vzdělávacích strategií včetně práce s výukovými cíli.
- Rozšířit školní poradenské pracoviště, rozdělit pozice výchovného poradce a školního
  metodika prevence, zahájit kvalifikační studium těchto pracovníků. Častěji uskutečňovat
  preventivní aktivity s cílem předcházet nežádoucímu chování žáků. Zvýšit informova no st
  vyučujících o speciálních vzdělávacích potřebách žáků.
- Přijmout opatření ke snížení absence žáků s dopadem na jejich větší úspěšnost ve studiu.
- Využívat širší škálu aktivizujících výukových metod a výuku účinně diferencovat dle
  vzdělávacích potřeb jednotlivých žáků. Zkvalitnit poskytování formativní zpětné vazby
  v průběhu výuky a vedení žáků k hodnoticím dovednostem. Využívat závěry hodin
  k vyhodnocení dosažení cíle a k získání zpětné vazby o pochopení učiva žáky.
- Zajistit nezbytné didaktické pomůcky pro zvýšení názornosti výuky.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.



                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu.




2021/2022                                   5
            Seznam dokladů, o které se inspekční zjištění opírají
 1.    Zakladatelská listina Plzeňské obchodní akademie spol. s r.o. vydaná Soukromou
       obchodní akademií s.r.o. dne 20. 5. 1997 na neurčito
 2.    Jmenovací dekret ředitele školy vydaný Soukromou obchodní akademií s.r.o. dne
       26. 4. 2019 s platností od 2. 5. 2019
 3.    Osvědčení o absolvování studia pro ředitele škol a školských zařízení vydané
       Krajským centrem vzdělávání a jazykovou školou Plzeň dne 9. 6. 2020
 4.    Výpis ze školského rejstříku ze dne 28. 2. 2022 - aktuální stav
 5.    Inspekční zpráva čj. ČŠIP-351/15-P
 6.    Školní matrika vedená v elektronické verzi ve školním roce 2021/2022
 7.    Výroční zprávy školy za školní roky 2019/2020 a 2020/2021
 8.    Školní vzdělávací program platný ve školním roce 2021/2022
 9.    Koncepční plán rozvoje školy v letech 2021 – 2026 ze dne 30. 6. 2021
10.    Školní řád platný od 3. 3. 2022
11.    Plán práce na školní rok 2021/2022
12.    Záznamy z jednání pedagogické rady od školního roku 2020/2021
13.    Zápisy z jednání předmětových komisí ve školním roce 2021/2022
14.    Protokoly o výsledcích profilové části maturitní zkoušky žáků za školní rok
       2020/2021
15.    Rozvrh vyučovacích hodin pro školní rok 2021/2022
16.    Třídní knihy vedené ve školním roce 2021/2022
17.    Hospitační záznamy od školního roku 2020/2021
18.    Minimální preventivní program 2021/2022
19.    Zápisy z třídnických hodin za školní rok 2021/2022
20.    Dokumentace výchovného poradenství včetně osobních spisů žáků se speciálními
       vzdělávacími potřebami
21.    Osobní spisy zaměstnanců včetně dokladů o dosaženém vzdělání – vybraný vzorek
22.    Účetní výkazy ke dni 31. 12. 2021




2021/2022                                 6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy


 Mgr. Jitka Křížková, MBA, školní                   Mgr. Jitka Křížková, MBA v. r.
 inspektorka, vedoucí inspekčního týmu
 Mgr. Jana Bervidová, školní inspektorka            Mgr. Jana Bervidová v. r.
 Mgr. Martin Milota, školní inspektor               Mgr. Martin Milota v. r.
 Ing. Drahuše Šefčíková, školní inspektorka         Ing. Drahuše Šefčíková v. r.
 Ing. Václava Matasová, kontrolní                  Ing. Václava Matasová v. r.
 pracovnice


V Plzni dne 29. 3. 2022




Datum a podpis ředitele školy potvrzující projednání a převzetí inspekční zprávy


 Ing. Jan Valenz,                                  Ing. Jan Valenz v. r.
 ředitel školy



V Plzni 30. 3. 2022




2021/2022                                     7
