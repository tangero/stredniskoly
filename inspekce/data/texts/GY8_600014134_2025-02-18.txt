                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-298/25-B
                                       Sp. zn. ČŠIB-S-64/25-B


Název                               Gymnázium T. G. Masaryka Hustopeče, příspěvková
                                    organizace
Sídlo                               Dukelské náměstí 31/7, 693 31 Hustopeče
E-mail                              r-sebesta@gymhust.cz
IČO                                 60 680 369
Identifikátor                       600 014 134
Právní forma                        příspěvková organizace
Zastupující                         Mgr. Radim Šebesta
Zřizovatel                          Jihomoravský kraj
Místo inspekční činnosti            Dukelské náměstí 31/7, Hustopeče
Inspekční činnost na místě          18. 2. 2025 − 20. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium T. G. Masaryka Hustopeče, příspěvková organizace, vykonává činnost střední
školy a realizuje obory 79-41-K/41 Gymnázium (čtyřleté studium) a 79-41-K/81
Gymnázium (osmileté studium).
Od poslední inspekční činnosti došlo k nárůstu počtu žáků téměř o 13 %. K 30. 9. 2024 se
ve škole vzdělávalo 338 žáků ve 12 třídách. Z celkového počtu žáků jsou přibližně 7 % žáků
poskytována podpůrná opatření.
Vzdělávání probíhá v budově školy situované v centru města. Pro výuku tělesné výchovy
slouží jednak tělocvična ve školní budově a dále také pronajatá městská sportoviště. Škola
nedisponuje vlastní školní jídelnou, ale stravování zajišťuje pro žáky v sousedních školách
na základě smluvních vztahů.


                          Hodnocení podmínek vzdělávání
Pro další rozvoj školy ředitel vytyčil strategické cíle, které jsou reálné a komplexní, vychází
z hodnocení školy v minulých letech a odráží se v její činnosti. Na další období stanovil
priority, a to především v oblasti vytváření příznivého klimatu školy, participaci učitelů
i žáků na rozhodování a jejich aktivní zapojení do života školy a také na oblast partnerské
spolupráce školy. Při řízení zohledňuje velikost školy a vychází z jasně stanovenýc h
pravidel, delegování kompetencí na další pracovníky a jejich adresné zodpovědnosti za
splnění úkolů ve svěřené oblasti. Systém porad a pravidelná komunikace umožňují plynulý
chod školy, operativní řešení problémů a zajišťují řediteli komplexní přehled o průběhu
vzdělávacího procesu. Školní informační systém je funkční, zajišťuje přenos informac í
k zákonným zástupcům a žákům, slouží také jako uložiště stěžejních dokumentů i databáze
elektronických výukových materiálů. Kontrolní systém je ve většině oblastí efektivní.
Vzdělávací proces je sledován prostřednictvím hospitační činnosti a vyučující dostávají
adekvátní individuální zpětnou vazbu ke své práci. Výsledky hospitační činnosti jsou
projednávány na poradách užšího vedení školy, které je tvořené zástupkyní ředitele
a vedoucími předmětových sekcí a analytické výsledky jsou prezentovány na jednáních
pedagogické rady.
Vedení školy se dlouhodobě snaží vytvářet kvalitní personální podmínky pro výuku, kterou
většinově zajišťují kvalifikovaní učitelé s odpovídající odborností. Začínajícím pedagogům
je poskytována metodická pomoc prostřednictvím uvádějícího učitele. Vedení školy se daří
motivovat pedagogy k vzájemným hospitacím i tandemové výuce. Pro vzájemno u
spolupráci pedagogů a jejich participaci na rozvoji jsou ve škole vytvářeny vhodné
podmínky, čímž je naplňován jeden ze strategických cílů rozvoje školy. Všichni pedagogové
se aktivně zapojují do dalšího vzdělávání, pro které zpracoval ředitel plán. Výběr
vzdělávacích aktivit pro učitele vychází z velké části z návrhů jednotlivých předmětových
sekcí.
Žáci mají možnost se aktivně podílet na rozvoji školy prostřednictvím studentského
parlamentu. Vedení školy jeho činnost podporuje a věnuje pozornost návrhům žáků.
Studentský parlament rovněž organizuje některé celoškolní akce, čímž přispívá k rozvoji
sociálních a občanských kompetencí žáků a pomáhá vytvářet pozitivní vztah mezi školou
a jejími žáky. Jednou z aktivit žáků je také vydávání školního časopisu Salamandr.
Poskytování poradenských služeb zajišťuje školní poradenské pracoviště, ve kterém došlo
v minulém roce k personální výměně. S podporou školní psycholožky nyní aktivně
spolupracují metodička prevence a výchovná poradkyně. Cílená pozornost je věnována


                                             2/7
předcházení školní neúspěšnosti především u žáků, kteří mají vysokou absenci, a to včetně
společného řešení se zákonnými zástupci. Spoluvytvářeny jsou také vhodné podmínky,
formy a způsoby práce pro žáky se speciálními vzdělávacími potřebami a pro žáky
mimořádně nadané. Strategie v oblasti prevence sociálně patologických jevů vychází
z potřeb školy. Výhoda prostředí menší školy umožňuje pružně reagovat na zjištěné
problémy žáků a zaměřit preventivní strategie podle identifikovaných potřeb. K prioritám
patří zvládnutí přechodu žáků ze základní školy a vyrovnání se s nároky gymnaziálního
studia, podpora prosociálního chování žáků a včasné zachycení případných problémovýc h
projevů. Škola realizuje projekty se zaměřením na výchovu žáků k vnímavos ti
a zodpovědnosti vůči sobě i okolí, k vlastnímu osobnostnímu rozvoji a posilová ní
sebedůvěry.
Velká pozornost je věnována kariérovému poradenství a podpoře žáků při rozhodování
o jejich dalším vzdělávání a profesní dráze, což úzce souvisí s partnerskými vztahy, které
škola má. Ve vyhledávání partnerů je škola aktivní a spolupráce s nimi, kromě jiného, také
umožňuje realizaci odborných stáží a exkurzí. Dlouhodobě přínosná je spolupráce
s vysokými školami, základními školami v regionu, odbornými i regionálními instituce mi
a firmami. Tyto aktivity mají pozitivní dopad na rozvoj kompetencí žáků, kteří pak více
porozumí různým oborům a profesím, což jim pomáhá lépe se rozhodnout o své budoucí
kariéře a studijním zaměření.
Ředitel školy postupně realizuje vize a strategie v oblasti materiálního vybavení školy. Došlo
a dochází k dalšímu postupnému vybavování školy moderní didaktickou technikou
a k renovaci jednotlivých prostor. Proto jsou dnes interiéry esteticky a vizuálně podnětné.
Žáci mají k dispozici odpočinková místa a jednotlivé učebny jsou vybavovány tak, aby
podporovaly moderní a kvalitní průběh vzdělávacího procesu. To vše dělá školu také
zajištěnou z hlediska bezpečnosti a ochrany zdraví a z pohledu psychického bezpečí žáků
i pedagogů. I přesto v posledních třech letech škola eviduje zvýšené množství úrazu žáků,
v převážné většině k nim dochází ve výuce tělesné výchovy. Vedení školy provádí rozbor
úrazovosti, přijímá opatření ve zvýšeném proškolování žáků v tělesné výchově. Ke zlepšení
stavu by přispělo i snížení možných rizikových situací při volbě aktivit ze strany pedagogů.


                          Hodnocení průběhu vzdělávání
Ve sledovaných vyučovacích hodinách panovala pozitivní atmosféra, žáci respektovali
stanovená pravidla, ne vždy však měli možnost se aktivně zapojit do všech činností a klást
otázky k probíranému učivu, což v některých případech vedlo k jejich pasivitě. V úvodu
hodin učitelé představili probírané téma, nicméně často nebyly explicitně stanoveny cíle
vyučovací hodiny. V části hodin učitelé prezentovali učivo v širších souvislostech, využíva li
mezipředmětové vztahy a propojovali témata s praktickými zkušenostmi žáků. Převažovala
frontální forma výuky kombinovaná s řízeným rozhovorem a pouze v některých hodinách
byly efektivně využity kooperativní formy práce. Absence pestrých didaktických metod
a forem práce, často negativně ovlivnila rozvoj klíčových kompetencí žáků. Někteří učitelé
nevytvářeli dostatečný prostor pro rozvoj kritického myšlení, uceleného mluveného projevu,
sebehodnocení nebo vzájemného hodnocení žáků, které by bylo konkrétní a účelné. Učitelé
často využívali didaktickou techniku, která přispěla k názornosti výuky a ve všech třídách
se našli žáci, kteří si učivo zaznamenávali elektronicky, čímž si vytvářeli vlastní digitá lní
obsah. Pedagogové také pravidelně motivovali žáky k využívání školního elektronické ho
systému a dostupných učebních materiálů. Ve výuce bylo zaznamenáno i efektivní využití
umělé inteligence a výukových aplikací. Méně pozornosti věnovali učitelé závěrům hodin
a jen ojediněle zjišťovali, čím byla hodina pro žáky přínosná nebo ji zhodnotili sami


                                             3/7
převážně směrem ke splnění jejího obsahu. Stanovené vzdělávací strategie jen ojediněle
odrážely individuální předpoklady žáků s ohledem na celé spektrum jejich nadání. Většinou
všichni plnili stejné úkoly se shodnou náročností, což nepřispívalo, v případě žáků nadaných
nebo žáků se zvýšeným zájmem o vzdělávací obor, k jejich optimálnímu rozvoji. Učitelé
většinou projevovali zájem o výsledky žáků, poskytovali jim zpětnou vazbu, která byla
užitečná pro jejich další učení.
Ve sledovaných hodinách českého jazyka a literatury byla koncepce výuky směřována
k získávání nových znalostí a uplatnění již získaných vědomostí žáků při procvičování
jazykových a gramatických jevů. Ve výuce cizích jazyků pedagogové vhodně motivova li
žáky k zapojení do výuky, skladba hodin byla promyšlená, konverzační témata byla pro žáky
zajímavě zvolena. Žáci byli schopní na velmi dobré úrovni komunikovat, reagovat na otázky
a samostatně nebo ve skupinách vytvářet souvislé odpovědi s využitím široké slovní zásoby.
Pro zvýšení pestrosti výuky a aktivizace žáků někdy chybělo využití i dalších činností, jako
je např. poslech, četba textů či didaktické hry. Ve sledovaných hodinách informa tik y
převažovala samostatná práce žáků za podpory pedagogů a pozitivem výuky bylo efektivní
využití elektronických učebnic. V hodinách matematiky se střídala frontální forma výuky se
samostatnou prací žáků. Pedagogové organizovali výuku tak, aby v části hodin mohli žákům
poskytnout individuální dopomoc při řešení obtížnějších úkolů. V hodinách přírodovědnýc h
a společenskovědních předmětů byli většinou žáci motivováni k zapojení do výuky
a převažovaly metody podporující jejich aktivní zapojení do činností. Vyučující často
podpořili názornost výuky pracovními listy, videozáznamy a obrázky. V některých hodinách
vedli pedagogové žáky k vyhledávání informací z různých zdrojů. Hospitované hodiny
tělesné výchovy probíhaly blokovou formou. Žáci byli vedeni k důkladnému rozcvičení před
fyzickou zátěží a ke zklidnění a relaxaci na závěr hodiny. Výuka podporovala spolupráci,
komunikaci a vzájemnou ohleduplnost. Hlavní část byla zaměřena především na rozvoj
herních dovedností. Učitelé respektovali individuální fyzické možnosti žáků a specifick y
s nimi pracovali. Ti projevovali zájem o nabízené aktivity a dodržovali stanovená
bezpečnostní pravidla.


                          Hodnocení výsledků vzdělávání
Vyučující průběžně sledují a hodnotí úroveň vzdělávacích výsledků žáků pomocí různých
evaluačních metod, mezi něž patří písemné testy, hodnocení samostatné práce žáků během
vyučovacích hodin a příležitostně také ústní zkoušení. Kritéria pro hodnocení jsou většinou
nastavena jednotlivými pedagogy podle specifických potřeb daného předmětu, přičemž
existují obecně stanovená pravidla v rámci předmětových sekcí. Žáci jsou s podmínka mi
hodnocení pravidelně seznamováni na začátku školního roku. O výsledcích vzdělávac ího
procesu jsou žáci a jejich zákonní zástupci informováni především prostřednictvím školního
informačního systému. Další podrobnosti a informace mohou zákonní zástupci získat během
pravidelných třídních schůzek nebo při individuálních konzultacích s učiteli.
Škola neprovádí interní testování úrovně znalostí žáků, ale systematicky sleduje a eviduje
statistiky o výsledcích vzdělávání a počtu zameškaných hodin jednotlivých tříd v každém
pololetí. Tyto informace umožňují identifikovat případné odchylky od dlouhodobého trendu.
Negativní zjištění škola analyzuje a přijímá potřebná opatření. V případě identifikace žáků
s rizikem školního neúspěchu škola spolupracuje se zákonnými zástupci a poskytuje žákům
doučování nebo pedagogické konzultace.
Žáci dlouhodobě dosahují velmi dobrých vzdělávacíc h výsledků. Za poslední tři roky byl
průměrný prospěch žáků osmiletého studia nižší než 1,5 a přibližně 57 % žáků prospělo


                                            4/7
s vyznamenáním. U žáků čtyřletého studia byl průměrný prospěch za poslední tři roky nižší
než 2,0, přičemž 22,5 % žáků prospělo s vyznamenáním. Počet neprospívajících žáků
v tomto období činil 0,75 %. Průměrná omluvená absence za toto období dosahuje
u osmiletého gymnázia 131 hodin na žáka, u čtyřletého studia 159 hodin na žáka.
Neomluvenou absenci škola v posledních třech letech téměř nevykazuje. K omezení absence
přispívá pravidlo minimální docházky do jednotlivých vyučovacích předmětů. Výchovná
opatření jsou ve škole využívána především formou pochval za dobré studijní výsledky,
aktivní práci žáků pro školu a úspěchy v mimoškolních aktivitách. Kázeňská opatření jsou
udělována pouze v menší míře za přestupky proti školnímu řádu, výjimečně se jedná
o snížený stupeň z chování. Škola nemá ve školním řádu nastavena jasná pravidla pro
udělování kázeňských opatření, což může vést k různým výkladům závažnosti provinění
proti školnímu řádu jednotlivými učiteli.
Žáci školy dosahují pravidelně dobrých výsledků při maturitní zkoušce, stejně jako
ve výběrovém testování České školní inspekce. V posledních třech letech vykazuje škola
průměrnou hrubou neúspěšnost 10,2 % u maturitní zkoušky žáků čtyřletého gymná zia
a 4,5 % u žáků osmiletého gymnázia. Ve srovnání hrubé neúspěšnosti s celorepubliko vým
průměrem dosahují žáci školy v posledních třech letech mírně horších výsledků
u maturitních zkoušek.
Nadané žáky identifikují vyučující jednotlivých předmětů přímo ve výuce. Jejich schopnosti
se projevují v soutěžích a olympiádách na okresní, krajské i celostátní úrovni a v dalších
aktivitách nad rámec běžné výuky. V loňském školním roce dosáhli žáci úspěchů
v republikových kolech matematických soutěží „MaSo“ a „ŠMouLa“ i v mezinárod ní
soutěži „Best in English“. Výborné výsledky zaznamenali také v krajských kolech
biologické, chemické, zeměpisné a matematické olympiády a v olympiádě ve francouzské m
a českém jazyce. Významných úspěchů dosahují i ve sportovních soutěžích. Někteří žáci
získali mezinárodně uznávané jazykové certifikáty, například First Certificate in Englis h
nebo Cambridge English na úrovni B2 či C1. Škola spolupracuje s Centrem pro talentova no u
mládež (účast ve vzdělávacích programech a online kurzech) a Mensou ČR (soutěž „Logická
olympiáda“). Podporu získávají i aktivní sportovci zejména na úrovni reprezentace České
republiky, kterým škola zpracovává individuální vzdělávací plán.
V loňském školním roce se uskutečnila řada aktivit s cílem podpořit běžnou výuku. Jednalo
se zejména o projekty jako „Evropský den jazyků“, „Osobnost, která poznamenala dějiny
mojí země“ (spolupráce s partnerskou školou v Le Mans) či „Pálava – Horní Věstonice“ ve
spolupráci s Mendelovou univerzitou, správou CHKO Pálava a Domem přírody Pálavy.
Mezipředmětová spolupráce hudební a výtvarné výchovy vyústila ve společný projekt
„Smetanovy opery“ a některé třídy se zapojily do projektu „Tvorba MUZEA PŘEŽIVŠÍCH
V BRNĚNCI“. Environmentální vzdělávání bylo posíleno terénními aktivita mi
a přednáškami. V rámci projektu Erasmus+ proběhlo setkání studentů a učitelů
s francouzskou partnerskou školou La Germinière Rouillon (Le Mans) zaměřené na rozvoj
odborných znalostí, komunikačních a digitálních dovedností potřebných v různých
profesích.


                                        Závěry
Vývoj školy
– Zvýšení celkového počtu žáků i počtu žáků se speciálními vzdělávacími potřebami
– Zkvalitnění materiálních podmínek


                                           5/7
– Přetrvává méně vhodná organizace přestávek mezi jednotlivými vyučovacími hodinami
Silné stránky
– Škola je aktivní při vyhledávání partnerů, což má pozitivní dopad na rozvoj klíčovýc h
  kompetencí žáků (1.5)
– Vedení školy má promyšlený systém interní evaluace a systematicky vyhodnocuje stav
  ve všech oblastech vzdělávacího procesu (2.1, 5.1)
– Systematickým zlepšováním materiálních podmínek se daří vytvářet estetické a podnětné
  prostředí pro vzdělávání (2.4)
– Vedením školy i pedagogy jsou cíleně rozvíjeny aktivity zaměřené na osobnostní
  a sociální rozvoj žáků a na podporu sounáležitosti se školou i regionem (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce nebyly vždy zařazovány aktivity směřující ke kritickému myšle ní,
  komunikačním dovednostem, formování postojů žáků a omezená nabídka úloh s vyšší
  náročností neumožňovala rozvoj potenciálu všech žáků (4.2, 4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V oblasti výuky se zaměřit na podporu forem a metod výuky vedoucích k rozvoji
  komunikačních dovedností žáků, poskytování individuální zpětné vazby, využívá ní
  interaktivních metod výuky. Do těchto oblastí směřovat hospitační činnost vedení školy
  a vzdělávací aktivity.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škola školských zařízení ze dne 10. 2. 2025
 2.   Jmenovací dekret ředitele školy č. j. JMK 86215/2018, ze dne 11. 6. 2018
 3.   M 8 Výkaz o střední škole podle stavu k 30. 9. 2024 ze dne 10. 10. 2024
 4.   Školní řád ze dne 1. 9. 2020
 5.   Koncepce rozvoje školy ze dne 1. 9. 2023
 6.   Organizační řád školy ze dne 1. 9. 2019
 7.   Dokumentace k hodnocení ekonomických podmínek


                                            6/7
 8.   Školní informační systém – elektronické třídní knihy, hodnocení výsledků vzdělává ní
      žáků, rozvrhy hodin
 9.   Výroční zpráva školy za školní roky 2021/2022 až 2023/2024
10.   Záznamy z hospitační činnosti (vzorek) ve školním roce 2023/2024 a 2024/2025
11.   Zápisy z jednání pedagogické rady, zápisy z porad předmětových sekcí
12.   Výsledky maturitní zkoušky za jarní a podzimní zkušební období roků 2022, 2023 a
      2024
13.   Dokumentace školního poradenského pracoviště včetně osobní dokumentace žáků se
      speciálními vzdělávacími potřebami a žáků mimořádně nadaných vedená ve školním
      roce 2024/2025
14.   Personální dokumentace vybraných pedagogických pracovníků vedená ve školním
      roce 2024/2025
15.   Dokumentace BOZ vedená ve školním roce 2023/2024 a 2024/2025 (kniha úrazů,
      rozbory úrazů, platné revize elektrických zařízení a tělocvičného nářadí)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Mgr. Milan Heroudek, školní inspektor
 Mgr. Zdeňka Kubíková, Ph.D., školní inspektorka
 PhDr. Šárka Maleňáková, Ph.D., školní inspektorka
 Mgr. Dana Vránová, Ph.D., školní inspektorka
20. 3. 2025




                                           7/7
