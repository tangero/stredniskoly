CSI0X00BTJS0




                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1493/23-M
                                      Sp. zn. ČŠIM-S-259/23-M


Název                               Střední škola logistiky a chemie, Olomouc,
                                    U Hradiska 29
Sídlo                               U Hradiska 157/29, Klášterní Hradisko,
                                    779 00 Olomouc
E-mail                              info@sslch.cz
IČO                                 00 845 337
Identifikátor                       600 016 986
Právní forma                        příspěvková organizace
Zastupující                         Mgr. Michal Coufal
Zřizovatel                          Olomoucký kraj
Místo inspekční činnosti            U Hradiska 157/29, Olomouc
Inspekční činnost na místě          19., 20., 23. a 24. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola logistiky a chemie, Olomouc, U Hradiska 29 (dále také „škola“, „subjekt“)
vykonává činnost střední školy, domova mládeže a školní jídelny – výdejny. Poskytuje
vzdělávání v denní formě v oborech vzdělání zakončených maturitní zkouškou 28-44-M/01
Aplikovaná chemie, 37-41-M/01 Provoz a ekonomika dopravy a 37-42-M/01 Logistické
a finanční služby.
V termínu inspekční činnosti škola vzdělávala 470 žáků ve 20 třídách. Evidovala 60 žáků
se speciálními vzdělávacími potřebami s přiznanými podpůrnými opatřeními prvního
až třetího stupně a 16 žáků s odlišným mateřským jazykem. V domově mládeže bylo
ubytováno 231 žáků ze školy i jiných škol v Olomouci organizačně začleněných v sedmi
výchovných skupinách.
Podrobné informace o své činnosti škola pravidelně zveřejňuje prostřednictvím výroční
zprávy o činnosti školy, průběžně aktualizovaných webových stránek (www.sslch.c z),
sociálních sítí, informačního systému České školní inspekce InspIS PORTÁL nebo různých
informačních materiálů a tiskovin.


                         Hodnocení podmínek vzdělávání
Škola naplňuje reálně stanovenou koncepci rozvoje, která vychází z analýzy aktuálního
stavu subjektu a reaguje na legislativní změny, požadavky trhu práce v regionu, zřizovate le
školy a potřeby sociálních partnerů. Organizace vzdělávání směřuje k naplňování cílů
školních vzdělávacích programů a profilu absolventa. Důraz je kladen zejména na rozvoj
klíčových kompetencí a funkčních gramotností žáků nejen v oblasti všeobecně vzdělávac íc h
vyučovacích předmětů, ale také na rozvoj odbornosti a praktických dovedností žáků.
Dokladem úspěšně realizované koncepce rozvoje školy je setrvalý zájem uchazečů
o vzdělávací nabídku v maturitních oborech vzdělání a vysoká naplněnost školy.
Škola úspěšně rozvíjí partnerské vztahy s profesními organizacemi, základními, středními
a vysokými školami a dalšími sociálními partnery, kteří zajišťují nezbytnou vazbu
teoretického odborného vzdělávání na praxi a přispívají k podpoře sociálních kompetencí
žáků i formování jejich budoucího směřování. Pro žáky i pedagogy je podnětná výměna
zkušeností a jejich získávání v rámci spolupráce (odborné stáže, soutěže) se zahranič ními
partnery. Odborné kompetence žáků škola účinně využívá k propagaci své vzdělávac í
nabídky i k prezentaci instituce na veřejnosti.
Vícestupňový systém řízení vychází z účelného delegování kompetencí na zástup kyni
ředitele, předsedy metodických komisí i další pedagogické pracovníky. Stanovení
transparentních pravidel a jasně vymezených úkolů přispívá k optimálnímu fungování školy.
Plánování je funkční a adresné, k plynulému přenosu informací mezi jednotlivými aktéry
vzdělávání napomáhá elektronický informační systém. Standardně fungující platformu
pro participaci všech pedagogů na pedagogických procesech představují jednání
pedagogické rady, na nichž ředitel školy projednává všechny záležitosti týkající
se vzdělávání a zásadní pedagogické dokumenty. Pedagogové v metodických komisíc h
efektivně spolupracují s vedením školy především v oblasti naplňování školních
vzdělávacích programů, organizace předmětových olympiád, přípravy talentovaných žáků
na soutěže, při evaluaci výsledků vzdělávání, méně se však zabývají didaktikou jednotlivýc h
vyučovacích předmětů, vyhodnocováním účinnosti zvolených metod a forem práce.




                                           2/10
Kvalita vzdělávání je posuzována pravidelnou hospitační činností, která vychází z předem
stanovených priorit. Výsledky z kontrolní činnosti jsou zobecňovány, učitelům
je poskytována relevantní zpětná vazba k jejich práci. Škole se však doposud nepodařilo
eliminovat nedostatky v metodickém vedení výuky ve všeobecně vzdělávac íc h
a teoretických odborných předmětech spočívající v omezeném využívání pestrých
výukových metod a forem, formativně hodnoticích a sebehodnoticích nástrojů důležitýc h
pro utváření učení žáků a diferencovaného přístupu k žákům podle jejich vzdělávac íc h
možností a potřeb.
Personální zabezpečení výchovně vzdělávacího procesu umožňuje realizovat školní
vzdělávací programy. Pedagogický sbor je průběžně doplňován o nové členy, kterým je
poskytována podpora uvádějícího učitele a věnována potřebná pozornost přispívající k jejich
úspěšnému začlenění do vzdělávacího procesu a bezproblémové adaptaci do pracovního
kolektivu. K tomu přispívají vzájemné hospitace vyučujících, které vedou k průběžné
výměně zkušeností a námětů ke zkvalitňování vzdělávacího procesu. Ředitel školy
podporuje profesní rozvoj a vytváří podmínky pro další vzdělávání pedagogickýc h
pracovníků. Jeho plánování vychází z potřeb a finančních možností subjektu a zohledňuje
individuální zájmy pedagogů. Absolvované vzdělávací semináře přispívají k prohloubení
odborných znalostí a dovedností učitelů a korespondují se stanovenými prioritami školy.
Efektivní hospodaření školy využívající vícezdrojové financování umožňuje zajistit plynulý
chod školy, školských zařízení i realizaci vzdělávacích programů. Vedení školy cíleně
sleduje prostředí a materiální vybavení subjektu s cílem vytvoření bezpečného, funkčního
a zároveň příjemného prostředí pro práci učitelů i žáků. V termínu inspekční činnosti
působily všechny společné prostory čistě, byly vkusně upravené a splňovaly podmínky
bezpečného školního a pracovního prostředí. Škola disponuje dostatečným množstvím
didaktické techniky i učebních pomůcek pro výuku všeobecně vzdělávacích a odborných
vyučovacích předmětů. Od minulé inspekční činnosti došlo k dalšímu zkvalitnění materiálně
technického zázemí pro vzdělávání (měřicí technika, přístroje pro praktická cvičení apod.),
učebny byly vybaveny projekční technikou. Domov mládeže poskytuje žákům standardní
ubytování s celodenním stravováním i dostatečné zázemí pro vzdělávání, zájmovou činnost
a odpočinek. Vnitřní vybavení domova mládeže je funkční a prochází postupnou
modernizací.


                          Hodnocení průběhu vzdělávání
Průběh středního vzdělávání byl sledován v teoretickém i praktickém vyučová ní
ve všeobecně vzdělávacích a odborných předmětech. Časové dotace i obsah prezentované ho
učiva odpovídaly realizovaným školním vzdělávacím programům, výuka probíhala
v souladu se stanovenými vzdělávacími cíli.
Společným znakem všech hodnocených vyučovacích hodin byla pozitivní pracovní
atmosféra. Žáci dodržovali pravidla komunikace s učiteli a respektovali stanovené postupy
práce. Výuka byla vedena věcně správně, odbornost výkladu byla podpořena pedagogickými
zkušenostmi i profesní jistotou učitelů. Při interpretaci vzdělávacího obsahu vyučujíc í
vhodně zařazovali mezipředmětové vazby doplněné o nové poznatky, zdůrazňovali žákům
možnost využití nabytých vědomostí a dovedností v profesní praxi, případně také v běžném
osobním životě. Výuka byla pro žáky srozumitelná, většinou se aktivně zapojovali
do výukových činností, odpovědně přistupovali k plnění zadaných úkolů a často prokazovali
odpovídající úroveň znalostí a dovedností vzhledem k požadovaným výstupům. K posílení
názornosti výuky pedagogové využívali učební pomůcky, pracovali účelně s audiovizuá lní


                                           3/10
didaktickou technikou a vzdáleným úložištěm školy umožňujícím sdílení výukovýc h
materiálů a realizaci výuky v souladu se současnými směry ve vzdělávání. V menší části
hodnocených vyučovacích hodin se také pozitivně odrazila orientace vyučujíc íc h
v moderních trendech ve výuce, kteří úspěšně podporovali u žáků čtenářské a komunikač ní
dovednosti, žáci měli možnost aktivně třídit informace z různých zdrojů, a to i s využitím
vlastních digitálních zařízení.
Vyučovací hodiny ve všeobecně vzdělávacích a teoretických odborných předmětech
probíhaly dynamicky bez časových prostojů, zpravidla převažovala frontální výuka
zaměřená na vysvětlování, opakování a procvičování vzdělávacího obsahu. S různou mírou
úspěchu vyučující uplatňovali snahu nepředkládat žákům hotové informace a přimět
je k samostatnému uvažování, kritickému myšlení, hledání souvislostí mezi pozorovanými
jevy a vyvozování závěrů. Nedostatečná pestrost uplatňovaných forem a metod výuky však
v některých vyučovacích hodinách vedla k nerovnoměrnému zapojení žáků do vyučovac ího
procesu a nevytvářela jim příležitosti k týmové spolupráci, která by rozvíjela schopnosti
komunikace při společném řešení problémů a umožnila žákům lépe si osvojit získané
poznatky nebo vyjádřit svůj názor či si ho obhájit. Výraznější časová či obsahová
diferenciace nebyla ve výuce příliš patrná. Učitelé jen v malé míře zadávali odlišné úlohy
s ohledem na žáky s různými individuálními možnostmi a schopnostmi i tempem práce.
Zároveň si ne vždy ověřovali, zda a na jaké úrovni žáci zvládli obsah aktuálně probíraného
učiva. Ve sledovaných hodinách často nebyli žáci zapojeni do závěrečného vyhodnoce ní
a shrnutí vyučovací hodiny, pouze v některých případech pedagogové dokázali získat
zpětnou vazbu ke zhodnocení účelnosti zvolených metod a forem práce. Formativní
hodnocení bylo využito minimálně a jen ojediněle vyučující vedli žáky k sebereflexi nebo
objektivnímu posouzení výkonu spolužáků, např. vzájemné hodnocení podle předem daných
kritérií. Nebyly tak vždy dotvářeny zpětné vazby ve vztahu ke splnění stanovenýc h
výukových cílů pro žáky i učitele a rozvíjeny a upevňovány sociální kompetence žáků
i jejich kompetence k učení. V hodnocených vyučovacích hodinách cizích jazyků se však
výrazněji dařilo využívat pestré organizační metody a formy výuky. Zařazené aktivity
ve skupinách nebo dvojicích podporovaly kooperaci a komunikaci žáků v cizím jazyce.
Důraz byl rovněž kladen na upevňování znalostí gramatiky a rozšiřování odborné slovní
zásoby i na rozvoj správné výslovnosti.
V praktickém vyučování pedagogové a žáci účelně využívali nadstandardní materiá lní
vybavení odborných učeben a propojovali teoretické znalosti s rozvojem praktických
dovedností. Učitelé využívali zkušeností z vlastní profesní praxe, promyšleným výběrem
praktických cvičení umožňovali žákům samostatně uplatnit osvojené vědomosti
a dovednosti z teoretické výuky chemie, matematiky a jiných odborných vyučovac íc h
předmětů. Úspěšně rozvíjeli schopnosti žáků porozumět zadání úkolu, soustavně
podněcovali žáky k dodržování stanovených pracovních postupů za účelem dosažení
odpovídající kvality a efektivity práce. Pedagogové kladli důraz na postojovou složku
vzdělávacího cíle a budování pozitivního vztahu žáků ke zvolené profesi, vhodně pracovali
s chybou a žákům poskytovali průběžnou zpětnou vazbu využitelnou pro další učení.
Hodnocení žáků bylo komplexní (včetně dodržování pracovních postupů a zásad
bezpečnosti práce) a podle předem stanovených kritérií. Z průběhu sledované výuky
vyplynulo, že žáci mají zažitá pravidla samostatné i týmové práce, vytváří si odpovídajíc í
pracovní návyky, získávají a uplatňují smysl pro přesnost a zodpovědnost. V hodinách
laboratorních cvičení z chemie žáci vykazovali samostatnost a zručnost v zacházení
s laboratorními pomůckami a technickým vybavením. Kvalitní realizace praktického
vyučování umožňuje žákům získání odborných kompetencí, jež odpovídají aktuálním
požadavkům praxe.


                                           4/10
Výchovné a vzdělávací strategie formulované ve školním vzdělávacím programu domova
mládeže jsou realizovány formou každodenní výchovně vzdělávací práce s jednotlivc i
a výchovnými skupinami. Vychovatelé systematicky vedou ubytované žáky k dodržování
pravidel a společenských norem a vytvářejí příležitosti k jejich zapojení do kolektivu
ostatních žáků. V rámci přípravy na vyučování mohou žáci spolupracovat mezi sebou nebo
v případě potřeby s vychovateli, využívat zdroje informací a volit si potřebné studijní
prostředí. Nabízená zájmová činnost a tematicky zaměřené aktivity jsou realizo vá ny
prostřednictvím akcí přímo v domově mládeže. Další aktivity v oblasti sportu nebo kultury
organizují vychovatelé také mimo sídlo školského zařízení. Akce jsou pořádány rovněž
napříč výchovnými skupinami, jsou dobrovolné a směřují k účelnému využívání volného
času a posilování prosociálních vztahů. Domov mládeže spolupracuje také s pracovníky
školního poradenského pracoviště i s ostatními pedagogy školy a realizuje aktivity v oblasti
primární prevence.


                          Hodnocení výsledků vzdělávání
Škola má vytvořený funkční systém pro zjišťování a hodnocení výsledků vzdělávání žáků.
Vyučující využívají standardní evaluační nástroje založené na uplatňování různých forem
ústního a písemného zkoušení, získávají podklady pro hodnocení prospěchu didaktickými
testy, formou komplexních písemných prací, ústních zkoušek a celkovým soustavným
diagnostickým pozorováním žáků. Škola se zapojuje také do externího zjišťování výsledků
vzdělávání, které zajišťuje srovnání s jinými školami.
V období od poslední inspekční činnosti vykazovaly celkové výsledky vzdělávání žáků
meziroční srovnatelnou úroveň. Výsledky ve společné části maturitní zkoušky měly v tomto
období kolísavou tendenci. Rozbor výsledků žáků u maturitní zkoušky škola pravidelně
zpracovává formou sumarizace. Následně se zabývá analýzou příčin neúspěšnosti a navrhuje
systémová opatření na zlepšení. Ta jsou realizována jednotlivými učiteli např. formou
využívání testů pro kontrolu připravenosti žáků a intenzivnějším doučováním v závěrečném
ročníku studia. Tento přístup se pozitivně projevil na výsledcích žáků u maturitní zkoušky
v posledních zkušebních termínech.
Úspěšnost žáků v průběhu vzdělávání, jejich výsledky za jednotlivá klasifikační období jsou
školou pravidelně vyhodnocovány na jednáních pedagogické rady a metodických komisí.
Se získanými informacemi pedagogové dále pracují, přijímány jsou konkrétní návrhy
ke zlepšení výsledků ve vzdělávání a zpětně je prováděno hodnocení účinnosti přijatých
opatření. Sledovány jsou nejen dosahované celkové výsledky, ale také pokrok jednotli výc h
žáků v průběhu vzdělávání. Zákonní zástupci žáků jsou o výsledcích vzdělávání průběžně
informováni především prostřednictvím zápisů v elektronické žákovské knížce, na třídníc h
schůzkách nebo formou individuálních konzultací.
Škola identifikuje žáky ohrožené školním neúspěchem a nabízí jim pomoc, která se jeví jako
účinná. Žákům, kteří aktuálně nedosahují v některé z oblasti vzdělávání odpovídajíc íc h
výsledků, škola nabízí podporu formou doučování a konzultací. V aktuálním školním roce
nevykazovaly výsledky vzdělávání žáků v jednotlivých vyučovacích předmětech výrazné
vzájemné odchylky. Na dosahované výsledky vzdělávání pozitivně působí mj. fakt, že škola
bezodkladně přijímá opatření k minimalizaci zvýšené absence žáků.
Trvale je věnována pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Škola se zaměřuje
na vytváření podmínek pro podporou talentovaných žáků jejich zapojováním do různých
druhů soutěží a odborných aktivit, včetně středoškolské odborné činnosti. Důležitou zpětnou


                                           5/10
vazbou pro školu je při vyhodnocování nejen úspěšnost žáků u maturitních a závěrečnýc h
zkoušek, ale i přijetí absolventů k dalšímu studiu na vyšších odborných školách a vysokých
školách a jejich uplatnění v profesní praxi. Celkové výsledky vzdělávání a údaje o aktivitác h
a soutěžích školy podporujících rozšíření znalostí a dovedností žáků jsou zveřejněny
ve výroční zprávě o činnosti školy.
Školní poradenské pracoviště tvořené týmem kvalifikovaných pedagogických pracovníků
poskytuje v úzké spolupráci s vedením školy poradenské a konzultační služby učitelům,
žákům a jejich zákonným zástupcům. Všechny poradenské služby jsou plánovité, průběžně
realizovány a nechybí jejich pravidelné hodnocení. Pracoviště průběžně a v potřebném
rozsahu zprostředkovává potřebné informace a vytváří podmínky pro systematické
vzdělávání žáků se speciálními vzdělávacími potřebami, s odlišným mateřským jazykem
a žákům ohroženým školním neúspěchem. I přes tyto skutečnosti nebyla realizace
podpůrných opatření v průběhu inspekčních hospitací vždy zřetelně zaznamenána, a to ani
v případě podpůrného opatření spočívajícího ve využití asistenta pedagoga na základě
doporučení školského poradenského zařízení. Je proto žádoucí, aby škola v této oblasti
důsledně dodržovala vlastní nastavené mechanismy, které se pozitivně promítno u
do výchovně vzdělávacího procesu, kde bude patrná větší míra individuálního přístupu
k žákům se speciálními vzdělávacími potřebami.
Prevence rizikového chování žáků je nedílnou součástí výchovných a vzdělávacích strategií
a prolíná se celým vzdělávacím procesem. Priority školy spočívají v důsledné osvětě
a cíleném vedení žáků k vzájemnému respektu a slušnému chování. Zdvořilé chování
a přátelské vystupování žáků bylo zaznamenáno i v průběhu inspekční činnosti. Působení
školy v oblasti primární prevence vede ve většině případů k eliminaci projevů rizikové ho
chování žáků. Vzniklé ojedinělé problémy jsou neprodleně řešeny prostřednictvím pohovoru
s žáky, ve spolupráci s jejich zákonnými zástupci a mapováním stavu v jednotlivýc h
kolektivech žáků.
Informace o rozsahu a specifikaci služeb školního poradenského pracoviště společně
s kontaktními údaji na jeho pracovníky byly v době inspekční činnosti publiková ny
na webových stránkách školy a v prostorách školy. Vyjádřit se k dění ve škole mohou žáci
přímo při osobním kontaktu s vyučujícími a prostřednictvím schránky důvěry nebo žákovské
samosprávy. Škola také periodicky získává zpětnou vazbu ke kvalitě poskytovaného
vzdělávání od žáků, zákonných zástupců žáků a pedagogických pracovníků formou
dotazníkového šetření. Se získanými informacemi aktivně pracuje a využívá je k podpoře
rozvoje přátelského klimatu ve škole. Oblast kariérového poradenství je zajištěna funkčně.
Žákům jsou poskytovány dostatečné informace o možnostech dalšího studia i o uplatnění
na trhu práce.


                                          Závěry
Vývoj školy
– Ve školním roce 2020/2021 došlo ke změně ve vedoucí pracovní pozici ředitele školy.
– Od školního roku 2023/2024 škola nerealizuje vzdělávání v oboru vzdělání 37-51-H/01
  Manipulant poštovního provozu a přepravy.
– Škola pokračuje ve zkvalitňování prostorových i materiálních podmínek pro vzdělává ní,
  udržuje a rozvíjí partnerské vztahy účinně podporující odborné kompetence žáků.




                                            6/10
– Na základě zkušeností z období distanční výuky učitelé a žáci ve vyučovacích předmětech
  využívají možností elektronické komunikace k předávání informací mezi učitelem a žáky
  i ke sdílení studijních materiálů.
– Škole se zatím nedaří efektivně využívat potenciálu pestrých organizačních forem
  i výukových metod při vzdělávání žáků ve všeobecně vzdělávacích a teoretických
  odborných předmětech, ale i formativně hodnoticí i sebehodnoticí nástroje důležité
  pro utváření učení žáků.

Silné stránky
Střední škola
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
Střední škola
– V některých hodnocených vyučovacích hodinách byly minimálně využívány pestré
  metody a organizační formy výuky. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Méně intenzivní míra využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Podporovat aktivitu žáků využitím pestrých metod a organizačních forem ve výuce
  (skupinové kooperativní aktivity, heuristické metody, podpora čtenářských
  a komunikačních dovedností aj.).
– Do výuky častěji zařazovat práci žáků s různými informačními zdroji a vést je
  k samostatnému objevování poznatků, efektivnímu vyvozování závěrů a kritickému
  myšlení.
– Důsledněji uplatňovat individuální přístup k žákům a diferenciaci činností s ohledem
  na jejich vzdělávací možnosti a potřeby. Identifikovat také žáky talentova né
  v konkrétních vzdělávacích oblastech, zaměřit se na jejich rozvoj prostřednictvím
  vhodných výukových aktivit (např. obohacování vzdělávacího obsahu, zadávání
  specifických úkolů) a podpořit je tak v jejich osobnostním růstu.
– Ve výuce zajistit větší pozornost žákům se speciálními vzdělávacími potřebami.



                                           7/10
 – Častěji zapojovat žáky do evaluačních aktivit při závěrečném shrnutí vyučovací hodiny
   a do vzájemného hodnocení.
 – Více směřovat další vzdělávání pedagogických pracovníků na témata inovativních metod
   a forem výuky, využití formativních prvků hodnocení, diferencované práce se třídou
   i další možné aktivizační metody ve výuce a ověřovat jejich zavádění do vzdělávac ího
   procesu.


                                     Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 30 dnů od marného uplynutí lhůty pro podání připomínek k obsahu
 inspekční zprávy, resp. od doručení stanoviska k připomínkám, přijmout opatře ní
 k odstranění nedostatků zjištěných inspekční činností. Tyto nedostatky jsou
 formulovány v části slabé stránky (oblasti ke zlepšení). Ve stejné lhůtě písemně
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


             Seznam dokladů, o které se inspekční zjištění opírají
 1. Výpis z rejstříku škol a školských zařízení o Střední škole logistiky a chemie, Olomouc,
    U Hradiska 29, ze dne 19. 10. 2023
 2. Školní řád střední školy, s účinností od 21. 9. 2023
 3. Vnitřní řád domova mládeže (včetně Dodatků č. 1 a 2), s účinností od 3. 9. 2023
 4. Vnitřní řád (zařízení školního stravování), s účinností od 20. 3. 2023
 5. Pravidla pro poskytování stipendia žákům technických oborů zakončených maturitní
    zkouškou, ze dne 31. 8. 2023
 6. Podmínky klasifikace, školní rok 2023/2024
 7. Školní vzdělávací program, obor vzdělání: 28-44-M/01 Aplikovaná chemie, zaměření:
    Analytická chemie, Farmaceutické substance, s platností od 1. 9. 2022
 8. Školní vzdělávací program, obor vzdělání: 37-42-M/01 Logistické a finanční služby,
    zaměření: Logistické a finanční služby, Sportovní management, s platností od 1. 9. 2022
 9. Školní vzdělávací program, obor vzdělání: 37-41-M/01 Provoz a ekonomika dopravy,
    zaměření: Zasílatelství, s platností od 1. 9. 2022
10. Školní vzdělávací program, obor vzdělání: 37-51-H/01 Manipulant poštovního provozu
    a přepravy, s platností od 1. 9. 2022
11. Vzdělávací program pro mimoškolní vzdělávání a výchovu žáků středních odborných
    škol, středních odborných učilišť a odborných učilišť (ŠVP domova mládeže), s platností
    od 1. 9. 2020
12. Koncepce rozvoje školy, ze dne 10. 9. 2020
13. Plán rozvoje školy 2023-2025, ze dne 21. 12. 2022
14. Organizace školního roku, Itinerář učitele SŠLCH Olomouc, školní rok 2023/2024
15. Roční plán domova mládeže, školní rok 2023/2024
16. Celoroční plány výchovných skupin domova mládeže, školní roky 2022/2023
    a 2023/2024
17. Záměry DVPP pro školní rok 2023/2024


                                            8/10
18. Plány kontrolní činnosti, školní roky 2022/2023 a 2023/2024
19. Plány hospitační činnosti pro školní roky 2022/2023 a 2023/2024
20. Hospitační záznamy, školní roky 2022/2023 a 2023/2024
21. Zápisy z pedagogické rady, porad vedení, školní roky 2022/2023 a 2023/2024
22. Plány práce a zápisy z metodických komisí školy, školní roky 2022/2023 a 2023/2024
23. Výroční zprávy o činnosti školy za školní roky 2021/2022 a 2022/2023
24. Přehledy prospěchu školy a tříd, školní rok 2022/2023
25. Odborné práce žáků (středoškolská odborná činnost), maturitní práce, písemné práce
    z českého jazyka, matematiky a cizích jazyků, školní rok 2022/2023, namátkový výběr
26. Školní matrika vedená elektronicky k termínu inspekční činnosti
27. Třídní knihy a deníky výchovných skupin domova mládeže, školní rok 2023/2024,
    vedené k termínu inspekční činnosti
28. Rozvrhy vyučovacích hodin (žáci, učitelé), školní rok 2023/2024, vedené k termínu
    inspekční činnosti
29. Souhrnná dokumentace poradenských služeb ve škole: Školní preventivní strategie
    2019–2024, Plán činnosti školního poradenského pracoviště, Strategie předcházení školní
    neúspěšnosti, Preventivní program školy, Školní program proti šikanování,
    Plán výchovného poradce, Plán činnosti školního psychologa, Zhodnocení činnosti
    školního poradenského pracoviště za školní rok 2022/2023
30. Dokumentace žáků se speciálními vzdělávacími potřebami a žáků s odlišným mateřským
    jazykem vedená k termínu inspekční činnosti
31. Klima školy, okamžitý snímek školy – podzim 2022
32. Aktuální přehled pedagogických pracovníků školy vedený k termínu inspekční činnosti,
    doklady o dosaženém vzdělání pro splnění odborné kvalifikace pedagogického
    pracovníka
33. Doklady vztahující se k bezpečnosti a ochraně zdraví žáků, finančním podmínkám školy
    a k oblasti školního stravování vedené k termínu inspekční činnosti
34. Webové stránky školy https://www.sslch.cz vedené k termínu inspekční činnosti
35. Inspekční zpráva, čj. ČŠIM-542/17-M, ze dne 12. 5. 2017




                                            9/10
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 RNDr. Josef Husárek, Ph.D.,
 školní inspektor, vedoucí inspekčního týmu           ………………………..

 Mgr. Pavel Leszkow, školní inspektor
                                                      ………………………..

 Mgr. David Náhlík, školní inspektor
                                                      ………………………..

 Mgr. Ludmila Zbořilová, školní inspektorka
                                                      ………………………..

 Ing. Eva Stachová, kontrolní pracovnice
                                                      ………………………..
15. 11. 2023




                                           10/10
