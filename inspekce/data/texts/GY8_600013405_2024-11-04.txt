                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2748/24-B
                                      Sp. zn. ČŠIB-S-583/24-B


Název                               Biskupské gymnázium Brno a mateřská škola
Sídlo                               Barvičova 666/85, Stránice, 602 00 Brno
E-mail                              bigy@bigy.cz
IČO                                 00 532 525
Identifikátor                       600 013 405
Právní forma                        školská právnická osoba
Zastupující                         Mgr. Karel Mikula
Zřizovatel                          Biskupství brněnské
                                    Petrov 269/8, Brno-město, 602 00 Brno
Místo inspekční činnosti            Barvičova 666/85, Brno
Inspekční činnost na místě          4. 11. 2024 − 7. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Biskupské gymnázium Brno a mateřská škola (dále škola) vykonává činnost střední školy,
mateřské školy a školní jídelny. Mateřská škola (dále MŠ) poskytuje vzdělávání 40 dětem
ve dvou věkově smíšených třídách. Z celkového počtu plnilo 14 dětí povinné předškolní
vzdělávání. Jedno dítě je zapsané k individuální formě vzdělávání. Vzdělávání ve střední
škole v době inspekční činnosti probíhalo podle tří školních vzdělávacích programů (dále
ŠVP) pro obory vzdělání ukončené maturitní zkouškou, a to 79-41-K/41 Gymnázium (délka
vzdělávání čtyři roky) a 79-41-K/81 Gymnázium (délka vzdělávání osm let). K 30. 9. 2024
se ve škole vzdělávalo 834 žáků ve 28 třídách. V době inspekční činnosti střední škola
vzdělávala 6,8 % žáků se speciálními vzdělávacími potřebami a 1,3 % žáků s mimořád ným
nadáním.
Školní stravování zabezpečuje školní jídelna s nadstandardní nabídkou výběru obědů ze šesti
jídel. Ve spolupráci s nutričním specialistou umožňuje stravování i žákům s některými
dietními omezeními.


                         Hodnocení podmínek vzdělávání
Ředitel školy (dále ředitel) vychází při vedení školy ze svých dlouholetých zkušeností na
vedoucím pracovním místě a spoléhá se na stabilitu pedagogického sboru. Základem jeho
strategie řízení je systém postavený na otevřené komunikaci mezi všemi aktéry vzdělává ní,
což se mu výborně daří v oblasti mimovýukových aktivit školy. V řízení výuky se však tento
přístup nedaří zcela aplikovat.
V MŠ si ředitel ponechal kompetence k řízení. Nedostatky byly shledány ve funkčnosti
kontrolního systému, pedagogickém řízení vzdělávání, včetně realizace evaluace
pedagogického procesu. Důsledkem jsou některé nedostatky v organizaci a kvalitě
předškolního vzdělávání, např. organizaci dne, nižším využívání pestrých metod a forem
práce. Na jednáních pedagogické rady, jež jsou uskutečňovány jednou měsíčně, jsou
projednávány jak organizační záležitosti, tak pedagogická problematika. Méně efektivně
probíhá metodické vedení učitelek a momentálně jim není poskytována pravidelná zpětná
vazba k jejich práci. Všechny učitelky v MŠ se zapojují do dalšího vzdělává ní
pedagogických pracovníků,        které ale není celkově systematicky plánováno
a vyhodnocováno. Učitelky se účastní vzdělávacích seminářů dle vlastního zájmu nebo
aktuální nabídky. Děti mají po celou dobu svého pobytu v MŠ zajištěný pitný režim. Návyk
doplňování tekutin zatím nemají zautomatizován, proto je třeba je upomínat. Výchovu ke
zdraví podporují kurzy plavání, lyžování a kroužky. Dále MŠ dětem nabízí kroužek
angličtiny. Prioritou školy je posilování partnerství se zákonnými zástupci, což účinně
napomáhá k navázání vstřícných vzájemných vztahů a nabízí možnosti sjednotit se na
společných cílech při vzdělávání dětí. Zákonní zástupci jsou o aktuálním dění, probíraném
obsahu výuky a individuálních pokrocích dětí informováni prostřednictvím nástěnek, při
každodenním kontaktu, na společných i individuálních schůzkách nebo elektronicko u
komunikací. Organizovány jsou různé společné akce, do kterých se rodiče aktivně zapojují.
V oblasti pedagogického vedení střední školy přenesl ředitel některé kompetence a úkoly na
své tři zástupce. Užší vedení školy se schází na pravidelných poradách, kde jsou
projednávány průběžné záležitosti, ne vždy však dochází k důsledné kontrole plnění
některých úkolů. Na jednání pedagogické rady se řeší organizační záležitosti školy,
sledování plnění úkolů, hodnocení výsledků vzdělávání žáků a úspěchů v mimoško lní
činnosti. Ve škole pracuje převážně izolovaně 18 předmětových komisí, které se scházejí


                                           2/10
pravidelně i nepravidelně. Práce jednotlivých komisí není jednotně nastavena. V rámci jejich
jednání převažuje řešení organizačních záležitostí výuky a mimoškolních aktivit, méně se
zabývají problematikou výukových strategií, jednotného přístupu k metodám a formám
hodnocení. Členové některých komisí vzájemně sdílejí materiály a inspirace do výuky.
Vzhledem k množství a úzkému oborovému zaměření komisí a potřebě řešit některé
záležitosti pružně, je jejich činnost často realizována v rovině neformální ústní komunikace.
Chybí pravidelné společné setkávání předsedů předmětových komisí s vedením školy
a efektivní sdílení informací a dobré praxe, což omezuje možnost vzájemné inspirace
a rozvoje. Ředitel je informován o činnosti komisí především prostřednictvím zápisů
z jednání, v případě nutnosti řeší některé záležitosti při osobním setkání s konkrétním
vedoucím předmětové komise. Tato situace omezuje možnost efektivně řídit a podporovat
činnost metodických orgánů a adekvátně reagovat na případné problémy či potřeby. Další
vzdělávání pedagogických pracovníků je různorodé a zahrnuje všechny pedagogické oblasti.
Ne všichni pedagogové však dokázali získané kompetence přenést do výuky, a to především
v oblasti výukových forem, metod nebo uplatnění formativního hodnocení. Adaptační
proces začínajících a nových pedagogů je postaven na práci uvádějícího učitele, je však spíše
neformální. Není procesován tak, aby pokroky v rámci adaptace bylo možné sledovat
a vyhodnotit. Školní parlament má ve škole dlouhou tradici a je velmi aktivní. V jeho rámci
se uskutečňuje množství pestrých aktivit pro celou školu.
Poradenské služby jsou ve škole zajištěny školním poradenským pracovištěm. Od minulé
inspekční činnosti došlo k jeho rozšíření a rovnoměrnému rozdělení kompetencí mezi
jednotlivé členy, kteří tak v dostatečné míře zabezpečují poradenské služby žákům,
zákonným zástupcům i učitelům. Výchovná poradkyně koordinuje podporu žákům se
speciálními vzdělávacím potřebami, komunikuje se školskými poradenskými zařízeními,
prostřednictvím elektronického systému informuje pedagogy o žácích s potřebou
podpůrných opatření. Nicméně v průběhu inspekční činnosti ne všichni vyučující měli
přesný přehled o poskytovaných opatřeních. Metodička prevence koordinuje preventivní
aktivity ve škole a zapojuje do nich externí organizace. Preventivní aktivity jsou zaměřeny
zejména na posilování vztahů mezi žáky ve třídě a vstřícného třídního klimatu. Školní
psychologové zajišťují také vhodné adaptační programy, které napomáhají k otevřené
komunikaci mezi žáky v rámci třídy, dále poskytují kariérové poradenství žákům.
Významným přínosem pro kvalitu vzdělávání je spolupráce školy s velkým množstvím
partnerských organizací. Nejvýznamnější pozici mezi nimi zastávají organizace podporující
jazykové kompetence žáků. Škola je akreditovaná v projektu Erasmus+, díky tomu
uskutečňuje velké množství různých zahraničních mobilit. Návštěvy jsou vzájemné.
Spolupráce s jazykovými školami umožňuje žákům nadstandardní rozvoj jazykovýc h
kompetencí. Škola spolupracuje s brněnskými vysokými školami, což žákům usnadňuje
orientaci při výběru budoucího studia. Aktivity environmentálního charakteru podporované
spoluprací s ekologicky zaměřenými organizacemi rozvíjejí přírodovědnou gramotnost žáků
i jejich občanské kompetence. V duchu křesťanských hodnot se škola zapojuje i do aktivit
organizací charitativního typu.
Vedení školy pravidelně vyhodnocuje materiální podmínky školy. Zřizovatel vnímá potřeby
školy v oblasti zkvalitňování podmínek pro vzdělávání a aktivně přistupuje k řešení
prostorových podmínek pro výuku i zlepšování vybavení a modernizaci prostor. Udržované
prostory tříd i chodeb v MŠ jsou esteticky sladěné, doplněné velkoplošnými motivy kreseb
na stěnách a výtvory dětí, které dokládají účinnou podporu tvořivosti dětí a využívá ní
různých výtvarných technik. Nábytek je přizpůsoben věkově rozdílnému složení dětí,
uspořádání tříd vyhovuje nejrůznějším skupinovým i individuálním činnostem. Děti mají
k dispozici dostatečné množství hraček, konstruktivních i polytechnických stavebnic a knih.


                                            3/10
Při pobytu venku v dopoledních hodinách má škola možnost využívat vlastní hřiště, které je
dostatečně vybavené pro různorodé herní aktivity i pro pěstování ve vyvýšených záhonech.
Poskytuje nejen dobré možnosti pro podporu pohybových dovedností dětí, ale především
podmínky pro realizaci vzdělávacích činností podporujících kladný vztah k životnímu
prostředí formou prožitkového učení a kreativity dětí. V prostorách budovy gymnázia jsou
žákům k dispozici mnohé oddychové koutky, které jim umožňují nejen relaxaci, ale i místo
k přípravě na výuku. Odborné učebny jsou podle potřeby obnovovány. Rezervy byly
shledány v estetické podnětnosti především v klasických učebnách.


                          Hodnocení průběhu vzdělávání
Plánování v MŠ vychází z integrovaných bloků školního vzdělávacího programu. Zřejmá
byla provázanost cílů, očekávaných výstupů a vzdělávací nabídky. Pravidelně probíhá
hodnocení tematických částí na úrovni třídy (co děti zaujalo, co se naučily, splnění cílů).
Další možností pro záměrné plánování rozlišené nabídky aktivit v souladu s potřebami
jednotlivců je využívání výsledků pedagogické diagnostiky. Pedagogický přístup byl
podporující, charakterizovaný přímou, vstřícnou a empatickou komunikací. Učitelky
pozitivně ovlivňovaly děti směrem k prosociálnímu chování, vedly je k dodržování pravidel
společného soužití, vzájemné ohleduplnosti a zdvořilostních návyků. Přiměřeně věku
podporovaly samostatnost dětí při oblékání a stolování. Ranní herní aktivity ve třídách
plynuly v klidné a radostné atmosféře. Děti rozvíjely námětové hry, konstruovaly, využíva ly
didaktické hračky či tvořivě pracovaly. Bohaté materiální vybavení přispívalo ke kvalitě hry
a podporovalo vzájemnou komunikaci a spolupráci dětí. Poté ale vzdělávání probíhalo
v pevném režimu, který částečně omezoval plynulost vzdělávacího procesu a přizpůsobe ní
se individuálním potřebám dětí (např. společné ukončení her, čekání v umývárně, při
stravování). Organizace vzdělávání v obou třídách vycházela většinou z tradičního členění
na spontánní hry, ranní kruh, svačinu a společnou řízenou činnost. V průběhu vzdělává ní
chyběla především provázanost mezi spontánními a řízenými činnostmi, méně byly využity
moderní metody a formy vzdělávání. Učitelky se zaměřovaly na vnímání a pochopení tradic
a jejich prožívání. Propojovaly všechny činnosti říkadly, pohybem i hudbou a vhodně
využívaly známé i písně s duchovní tématikou. Vytvářely všem rovné příležitosti k zapojení
se do kolektivu. Ve třídách jsou pravidelně využívány klavíry jako doprovodné nástroje
učitelek, čímž je u dětí výrazně podporováno hudební cítění, pěvecké dovednosti i sladění
pohybu se zpěvem, rytmem a hudbou. Společné hudební chvilky zároveň přispívají k účinné
logopedické prevenci. Odpolední odpočinek je přizpůsoben potřebám dětí. Ty, které
neusnou, mohou využívat klidové hry. Náboženská výchova byla ve škole každodenní
přirozenou součástí předškolního vzdělávání. Děti se v průběhu dne seznamova ly
s modlitbami a biblickými příběhy přiměřenými jejich věku. Modlitbou bylo zahájeno nebo
ukončeno každé stravování a prostřednictvím rituálů byly děti nenásilně vedeny ke
křesťanským hodnotám.
Výuka na gymnáziu probíhala v celkové klidné a vstřícné atmosféře. Žáci se do výuky
ochotně zapojovali a nebáli se vznést jakékoli dotazy či návrhy. Méně se učitelům dařilo
pracovat s pravidly vzájemné komunikace, což se projevilo v některých hodinách neklidem
žáků. Průběh výuky také někdy narušovaly jejich pozdní příchody do hodin. Učitelé v úvodu
hodin obvykle žákům sdělili téma případně organizaci výuky. Vzdělávací cíl většinou
neformulovali tak, aby bylo možné společně s žáky vyhodnotit jeho dosažení. Učitelé
nevěnovali dostatečnou pozornost závěrům vyučovacích hodin, jen ojediněle vedli žáky
k reflexi získaných poznatků či dovedností. Prvky sebehodnocení nebo vrstevnické ho
hodnocení žáků nebyly zaznamenány. Volba metod a forem práce byla méně promyšle ná


                                           4/10
a efektivní, což mělo za následek nepozornost a pasivitu některých žáků. Obvykle vyučujíc í
volili frontální způsob práce, doplněný samostatnou prací případně prací ve dvojicích. Při
výkladu nového učiva využívali převážně prezentace a rozhovor s žáky formou otázek
a odpovědí. Nedostatek příležitostí měli žáci k rozvoji kritického myšlení, nebyli cíleně
vedeni k tomu, aby si informace vyhledávali sami, aby je ověřovali, porovnávali
a vyhodnocovali jejich správnost. Všichni žáci plnili úkoly stejné náročnosti, učitelé jim
nezadávali diferencované či gradované úkoly, což omezovalo rozvoj jejich nadání či zájmu.
Ve sledované výuce byly mezi jednotlivými vzdělávacími oblastmi patrné rozdíly v přístupu
a efektivitě. Ve vzdělávací oblasti Jazyk a jazyková komunikace se dařilo v cizích jazycích
rozvíjet komunikační dovednosti, zejména díky využívání cílového jazyka a přítomnos ti
rodilých mluvčí. Ve sledované výuce předmětu Český jazyk stejně jako v části hodin
vzdělávací oblasti Člověk a společnost, byl kladen důraz na práci s textem a diskusi, žáci
však nebyli účelně vedeni k vyhledávání informací z různých informačních zdrojů, k jejich
ověřování, porovnávání a následné práci. V hodinách náboženství byli žáci cíleně vedeni
k rozhovorům na dané téma. Díky tomu byl u nich budován a prohlubován nejen zájem
o danou problematiku, ale i vzájemné vztahy, respekt a tolerance k jinému názoru.
V přírodovědných předmětech vzdělávací oblasti Člověk a příroda a Matematika a její
aplikace byla výuka efektivní zejména tam, kde byla doplněna názornými ukázkami
a interaktivními metodami, přesto v některých hodinách převažoval tradiční přístup
založený na frontálním výkladu učitele. Výuka předmětů vzdělávací oblasti Umění a kultura
nabízela prostor pro tvořivost a aktivní zapojení žáků, což přispělo k jejich motivac i.
Ve vzdělávací oblasti Informatika byly digitální technologie využívány, ale spíše jako
podpora výkladu než jako nástroj k rozvoji digitálních kompetencí.


                          Hodnocení výsledků vzdělávání
Výsledky vzdělávání v MŠ odpovídaly dílčím cílům stanoveným ve školním vzdělávac ím
programu. Děti se chovaly přirozeně a byly učitelkami vedeny k vzájemné toleranci,
pochopení a dodržování dohodnutých pravidel. Přirozená komunikace a domluva mezi
dětmi byla běžná. Děti zvládaly základní pohybové dovednosti, uměly používat předměty
denní potřeby a různé materiály. Byly samostatné v sebeobsluze, uklízely hračky na určené
místo a zacházely s nimi šetrně. Děti v povinném předškolním vzdělávání většinou
respektovaly dohodnutá pravidla. Dokázaly se soustředit po určitou dobu a dokončit
započatou práci. Učitelky byly dětem řečovým vzorem, vstřícně s nimi komuniko va ly
a podporovaly jejich chuť k učení. Děti prokazovaly dobré znalosti, plnily úkoly a reagovaly
na aktuální dění ve třídě. Škola nemá vytvořen evaluační systém, kterým by kvalitně
hodnotila naplňování školního vzdělávacího programu vzhledem k jednotlivým
integrovaným blokům a podmínkám vzdělávání. Učitelky vyhodnocují jen aktuální
realizovaná témata, což slouží částečně jako zpětná vazba a východisko pro další plánování
aktivit. Diagnostické záznamy o dětech jsou ve třídách vedeny, obsahují východiska
k záměrnému pedagogickému působení vztahující se k dalšímu rozvoji osobnosti
jednotlivých dětí, ale při inspekční činnosti nebyla zaznamenána návaznost mezi
pedagogickou diagnostikou a vzdělávací nabídkou, stanovené cíle vzdělávání dostatečně
nerozvíjely individuální možnosti a schopnosti dětí. Komunikace mezi zákonnými zástupci
a pedagogy byla během inspekční činnosti velice přátelská a otevřená. Z projevů rodičů
a dětí bylo zřejmé, že se ve škole cítí bezpečně a spokojeně a škola poskytuje dětem téměř
rodinné prostředí. Úzkou spolupráci škola dlouhodobě udržuje nejen se zřizovatelem, ale
také s dalšími vnějšími partnery. Spolupracuje s Křesťanskou pedagogicko-psychologicko u
poradnou při identifikaci školní zralosti dětí, s městskou knihovnou, kterou děti navštěvují


                                           5/10
v rámci aktivit k předčtenářským dovednostem, a také se školou, kam přecházejí některé děti
do základního vzdělávání.
Úroveň vzdělávacích výsledků žáků pedagogové průběžně ověřují. Podklady pro jejich
hodnocení získávají především prostřednictvím standardních evaluačních metod, nejčastěji
jsou využívány různé formy zkoušení a vyhodnocování samostatné práce žáků. O postupech
hodnocení pedagogové diskutují v rámci jednotlivých metodických orgánů, konkrétní
kritéria a způsoby hodnocení však jednotliví pedagogové stanovují ve většině případů
individuálně podle svých potřeb. Žáci jsou s postupy pro hodnocení vzdělávacích výsledků
seznamováni, do uplatňovaného hodnotícího procesu však nejsou systematicky zapojeni.
K reflexi vlastního učení a vzdělávacího pokroku, která je nedílnou součástí klíčové
kompetence k učení, nebyli ve sledovaném průběhu vzdělávání cíleně vedeni. Externí
způsoby testování úrovně vzdělávacích výsledků žáků škola systematicky nevyužívá.
Informování žáků a jejich zákonných zástupců o všech podstatných záležitostech vzdělává ní
je efektivně zajištěno především prostřednictvím školního informačního systému, zákonní
zástupci žáků mají příležitost získat potřebné informace o vzdělávacích výsledcích také na
pravidelných třídních schůzkách či konzultacích s vyučujícími.
Výsledky vzdělávání žáků se pravidelně zabývá pedagogická rada na svých jednáních.
Zvýšenou pozornost pedagogové věnují žákům ohroženým školním neúspěchem.
Na základě spolupráce vyučujících, třídních učitelů a pracovníků školního poradenského
pracoviště se tyto žáky daří včas identifikovat a přijímat opatření k eliminaci problémů
v jejich vzdělávání. Škola bezodkladně spolupracuje se zákonnými zástupci žáků, případně
se školskými poradenskými zařízeními a poskytuje pomoc k zajištění školní úspěšnosti.
Většinou je podpora založena na individuálním přístupu jednotlivých vyučujících, žáci
mohou využít také pravidelné konzultace, účelně je využíváno digitální prostředí pro
komunikaci, zadávání úkolů a vkládání podpůrných studijních materiálů. Účinnost přijatých
opatření je vyhodnocována.
Žáci prokazují vysokou úroveň výsledků vzdělávání v souladu s očekávanými výstupy
školních vzdělávacích programů, což dokládají jejich dlouhodobě výborné výsledky
v průběhu vzdělávání i jeho ukončování maturitní zkouškou, ve výběrovém testování České
školní inspekce, v soutěžích a projektech. Neprospívající žáci se vyskytují jen zcela
ojediněle. Absence žáků je stabilní, v období posledních tří školních roků činila průměrně
106 hodin na žáka za školní rok a počet neomluvených zameškaných hodin byl minimá lní.
Výsledky maturitních zkoušek jsou dlouhodobě výborné, opakovaně lepší, než je
celorepublikový průměr škol se stejnými obory vzdělání. V posledních třech letech vykazuje
škola téměř nulovou hrubou neúspěšnost žáků u maturitní zkoušky (výjimkou byl rok 2023,
kdy jeden žák zkoušku nekonal). Vynikajících výsledků (s vysokým procentuálním skórem)
dosahují žáci zejména ve společné části maturitní zkoušky u zkoušky z cizích jazyků. Rozvoj
cizojazyčných komunikačních kompetencí žáků škola účinně podporuje. Využívá rodilých
mluvčích, nad rámec povinné výuky nabízí konverzace a prostřednictvím zahranič níc h
výjezdů či pobytů umožňuje žákům cizí jazyk aktivně využívat. Škola realizuje pro žáky
přípravné kurzy k mezinárodním jazykovým zkouškám. Každoročně desítky žáků tyto
zkoušky úspěšně složí, v případě anglického jazyka často na úrovni C1 nebo C2 Společného
evropského referenčního rámce pro jazyky. Informace o úspěšnosti svých absolventů
v jejich dalším vzděláváním a profesním životě se škole daří získávat s využitím
partnerských vztahů s vysokými školami i samotnými absolventy.
Pro rozvoj nadání a zájmu žáků škola vytváří podmínky především prostřednictvím široké
škály realizovaných mimovýukových aktivit a soutěží. Své znalosti a dovednosti mohou žáci
podle svého zaměření prohlubovat také v rámci nabízených nepovinných předmětů nebo



                                           6/10
kroužků. V průběhu školního roku organizuje pro žáky řadu odborných a kulturních exkurzí,
výukových programů, přednášek či besed a atraktivním způsobem tak doplňuje realizac i
školních vzdělávacích programů. Mnoho z těchto akcí vzniká z iniciativy a s aktivní účastí
třídních kolektivů nebo jednotlivých žáků. Mezi pravidelné úspěšné akce, které význa mným
způsobem umožňují žákům posilovat klíčové kompetence, patří zejména každoroční
projektové týdny, třídenní přednášky pozvaných hostů „Akademické triduum“ nebo tradiční
Anglický divadelní festival, kdy všichni žáci nižšího gymnázia celý týden hrají divadlo
v anglickém jazyce pro své spolužáky a rodiče v Divadle BARKA. Žáky, kteří projevují
zvýšený zájem či nadání v některé oblasti vzdělávání škola zapojuje do soutěží a olympiád
s různorodým zaměřením napříč všemi vzdělávacími obory. Mnoho z nich organizuje sama
škola. Žáci opakovaně dosahují významných úspěchů, a to i na celostátní úrovni.


                                         Závěry
Vývoj školy
– Zrušení pozice vedoucí učitelky v mateřské škole.
– Částečná obměna pedagogického sboru.
– Změna na vedoucí pracovní pozici zástupce ředitele na střední škole.
– Zefektivnění práce školního poradenského pracoviště.
– Průběžné zlepšování materiálních podmínek školy.
Silné stránky
– Efektivní podpora jazykových kompetencí žáků prostřednictvím aktivit nad rámec výuky,
  projektům a mezinárodní spoluprací se odráží ve výsledcích vzdělávání z cizích jazyků.
  (1.5)
– Dlouhodobé výborné výsledky při ukončování vzdělávání maturitní zkouškou. (5.2)
– Široká nabídka mimo výukových aktivit umožňuje žákům získávat klíčové kompetence
  a rozvíjet jejich nadání a zájmy. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatky v řízení mateřské školy, zejména v oblasti aktivního řízení pedagogickýc h
  procesů, monitorování, vyhodnocování a přijímání účinných opatření ke zvýšení kvality
  výchovně vzdělávacího procesu. (2.1, 2.3)
– Nastavená organizace dne v průběhu předškolního vzdělávání v některých režimovýc h
  momentech narušuje plynulost a provázanost jednotlivých činností, omezuje možnost
  samostatného rozhodování dětí a rozvinutí spontánní hry pro efektivní učení. (4.1)
– Nesystematické řízení pedagogického procesu neumožňuje potřebný přenos informac í,
  což se projevuje v rozdílné kvalitě výuky středního vzdělávání. (2.1)
– Ve sledované výuce učitelé méně využívají moderní metody výuky jako je kooperativní
  učení, kritické myšlení, práce s informacemi. Žáci nejsou v odpovídající míře vedeni
  k vyhodnocování vzdělávacího cíle. (4.1, 4.2)
– Absence diferenciace výuky v některých sledovaných hodinách neumožňovala zohlednit
  individuální vzdělávací potřeby všech žáků, a to zejména žáků nadaných. (4.3)

                                           7/10
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit a efektivně realizovat řídící kompetence, hodnotící a kontrolní činnost, přijímat
  odpovídající a účinná opatření ke zlepšení stavu činnosti MŠ.
– Zajistit plynulost organizace dne a prolínání řízených a spontánních činností, rozvoj hry
  a samostatné rozhodování dětí.
– Využívat široké škály metod a forem práce s důrazem na aktivní učení dětí a zajistit
  pestrou vzdělávací nabídku pro všestranný rozvoj dětí a jejich volbu a rozvoj
  samostatného rozhodování o své činnosti.
– Využívat výsledky pedagogické diagnostiky pro vytváření individualizované vzdělávac í
  nabídky.
– Dbát na správnou formulaci vzdělávacího cíle hodiny a jeho vyhodnocení v závěru
  hodiny.
– Stanovit vhodné způsoby zapojení žáků do procesu hodnocení, motivovat je
  k pravidelnému vyhodnocování vlastního učebního pokroku, v průběhu vzdělává ní
  vytvářet podmínky pro sebehodnocení nebo vzájemné hodnocení žáků, zvážit využití
  žákovských portfolií.
– Využívat moderní metody formy práce, kooperativní učení, práci s informace mi
  z různých informačních zdrojů a jejich následné vyhodnocování, porovnávání apod.
– Zařazovat do výuky gradované úlohy. Výuku diferencovat směrem k žákům se
  speciálními vzdělávacími potřebami i žákům nadaným.
– Zvážit zapojení vedoucích předmětových komisí do širšího vedení školy s cílem lépe
  koordinovat výuku napříč předměty, zajištění jednotného přístupu k pedagogickým
  procesům a podporu profesního rozvoje učitelů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, tisk 24. 10. 2024
 2.   Výkaz S 1–01 o mateřské škole podle stavu k 30. 9. 2024
 3.   M8 Výkaz o střední škole podle stavu k 30. 9. 2023
 4.   Školní řád mateřské školy č.j.: Bg/494/19 s účinností od 2. 9. 2024
 5.   Školní řád gymnázia platný od 4. 11. 2024



                                           8/10
 6.   Školní vzdělávací programy platné ve školním roce 2024/2025
 7.   Organizační schéma Bigy platné k 7. 11. 2024
 8.   Dokumentace související s činností školního poradenského pracoviště ve školním
      roce 2024/2025 (seznam žáků se speciálními vzdělávacími potřebami, doporučení
      školských poradenských zařízení, individuální vzdělávacím plány, plány pedagogické
      podpora apod., strategie školního poradenského pracoviště, minimální preventivní
      program, strategie předcházení školní neúspěšnost atd.)
 9.   Vzdělávací koncepce Mateřská škola při Biskupském gymnáziu Brno
10.   Elektronický informační systém školy vedený ve školním roce 2024/2425
11.   Doklady o dosaženém vzdělání pedagogických zaměstnanců
12.   Matrika dětí (žádost o přijetí, rozhodnutí o přijetí, evidenční list, dohoda o docházce,
      lékařské potvrzení)
13.   Plánování: Třídní vzdělávací programy jednotlivých tříd, Adaptační plán uvádění
      začínající učitelky do praxe
14.   Evaluace: Pedagogická diagnostika, Hodnocení třídních témat za tento školní rok
15.   Výroční zprávy BIGY 22/23 a 23/24
16.   Zápisy předmětových komisí vedené ve školním roce 2023/2024 a 2024/2025
17.   Zápisy z jednání pedagogické rady vedené ve školním roce 2023/2024 a 2024/2025
18.   Rozvrh hodin ve školním roce 2024/2025
19.   Dokumentace související se zajištěním bezpečnosti a ochrany zdraví dětí, žáků
      při poskytování vzdělávání vedená ve školním roce 2024/2025 (vzorek)
20.   Dokumentace vztahující se k finančním podmínkám školy a zajištění školního
      stravování pro školní rok 2024/2025 k datu inspekční činnosti (vzorek)
21.   Zápis z jednání s ředitelem ze dne 7. 11. 2024


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Alena Svobodová, školní inspektorka
 Mgr. Eva Boráňová, školní inspektorka
 Mgr. Zora Spurná, školní inspektorka
 Mgr. Ivona Válková, školní inspektorka


                                            9/10
 PhDr. Šárka Maleňáková, Ph.D., školní inspektorka


26. 11. 2024




                                        10/10
