CSI0X00B0O5P
Počet listů: 4




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-102/23-S


Název                                Integrovaná střední škola, Mladá Boleslav,
                                     Na Karmeli 206
Sídlo                                Na Karmeli 206, 293 01 Mladá Boleslav
E-mail                               info@issmb.cz
IČO                                  00 473 944
Identifikátor                        600 170 179
Právní forma                         příspěvková organizace
Zastupující                          Mgr. Štefan Klíma
Zřizovatel                           Středočeský kraj
Místo inspekční činnosti             Na Karmeli 206, B. Němcové 665/5,
                                     Jaselská 146/14, Mladá Boleslav
Inspekční činnost na místě           27. leden a 30. − 31. leden 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů (dále ŠVP),
naplňování ŠVP a jeho souladu s právními předpisy a rámcovým vzdělávacím programem
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Integrovaná střední škola, Mladá Boleslav, Na Karmeli 206, po schválení změny názvu
a adresy sídla zastupitelstvem Středočeského kraje dne 30. ledna 2023 Střední pedagogická
škola a Střední odborná škola služeb Mladá Boleslav, příspěvková organizace, (dále
„škola“) vykonává činnost střední školy a domova mládeže. K 30. září 2022 škola celkem
vykazovala ve dvou oborech středního vzdělání s maturitní zkouškou Informační služby
a Předškolní a mimoškolní pedagogika 246 žáků, a ve třech oborech středního vzdělání
s výučním listem Aranžér, Cukrář a Pekař 170 žáků. Nově upravený nejvyšší povolený počet
je využit z 83 %.
Od minulé inspekční činnosti v roce 2016 došlo k útlumu oborů vzdělání Ekonomika
a podnikání, Podnikání, Obchodník a Prodavač. Počet žáků vzrostl u oborů Předškolní
a mimoškolní pedagogika (146), Informační služby (100), Aranžér (72) a Cukrář (55). Počet
žáků oboru Pekař(43) má stabilní tendenci. Ve dvou budovách domova mládeže (dále DM)
je ubytováno 64 žáků školy, což je 94 % nově zvýšeného povoleného počtu ubytovanýc h.
Ke dni inspekční činnosti škola vzdělávala 38 žáků se speciálními vzdělávacími potřebami
a 10 žáků s odlišným mateřským jazykem, z nichž čtyři mají částečnou jazykovou bariéru.


                         Hodnocení podmínek vzdělávání
Ředitel školy (dále „ředitel“) ve své činnosti vychází z realistické vize, kterou průběžně
vyhodnocuje a přijímá následná opatření. Zefektivnil vzdělávací nabídku utlume ním
neperspektivních oborů a vytvořil dvě specializace oboru Informační služby. Daří se
vzájemně úzce propojovat obory s výučním listem např. prostřednictvím celoškolních akcí.
Průběžně se zdokonalují materiální podmínky pro vzdělávání a zlepšují se výsledky žáků
u závěrečných zkoušek. Podporuje se vzájemná spolupráce žáků a učitelů při vytváření
vzájemné učící se a inspirující komunity. Stanovené cíle se však nedaří zcela naplňovat
oblasti diferenciace výuky ve vztahu k individuálním schopnostem žáků a nižší účinnos ti
opatření ke zlepšení výsledků maturitních zkoušek.
Koncepční a operativní řízení je funkční. Vedení školy aktivně řídí, monitor uje
a vyhodnocuje pedagogické procesy. Doporučení z hospitační činnosti mají pozitivní vliv
na zlepšení průběhu vzdělávání. Průběh a výsledky vzdělávání jsou účelně projednávány
také v pedagogické radě a předmětových komisích. Odbornou kvalitu vzdělávání nově
posuzují lídři jednotlivých oborů.
Od minulé inspekční činnosti došlo k podstatnému zlepšení materiálních podmínek, a to díky
efektivně a promyšleně využívaným finančním prostředkům ze státního rozpočtu, příspěvku
od zřizovatele a výnosů z doplňkové činnosti. Vznikají tak mj. nové funkční učební prostory,
stávající se modernizují a vybavují potřebným zařízením a digitální technikou.
Pedagogický sbor se průběžně obnovuje a je převážně odborně kvalifikovaný. Další
vzdělávání pedagogických pracovníků probíhá plánovitě a systematicky. Je při něm
podporován týmový přístup ke zlepšování kvality výuky, kterou pozitivně ovlivňuje také
aktivní zapojení ředitele do lektorské a publikační činnosti. Mentoring nových učitelů je
dobře nastaven a dle sledovaného průběhu i většinou účinný. Školní poradenské pracoviště
pracuje převážně účelně, jeho členové navzájem spolupracují a poskytují učitelům potřebnou
metodickou pomoc.
Fungující vztahy se zřizovatelem, spolupráce se sociálními partnery, zapojování do
kulturních akcí pro veřejnost, rozvoj vztahů se zákonnými zástupci žáků podporují dobrý
základ pro systematický rozvoj kvality vzdělávání.


                                            2/8
Škola věnuje bezpečnosti a ochraně zdraví pozornost stanovením pravidel a postupů
ve vnitřních předpisech, o nichž jsou žáci prokazatelně poučováni. Daří se udržovat
minimální míru úrazovosti.


                          Hodnocení průběhu vzdělávání
V hospitovaných hodinách byla zaznamenána pozitivní a tvořivá atmosféra a vzájemný
respekt učitelů a žáků. Při stanovení vzdělávacích cílů vyučující vycházeli ze ŠVP
a z dosavadních žákovských znalostí a dovedností. Všichni učitelé projevovali o žáky zájem,
zajišťovali si průběžnou zpětnou vazbu a vhodně je podporovali v plnění zadaných úkolů.
Oproti minulému inspekčnímu hodnocení byli žáci více jak v polovině hodin dobře
aktivizováni využíváním kooperativních forem výuky. Účelné bylo využití digitálníc h
technologií pro zvyšování názornosti a přehlednosti učiva. Celkově byla struktura
vyučovacích hodin převážně zdařilá včetně zvládnutých závěrečných fází. Učitelé ale pouze
ve čtvrtině hodin vedli žáky k sebehodnocení. Menší byla rovněž diferenciace výuky
ve vztahu k individuálním schopnostem žáků.
V hospitovaných hodinách českého jazyka a literatury a společenských věd se učitelům
většinou dařilo účinně rozvíjet postojové složky vzdělávacích cílů. Učitelé účelně vedli žáky
k vrstevnickému hodnocení. Ukáznění a motivovaní žáci spolupracovali při řešení
problémových úloh a samostatně vyhledávali informace za použití mobilních telefonů.
I když učitelé vhodně pokládali problémové otázky, pouze v polovině hodin podněcovali
žáky k diskusi o návrhu různých řešení a k obsahově náročné komunikaci. V rámci rozvoje
čtenářské gramotnosti žáci účelně využívají školní knihovnu a vedou si čtenářská portfolia.
Ve sledovaných hodinách však byla pouze ojediněle patrná složitější práce s uměleckými
a neuměleckými texty a účinnější podpora rozvoje kritického myšlení žáků. Ve výuce
anglického jazyka nedocházelo k překračování nejvyššího povoleného počtu žáků
ve skupině. Efektivitu vzdělávání cizích jazyků podporovaly vhodné metodické postupy
a důsledné používání cizího jazyka ke komunikaci učitelů s žáky a mezi žáky navzájem.
Vyučující cíleně využívali zásadu názornosti, účelně používali množství doplňkovýc h
materiálů a pomůcek, včetně aktivizačních prostředků a poslechových cvičení. Pokyny
formulovali srozumitelně a ověřovali si, zda jim žáci porozuměli. Ve sledované výuce
matematiky žáci ve frontální formě kombinované se samostatnou prací převážně účelně
procvičovali nové učivo. Výuka v přírodovědné oblasti byla systematicky věnována
projektové činnosti kooperativní formou. Cíl výuky výrazně podporoval zdravý životní styl
žáků a učitelka zdůrazňovala vhodně postojové cíle. Učitelka zdařile podporovala diskusi
mezi žáky. Ve výuce informačních technologií byli žáci cíleně vedeni ke zvládnutí
počítačového programu na praktickém příkladu. Ve výuce ekonomiky žáci pracovali
samostatně s pracovním listem, a to převážně účelně. Méně byl využit prostor pro obsahově
náročnou komunikaci. Žáky se dařilo účinně aktivizovat příklady z reálného života.
Vhodně využívané mezipředmětové vztahy, správná volba a zařazení příkladů z praxe
zvyšovaly efektivitu vzdělávání odborných předmětů a praktického vyučování a žákům
umožňovaly upevnit si již získané znalosti, rozvíjet dovednosti a lépe chápat věci
v souvislostech. Metody práce většinou účinně podporovaly rozvoj odborných kompetencí
žáků. Žáci byli důsledně vedeni k používání správné terminologie a logickému uvažová ní.
Měli zažitá pravidla komunikace a vytvářeli si odpovídající pracovní návyky. Učitelé
výrazně podporovali využívání různých informačních zdrojů, rozvoj kritického myšle ní,
prohlubování komunikativní kompetence žáků a uplatňování vhodných postojových cílů. Ze
sledované výuky bylo patrné, že učitelé učivo důsledně aktualizují a srozumite lně
zprostředkovávají žákům moderní poznatky z daného oboru.


                                            3/8
V oboru Předškolní a mimoškolní pedagogika škola umožňuje kvalitní přípravu žáků pro
budoucí povolání díky metodické propracovanosti hodin. Aktuálně probírané učivo
a dovednosti navazovaly na předchozí poznatky, správně je prohlubovaly a vedly k jejich
systematizaci. Skupinovou formu práce učitelé dobře uplatňovali při řešení problémovýc h
úkolů a podněcovali tak žáky k diskuzi a k obhajobě svých řešení. V rámci výuky hry na
hudební nástroj vyučující přizpůsobila požadavky i hodnocení výkonu individuá lním
schopnostem žáka. Prvky formativního hodnocení byly náležitě využity ve výuce hry na
klavír. Cílené přípravě na praktickou maturitní zkoušku se žáci účelně věnují ve volitelnýc h
seminářích z hudební, dramatické, výtvarné a tělesné výchovy.
Ve výuce teoretického odborného vzdělávání oboru Informační služby byli žáci velmi dobře
aktivizováni. Všichni respektovali pravidla a efektivně pracovali. Vyučující účelně propojili
výuku s praktickým využitím znalostí a dovedností. Výrazně podporovali čtenářskou
gramotnost žáků a vhodně je vedli ke kritickému myšlení při práci s různými informač ními
zdroji. Důsledně dbali na používání odborné terminologie. Podpora názornosti byla zajištěna
využíváním interaktivní tabule s prezentací učebních materiálů a audiovizuální ukázkou.
Učitelé zohledňovali individuální schopnosti žáků, dávali jim účinnou zpětnou vazbu a vedli
je k sebehodnocení a vrstevnickému hodnocení.
Ve sledovaných hodinách odborných předmětů a praktického vzdělávání oboru Cukrář,
Pekař a Aranžér        vyučující   účelně    propojovali  teorii  s využitím   znalostí
a dovedností a efektivně využívali různé formy výuky. Žáci správně dodržovali pracovní
postupy a normy a postupovali podle návodů a instruktáží. Probíhalo správné
opakování probraného učiva při aktivním zapojení všech žáků. Žáci náležitě využíva li
dostatek pomůcek a podle pokynů vyučujících dbali zásad bezpečnosti při práci. Učitelé
cíleně zapojovali žáky do vzájemné diskuse. Žákům poskytovali účelnou zpětnou vazbu
a vhodně k nim uplatňovali individuální přístup. Žáci prokazovali velmi dobrou úroveň
praktických dovedností.
Adaptačnímu procesu ubytovaných v domově mládeže je věnována náležitá pozornost. Mezi
převažující formy výchovné práce patří individuální konzultace a rozhovory. Pedagogové
vedou ubytované k zájmu o vzdělávání, k rozvoji komunikačních dovedností a schopnosti
vhodně vyjádřit svůj názor a zároveň k samostatnosti a odpovědnosti za své jednání.
Nabízené aktivity cíleně podporují rozvoj klíčových kompetencí, zejména sociálníc h
a interpersonálních a kompetencí k aktivnímu trávení volného času.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá obvyklé nástroje,
tj. ústní a písemné zkoušení a hodnocení praktických činností, dále žákovská portfolia či
školní srovnávací testy aj.
Průměrný prospěch žáků se od minulé inspekční činnosti zlepšil. Ve školních letech
2019/2020 až 2021/2022 se prospěch žáků maturitních oborů pohyboval mezi 1,7 až 1,8.
V období distanční výuky se zvýšil podíl žáků prospívajících s vyznamenáním na šestinu.
Ve školním roce 2021/2022 se však podíl žáků s vyznamenáním snížil na 8 %, naopak se na
7 % zvýšil podíl neprospívajících žáků. Z podrobné analýzy průběžných výsledků jsou
patrné významné rozdíly mezi průměrným prospěchem v jednotlivých předmětech, nejméně
se žákům daří uspět zejména v anglickém a českém jazyce. Slabé výsledky některých žáků
v průběhu vzdělávání zpravidla odpovídají jejich slabším výsledkům u maturitní zkoušky
(dále MZ).



                                            4/8
Úspěšnost žáků při ukončování vzdělávání MZ byla ve školních letech 2019/2020 až
2021/2022 kolísavá. Ve školním roce 2019/2020 MZ úspěšně složilo 85 % přihláše nýc h
žáků, v dalších školních rocích úspěšnost mírně klesla na tři čtvrtiny. Pozitivní je, že
v posledních třech školních letech MZ konali téměř všichni žáci (jen minimum žáků ji
nekonalo převážně z důvodu neúspěšného ukončení závěrečného ročníku). Míra hrubé
neúspěšnosti žáků u MZ (podíl žáků úspěšných u MZ nebo zkoušku konajících z celkového
počtu přihlášených) byla ve školním roce 2019/2020 nižší než průměr v příslušné skupině
oborů při celorepublikovém srovnání. Ve školním roce 2020/2021 se výsledky žáků zhoršily,
v roce 2021/2022 se naopak zlepšily nad celostátní průměr vyjma výsledků žáků oboru
Informační služby. . Z mezioborového srovnání vyplývá, že nejlepších výsledků stabilně
dosahují žáci oboru Předškolní a mimoškolní pedagogika. Vzhledem k útlumu oborů žáci
oboru Ekonomika a podnikání naposledy maturovali ve školním roce 2019/2020 a oboru
Obchodník ve školním roce 2021/22. Celkové výsledky žáků byly určovány jejich výsledky
jak ve společné, tak i profilové části MZ. Ve společné části MZ kolísají výsledky v českém
jazyce a literatuře i v angličtině kolem republikového průměru, zkoušku z matematiky koná
jen minimum žáků (mají horší výsledky, než je republikový průměr). Nevyrovnané jsou
i výsledky žáků v profilové části maturitní zkoušky, např. v praktické maturitní zkoušce
konané formou obhajoby maturitní práce v oboru Informační služby v minulých dvou
školních letech neuspěla pětina žáků.
V reakci na výsledky vzdělávání u MZ ředitel provedl změny v oborové skladbě
vyučovaných oborů (škola nevzdělává žáky v oborech Ekonomika a podnikání
a Obchodník). Přistoupil k opatřením v personální oblasti, sleduje sjednocování průběžného
hodnocení s kritérii nastavenými pro MZ. K evaluaci úrovně dosahovaných výsledků jsou
v anglickém a českém jazyce a literatuře nově zadávány vlastní srovnávací testy, škola také
zefektivnila postupy pro tvorbu maturitní práce v oboru Informační služby. Žákům s rizike m
školní neúspěšnosti se učitelé věnují formou individuálních pravidelně stanovenýc h
prezenčních nebo on-line konzultací nebo formou individuálních rozhovorů. Účinnost
opatření ke zlepšení výsledků se projevila pouze částečně.
Ke zlepšení výsledků vzdělávání žáků od minulé inspekční činnosti došlo u oborů s výučním
listem. Podařilo zvýšit podíl žáků prospívajících v průběhu vzdělávání s vyznamená ním
(zhruba 15 %) a snížit podíl neprospívajících žáků na minimum.
Také u závěrečných zkoušek dosahují žáci dlouhodobě velmi dobrých výsledků. V minulýc h
třech školních rocích je 98 % žáků vykonalo úspěšně, z toho třetina prospěla
s vyznamenáním. Zvládnout závěrečné zkoušky v letech 2020/21 a 2021/22 bylo umožně no
rovněž žákům maturitního oboru Obchodník, což podpořilo jejich uplatnitelnost na trhu
práce. Zlepšením oproti předešlé inspekční činnosti je, že se škole se také daří snižovat
předčasné odchody žáků oborů s výučním listem ze vzdělávání. Ze žáků těchto oborů, kteří
v příslušném prvním ročníku zahájili vzdělávání, jej úspěšně dokončilo průměrně 80 %.
Škola reflektuje vzdělávací potřeby žáků se speciálními vzdělávacími potřebami, jejich
prospěch je srovnatelný s ostatními žáky.
Ředitel systematicky podporuje pozitivní vztah žáků ke společnému dění ve škole. Za tímto
účelem žáci připravují a realizují projekty, které přispívají ke zlepšení života v komunitě,
a podílejí se na realizaci celoškolních akcí, a to mezioborových či mezipředmětových, které
rozvíjí klíčové kompetence žáků, jejich specifické zájmy a přispívají k sociálnímu
a osobnostnímu rozvoji žáků. Škola tak vhodně rozvíjí pozitivní vztahy mezi žáky různého
věkového složení a oborů a roste jejich sounáležitost se školou v průběhu vzdělává ní.
Pozitivní je, že se do akcí zapojuje většina žáků a učitelů. Odborné nadání žáků je účelně
rozvíjeno na školním pracovišti Karmelka, ve školním bistru, cizojazyčné dovednosti


                                            5/8
získáním mezinárodního certifikátu. Učitelé se snaží období distančního vzdělávání navázat
na úspěšné zapojování nadaných žáků do různých dovednostních soutěží. Možnosti
externího srovnávání škola využívá i v rámci sportovních soutěží. Tyto akce výrazně
přispívají ke tvorbě pozitivní atmosféry ve škole a podpoře žádoucích vzájemnýc h
vrstevnických vztahů.
Preventivní systém školy je kvalitně nastaven na omezování forem rizikového chování.
Případné kázeňské problémy či školní neúspěch jsou neprodleně projednávány se žáky
i jejich zákonnými zástupci. Výskyt negativních jevů byl v poslední době nízký. Z rozboru
výsledků je zřejmé, že po obnovení prezenční výuky se škole podařilo motivovat žáky
k účasti ve vzdělávání, počet zameškaných hodin se nezvýšil. Díky vhodně nastaveným
pravidlům pro hodnocení žáků v případě absence a jejich důslednému uplatňování se škole
daří řešit problémy spojené s vyšší či neomluvenou absencí. Pro žáky prvních ročníků
probíhají smysluplné adaptační aktivity. V rámci kariérového poradenství je poskytována
účelná podpora žákům posledních ročníků při výběru jejich další vzdělávací cesty nebo
zaměstnání. Pro zefektivnění činnosti školního poradenského pracoviště vzhlede m
k výsledkům žáků chybí zacílení konkrétních opatření ze strategie předcházení školní
neúspěšnosti na jednotlivého žáka.
Do činnosti domova mládeže jsou cíleně zařazována jak společná setkání, tak i pro zájemce
vhodné sportovní, kulturní aj. aktivity. V domově mládeže i nadále pokračuje účinný systém
podpory motivace žáků ke vzdělávání. Pedagogičtí pracovníci průběžně získávají infor mace
o výsledcích vzdělávání dosahovaných ubytovanými, v případě potřeby jim poskytují
individuální dopomoc.


                                         Závěry
Vývoj školy
- Od roku 2020 byl snížen nejvyšší počet žáků na 500 a byl zvýšen nejvyšší povolený počet
  ubytovaných v domově mládeže na 68,
- výrazně se zlepšily materiální podmínky pro výuku,
- zefektivnila se a inovovala vzdělávací nabídka,
- byly odstraněny nedostatky zjištěné při předešlé inspekční činnosti.
Silné stránky
- Promyšlené stmelující mezioborové a mezipředmětové aktivity přispívají k rozvoji
  klíčových kompetencí žáků,
- zkvalitňování pedagogického řízení má pozitivní vliv na využívání efektivních forem
  a metod výuky,
- zlepšování materiálních podmínek umožňuje úspěšný rozvoj odborných kompetencí
  žáků,
- úspěšnost žáků u závěrečných zkoušek vzrůstá.
Slabé stránky a/nebo příležitosti ke zlepšení
- Nízká míra diferenciace výuky v teoretických předmětech ve vztahu k individuá lním
  schopnostem žáků,
- kolísavé výsledky u maturitních zkoušek.


                                             6/8
Doporučení pro zlepšení činnosti školy
- Zintenzivnit evaluaci výsledků vzdělání a spolupráci mezi předmětovými komisemi
  s cílem zlepšovat výsledky žáků u maturitní zkoušky,
- podporovat diferenciaci výuky v průběhu ve vztahu k individuálním schopnostem žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e- podatelnu csi.s@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací listina školy s účinností od 1. 7. 2001 včetně aktuálních dodatků (č. 1 až 12)
 2.   Potvrzení ve funkci ředitele školy, čj. 057445/2020/KUSK, ze dne 25. dubna 2020
 3.   Výpis z rejstříku škol a školských zařízení – stav k termínu inspekční činnosti
 4.   Dokumentace k řízení a kontrole – školní rok 2022/2023 k termínu inspekční činnosti
 5.   Personální dokumentace pedagogických pracovníků včetně plánu jejich dalšího
      vzdělávání (vzorek)
 6.   Dokumentace k zajištění bezpečnosti a ochrany zdraví, platná ve školním roce
      2022/2023 k datu inspekční činnosti
 7.   Doklady o přijímání ke střednímu vzdělávání (vzorek)
 8.   Doklady o ukončování vzdělávání maturitní zkouškou a závěrečnými zkouškami
      (vzorek)
 9.   Školní vzdělávací programy, účinné k termínu inspekční činnosti
10.   Školní řád střední školy, vnitřní řád domova mládeže, účinné k termínu inspekční
      činnosti
11.   Školní matrika včetně prospěchu žáků – stav k termínu inspekční činnosti
12.   Třídní knihy, rozvrh vyučovacích hodin – školní rok 2022/2023 k termínu inspekční
      činnosti
13.   Záznamy z pedagogické rady – školní rok 2021/2022, 2022/2023 k termínu inspekční
      činnosti
14.   Dokumentace školního poradenského pracoviště – školní rok 2021/2022, 2022/2023
      k termínu inspekční činnosti
15.   Výroční zprávy o činnosti školy – školní rok 2019/2020, 2020/2021, 2021/2022
16.   Ekonomická dokumentace k termínu inspekční činnosti (Finanční vypořádání dotací
      poskytnutých příjemcům prostřednictvím kraje ze státního rozpočtu v roce 2022,
      účetní závěrka sestavená k 31. prosinci 2022)
17.   Webové stránky školy https://spgsmb.cz/ k termínu inspekční činnosti
18.   Inspekční zpráva, čj. ČŠIS-621/16-S




                                            7/8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Jana Diopová, školní inspektorka,
 vedoucí inspekčního týmu
 Ing. Vladimíra Hokešová, školní
 inspektorka

 Mgr. Pavla Vítková, školní inspektorka

 Bc. Mária Kotvanová, kontrolní
 pracovnice
 Mgr. Daniel Vančura,MBA, přizvaná
 osoba – odborník na výuku
 gastronomických oborů
 Bc. Pavla Matějková, přizvaná osoba –
 odborník na řízení školy a na předškolní
 a mimoškolní pedagogiku

V Praze dne 1. března 2023




                                            8/8
