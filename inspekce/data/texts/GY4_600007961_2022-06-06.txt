                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1162/22-S


Název                                Gymnázium J. A. Komenského, Nové Strašecí,
                                     Komenského nám. 209
Sídlo                                Komenského náměstí 209, 271 01 Nové Strašecí
E-mail                               gymn.novstra@iol.cz
IČ                                   47 019 697
Identifikátor                        600 007 961
Právní forma                         příspěvková organizace
Zastupující                          Mgr. Richard Spiegl
Zřizovatel                           Středočeský kraj
Místo inspekční činnosti             Komenského náměstí 209, Nové Strašecí
Termín inspekční činnosti            6. – 8. června 2022


Inspekční činnost byla zahájena předložením pověření k inspekční činnosti.

                                  Předmět inspekční činnosti
Zjišťování a hodnocení podmínek, průběhu a výsledků středního vzdělávání podle
příslušného školního vzdělávacího programu (dále „ŠVP“), naplňování vzdělávac ího
programu a jeho souladu s právními předpisy a rámcovým vzdělávacím programem podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.

                                          Charakteristika
Příspěvková organizace (dále „škola“) vykonává činnost střední školy. K termínu inspekční
činnosti se ve škole vzdělávalo 190 žáků ve čtyřletém oboru středního vzdělání s maturitní
zkouškou Gymnázium. Naplněnost školy je stabilní a aktuálně činí přibližně 80 %. Škola



2021/2022
identifikuje deset žáků se speciálními vzdělávacími potřebami, z nichž se žádný nevzdělá vá
podle individuálního vzdělávacího plánu. Ve škole jsou vzděláváni tři žáci s odlišným
mateřským jazykem, z nichž jeden má jazykovou bariéru. Žáci mají zajištěné stravování
v budově základní školy, která se nachází v blízkosti gymnázia.

                         Hodnocení podmínek vzdělávání
Ředitel školy (dále „ředitel“) působí ve své funkci, pro jejíž výkon je odborně i manažersky
kvalifikovaný, od 1. září 2008. Jeho zkušenosti s vedením školy se promítají do velmi dobře
nastavené, cíleně a realisticky vyhodnocované koncepce rozvoje školy a funkční organizač ní
struktury. Aktualizované koncepční záměry škola naplňuje zejména v rozvoji a podpoře
spolupráce učitelů a žáků ve školních aktivitách různého zaměření, v oblasti vytváření
kvalitních personálních podmínek a ve zlepšování materiálních podmínek pro vzdělává ní.
Vedení školy pravidelně analyzuje a následně přijímá vhodná opatření ke zlepšení
vzdělávání.
Část pravomocí ředitel účelně delegoval na svého zástupce. K zajištění plynulého chodu
školy efektivně využívá rovněž poradní sbor, pedagogickou radu a předmětové komise.
Ředitel uplatňuje funkční systém operativního řízení, který odpovídá nižšímu počtu učitelů
a vychází z každodenního neformálního kontaktu vedení školy a pedagogů.
Poznatky z hospitační činnosti ředitele se většinou daří v přiměřeném rozsahu promítno ut
do odpovídajících opatření ke zkvalitnění výuky. V doporučeních ke zlepšení výuky však
chybí větší důraz na využívání evaluačních nástrojů, zejména formativního hodnocení,
vzájemného hodnocení a sebehodnocení žáků.
Pedagogický sbor je dlouhodobě stabilní, 100% kvalifikovaný a veškeré hodiny jsou
odučeny s příslušnou předmětovou specializací. Další vzdělávání pedagogickýc h
pracovníků (dále „DVPP“) je plánovité, vychází z osobní profilace pedagogů i z potřeb
školy. V období od předešlé inspekční činnosti bylo účelně zaměřeno zejména
na zdokonalení učitelů v komunikačních dovednostech, vedení žáků ke kritickému myšle ní,
rozvoj digitálních kompetencí a na mediální výchovu. Poznatky získané na odborných
seminářích učitelé vhodně aplikují do výuky, jejich přínos pro školu ověřuje ředitel při
hospitacích. Pedagogové správně absolvovali specializační studium potřebné pro výkon
jejich funkcí.
Ve školním poradenském pracovišti účelně spolupracují výchovná poradkyně, výchovná
poradkyně pro kariérové poradenství a školní metodik prevence. Svoji činnost vykonávají
efektivně na základě promyšleného programu osobnostního růstu žáků s akcentem na
předcházení rizikovému chování. Po skončení distanční výuky škola rovněž řeší zvýšený
výskyt psychických problémů u žáků. Úspěšnou adaptaci žáků prvního ročníku podporuje
adaptační kurz a další na něj navazující aktivity.
Efektivní využívání finančních zdrojů včetně prostředků z projektů EU umožňuje vytvářet
kvalitní podmínky pro naplňování ŠVP. Průběžně se daří obnovovat a modernizo vat
didaktické a učební pomůcky. Úspěšné zapojení školy do projektů směřuje ke zvyšová ní
kvality výuky. Jedná se zejména o projekt Erasmus+ podporující výuku cizích jazyků
využitím výjezdů žáků i pedagogů do zahraničí s cílem zvyšování jejich jazykovýc h
dovedností a výměny zkušeností. Zlepšení je zřejmé i v materiálním vybavení účelným
využitím evropských finančních zdrojů na pořízení informačních technologií ve vzdělává ní.
Škola disponuje dostatečným počtem učeben včetně odborných a jazykových. Třídy jsou
vkusně a esteticky vyzdobené. Výuka tělesné výchovy probíhá v pronajatých prostorách
městské sportovní haly a v areálu městských sportovních zařízení.


2021/2022                                    2
Škola věnuje dostatečnou pozornost bezpečnosti a ochraně zdraví žáků stanovením pravidel
a postupů ve vnitřních předpisech, s nimiž jsou prokazatelně seznámeni žáci i zaměstna nc i
školy. Míru úrazovosti škola pravidelně vyhodnocuje a přijímá opatření k jejímu snížení.

                          Hodnocení průběhu vzdělávání
Ve všech hospitovaných hodinách probíhala výuka v příznivé pracovní atmosféře. Učitelé
vyučovací hodiny účelně promýšleli, žákům byl dobře zřejmý její cíl, patrné bylo také
vhodné navazování na dosavadní žákovské znalosti a dovednosti. Ve vzdělávání byla jen
v nižší míře věnována pozornost didaktickému závěru vyučovacích hodin, shrnutí
probraného učiva a vyhodnocení splnění vzdělávacího cíle.
V hospitovaných hodinách učitelé pouze výjimečně uplatnili formativní hodnocení žáků. Jen
minimálně byly rovněž využity příležitosti k zapojení žáků do evaluačních aktivit, zejména
do vzájemného hodnocení na základě předem stanovených kritérií či sebereflexe dosaženého
učebního pokroku. Žáci byli jen ojediněle vedeni k efektivní práci s informačními zdroji.
Ve výuce českého jazyka a literatury byli žáci účinně aktivizováni při práci ve dvojicích
nebo individuální práci. Vhodná motivace žáků přispěla k účelné spolupráci při vyhledá vá ní
informací využitím digitálních technologií. Zdařilé plnění dílčích úkolů při zadání práce
správně rozvíjelo kognitivní funkce žáků. Ve výuce se dařilo využívat zkušeností z reálných
situací a žáci byli vedeni k vytváření postojů.
V hospitovaných hodinách šesti různých cizích jazyků včetně latinského vyučující vhodně
uplatňovali různé organizační formy a metody výuky. Efektivita, kvalita a didaktická
propracovanost hospitovaných hodin byla ovlivněna mírou pedagogických zkušeností
a kvalifikovaností učitelů. Výuka byla většinou správně vedena v daném cizím jazyce.
Učitelé účelně zařazovali poslechová cvičení, zapojovali žáky do komunikačních situací
a vhodně individuálně korigovali vyjadřování žáků. Kooperativní formy práce účinně
podporovaly cílený rozvoj komunikačních kompetencí žáků.
Ve výuce matematiky stanovené vzdělávací strategie účinně rozvíjely vědomosti
a dovednosti žáků. Frontálně vedený výklad doplněný řízeným rozhovorem správně
vycházel z dosavadních znalostí žáků. Při procvičování probíraného učiva byli žáci zdařile
vedeni k hledání možných variant řešení příkladů, vhodně bylo rozvíjeno jejich logické
myšlení. Úlohy byly předkládány žákům cíleně v potřebných souvislostech a se stupňujíc í
se obtížností. Ve vyšším ročníku byla promyšleně využita obsahová diferenciace učebních
úloh k podpoře nadaných žáků. Účelně byla zařazena práce s chybou.
V přírodovědném vzdělávání se pozitivně projevila promyšlená struktura vyučovacích hodin
a účelnost didaktických postupů. Žáci byli účinně aktivizováni střídáním různých forem
a metod práce. Učitelé vhodně koordinovali jednotlivé činnosti a poskytovali žákům
dostatečný časový prostor pro vypracování zadaného úkolu. Ve více než polovině
hospitovaných hodin byla vhodným zařazením dovednostně – praktických metod
podporována schopnost žáků aplikovat teoretické poznatky a dodržovat správný postup
při laboratorním cvičení. Ve sledovaných vyučovacích hodinách byla podpořena názornost
výuky účelným využitím didaktické techniky a učebních pomůcek. Pouze ojediněle převaha
frontální výuky vedla k pasivitě některých žáků.
Ve výuce hudební výchovy byly velmi vhodně propojeny znalosti z jiných předmětů
v souvislosti se zkušenostmi žáků z reálného života. Metody práce intenzivně podporovaly
kreativitu žáků. Motivovaní žáci se aktivně zapojovali do společného zpěvu i do hry
na některé hudební nástroje.



2021/2022                                    3
Hospitované hodiny tělesné výchovy byly dobře organizačně připraveny a realizovány. Žáci
efektivně prováděli průpravné cviky, zapojovali se do určených pohybových
aktivit i do týmové hry za důsledného dodržování bezpečnostních pravidel.
Výuka je vhodně doplňována kulturními a vzdělávacími akcemi různého zaměření včetně
environmentálních aktivit a sportovních kurzů. Všestranný rozvoj osobnosti žáků rovněž
podporuje širší nabídka volitelných a nepovinných předmětů.

                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá kromě standardníc h
nástrojů, tj. písemného, ústního zkoušení a hodnocení žákovských projektů různého
zaměření, také systém vlastních srovnávacích testů i externí testování. Výsledky evaluace
jsou využívány k přijetí opatření ke zlepšení kvality vzdělávání i k předcházení neúspěšnosti
při ukončování studia maturitní zkouškou. Od předchozí inspekční činnosti byl zefektivně n
způsob předávání informací žákům i jejich zákonným zástupcům prostřednictvím
elektronického informačního systému.
Individuální a skupinové výsledky vzdělávání jsou pravidelně vyhodnocovány při jednáních
pedagogické rady, v předmětových komisích a na poradách vedení školy. Z rozboru
průběžných výsledků žáků je zřejmé, že od předchozí inspekční činnosti přetrvává nižší míra
sjednocení kritérií hodnocení v jednotlivých předmětech. V českém jazyce a literatuře tak
žáci dlouhodobě dosahují výrazně horšího průměrného prospěchu než v jiných předmětech.
V hodnoceném období tří posledních školních roků se výsledky žáků v průběhu vzdělává ní
postupně zlepšovaly. Výrazně vzrostl podíl žáků prospívajícíc h s vyznamenáním, zatímco
ve školním roce 2018/2019 činil přibližně 12 %, ve školním roce 2020/2021 dosáhl cca
30 %. Zlepšil se rovněž průměrný prospěch žáků. Žákům se velmi dobře daří zvládat nároky
gymnaziálního vzdělávání, neprospívají jen výjimečně.
Rozsah absence byl v uplynulých třech školních rocích výrazně ovlivněn podílem distanční
výuky. Zatímco ve školním roce 2018/2019, s plně prezenční výukou, se roční míra absence
pohybovala kolem 140 hodin na žáka, v roce 2019/2020 byla o třetinu nižší a v roce
2020/2021 pak přibližně o dvě třetiny. Neomluvené hodiny se téměř nevyskytly.
Po obnovení prezenční výuky však absence žáků mírně vzrostla, v prvním pololetí školního
roku 2021/2022 tak byla při komparaci s absencí žáků ve srovnatelných obdobích (tj. první
pololetí školních roků 2018/2019 a 2019/2020) přibližně o třetinu vyšší. Škola se případy
zvýšené absence zabývá, řeší je individuálně v součinnosti se zákonnými zástupci.
Výsledky žáků při ukončování studia maturitní zkouškou jsou stabilně velmi dobré. Hrubá
neúspěšnost (podíl žáků neúspěšných u maturitní zkoušky nebo zkoušku nekonajíc íc h
z celkového počtu přihlášených) je srovnatelná s průměrem v dané skupině oborů. Podíl
žáků prospívajících u maturitní zkoušky s vyznamenáním se zvýšil, ve školním roce
2021/2022 činil přibližně 60 %, což je téměř dvojnásobný nárůst ve srovnání s předchozími
školními roky.
K prevenci neprospěchu a k zajištění úspěšnosti žáků v průběhu i při ukončování vzdělává ní
jsou účelně využívány obvyklé postupy, např. individuální online či prezenční konzultace
a maturitní semináře. Učitelé také vhodně poskytují žákům prostřednictvím online platformy
výukové materiály, zadání pro domácí práci či podklady doplňující probrané učivo, zároveň
zařazují doplňující učivo s vybranými úkoly pro nadané žáky. Škola reflektuje vzdělávac í
potřeby žáků se speciálními vzdělávacími potřebami. Pedagogové jsou účelně informo vá ni
o jejich individuálních potřebách a jejich prospěch je srovnatelný s ostatními žáky.



2021/2022                                    4
Systematicky vytvářené motivační prostředí, např. individuální přístup pedagogů k nadaným
žákům, množství udělených pochval, přispívá ke zdárné účasti žáků v mnoha soutěžích
různého zaměření. Škola sleduje uplatnění absolventů školy na trhu práce, využívá při tom
zejména osobního kontaktu s absolventy. Výrazná většina absolventů školy úspěšně
pokračuje ve studiu v terciárním vzdělávání.

                                              Závěry
Vývoj školy
- Daří se udržovat vysokou odbornou kvalifikovanost a aprobovanost pedagogického
  sboru.
- Zkvalitnily se materiální podmínky pro vzdělávání.


Silné stránky školy
-       Koncepční řízení školy, systematické přijímání a vyhodnocování opatření ke zvýšení
        kvality vzdělávání.
-       Výuka plně zajištěna učiteli s příslušnou předmětovou specializací.
-       Účinná podpora všestranného rozvoje osobnosti žáků jejich zapojením do četných
        projektů a širší nabídkou volitelných a nepovinných předmětů.


Slabé stránky školy a/nebo příležitosti ke zlepšení
-       Příležitost ke zlepšení má škola v systematičtějším využití evaluačních nástrojů ve výuce
        tj. formativního hodnocení, vzájemného hodnocení žáků a sebereflexe dosaženého
        učebního pokroku.


    Doporučení pro zlepšení činnosti školy
    -    Využívat formativní hodnocení, vrstevnické hodnocení a sebehodnocení žáků.
    -    Vést žáky k efektivní práci s informačními zdroji, v závěru hodin zhodnotit splnění
         stanoveného cíle, zapojovat do shrnutí učiva také žáky.
    -    Rozšířit školní poradenské pracoviště o pozici školního psychologa.
    -    Vyhodnocovat příčiny zvýšené absence žáků a přijímat opatření k jejímu snížení.
    -    Sjednocovat pravidla hodnocení v jednotlivých vyučovacích předmětech.



                 Seznam dokladů, o které se inspekční zjištění opírají
    1.     Zřizovací listina čj. OŠMS/5857/2001 z 30. listopadu 2009 ve znění dodatků č. 1 až
           3
    2.     Výpis z rejstříku škol a školských zařízení, stav k datu inspekce
    3.     Personální dokumentace pedagogických pracovníků včetně jmenování a potvrzení
           ředitele ve funkci, plánu DVPP, přehledu absolvovaných seminářů a vyhodnocení
           personálních rizik, školní rok 2021/2022 k termínu inspekční činnosti


    2021/2022                                     5
 4.    Výroční zpráva o činnosti školy za školní rok 2020/2021
 5.    Dokumentace k zajištění bezpečnosti a ochrany zdraví žáků (kniha školních úrazů,
       doklady o školení zaměstnanců, revizní zprávy zařízení, s nímž žáci přicházejí
       do styku, provozní řády odborných učeben, rozbor úrazovosti, analýza a vyhodnocení
       rizik), školní rok 2021/2022 k termínu inspekční činnosti
 6.    Inspekční zpráva ČŠIS-1207/15-S
 7.    Koncepce školy, Stanovení věcných úkolů v roce 2021–2022
 8.    Školní vzdělávací program účinný k termínu inspekční činnosti
 9.    Školní řád účinný k termínu inspekční činnosti
10.    Organizační a provozní řád školy účinný od 1. září 2021
11.    Záznamy z pedagogických rad, z jednání metodických orgánů školy, školní roky
       2020/2021 a 2021/2022 k termínu inspekční činnosti
12.    Školní matrika – stav k termínu inspekční činnosti
13.    Dokumentace k přijímání ke střednímu vzdělávání a k ukončování vzdělává ní
       maturitní zkouškou za období 2018 - 2022
14.    Třídní knihy, rozvrhy vyučovacích hodin, školní rok 2021/2022 k termínu inspekční
       činnosti
15.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti, dlouhodobá školní strategie primární prevence
16.    Hospodářská a ekonomická dokumentace a účetní evidence za rok 2021 a 1. čtvrtletí
       2022
17.    Internetové stránky školy https://www.gym- ns.cz/

                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   6
Složení inspekčního týmu a datum vyhotovení inspekční zprávy

 Mgr. Eva Karasová, školní inspektorka, vedoucí       E. Karasová v.r.
 inspekčního týmu
 Ing. Jindra Malíková, školní inspektorka              J. Malíková v.r.
 Ing. Marcela Orthoberová, kontrolní pracovnice       M. Orthoberová v.r.

V Praze dne 30. června 2022

Datum a podpis ředitele školy potvrzující projednání a převzetí inspekční zprávy


 Mgr. Richard Spiegl,                                  R. Spiegl v.r.
 ředitel školy

V Novém Strašecí dne 1.července 2022




2021/2022                                   7
