CSI0X00B0L65
Počet listů: 9




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIA-39/23-A


Název                               Střední průmyslová škola zeměměřická a Geografické
                                    gymnázium Praha
Sídlo                               Pod Táborem 300, 190 00 Praha 9
E-mail                              spszem@spszem.cz
IČO                                 61386278
Identifikátor                       600006123
Právní forma                        Příspěvková organizace
Zastupující                         Ing. Jan Staněk
Zřizovatel                          Hlavní město Praha
Místo inspekční činnosti            Pod Táborem 300, 190 00 Praha 9
Inspekční činnost na místě          17. 1. 2023 − 20. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Střední průmyslová škola zeměměřičská a Geografické gymnázium Praha
(dále „škola“, „organizace“ nebo „instituce“) vykonává činnost střední školy a školní
jídelny. Organizace vychází ze své dlouholeté tradice i jedinečnosti vzdělávací nabídky
v rámci pražského regionu. Poskytuje střední vzdělání ukončené maturitní zkouškou v denní
formě vzdělávání v hlavním studijním oboru Geodézie a katastr nemovitostí a nově od
školního roku 2021/2022 v oboru Gymnázium (se zaměřením na geografii). Dálková forma
vzdělávání v oboru Geodézie a katastr nemovitostí byla ukončena. Spolu se
zavedením nového oboru vzdělání se změnil i název školy.
Odborné zaměření žáků je podporováno účelným rozložením disponibilní časové dotace
stěžejních předmětů (geodézie, geodetické výpočty). K profilaci absolventů účinně
napomáhá rozmanité spektrum volitelných seminářů a rozšiřujících vzdělávacích aktivit.
Jazykové dovednosti žáků jsou od prvního ročníku odborného studia cíleně prohlubová ny
v anglickém jazyce, v gymnáziu pak volbou z dalších cizích jazyků (německý a španělský
jazyk).
Ve střední škole se k termínu inspekční činnosti vzdělávalo 230 žáků v 10 třídách, z toho
180 žáků v 8 třídách v oboru Geodézie a katastr nemovitostí a 50 žáků ve 2 třídách ve
čtyřletém gymnáziu. Nejvyšší povolený počet žáků ve škole byl využit přibližně ze 60 %,
naplněnost školy od posledního inspekčního hodnocení v roce 2015 průběžně roste.
Organizace sdílí prostory společně s dalším školským subjektem.
Instituce je fakultní školou Přírodovědecké fakulty UK a přidruženým členem Asociace
podnikatelů v geomatice. Vzájemnou aktivní kooperací tak škola využívá možnosti
nadstandardního přístupu k informacím a vzdělávacím programům realizova nými
jednotlivými fakultami.


                         Hodnocení podmínek vzdělávání
Od předchozí inspekční činnosti došlo ke změně na pozici ředitele školy. Ředitel školy (dále
„ředitel“) zastává řídicí funkci od roku 2017. Odbornost a znalost profesního prostředí
řediteli umožňuje aktuálně implementovat náměty pedagogů, žáků, absolventů i odborníků
z praxe do kurikulárních dokumentů. Stanovená střednědobá koncepce vychází z výsledků
vlastního hodnocení, z reálných podmínek menší školy, reflektuje její potřeby i zájmy
zřizovatele. Zaměřuje se na aktualizaci školních vzdělávacích programů (dále „ŠVP“)
v souladu s novými poznatky i s ohledem na zjištění z distanční výuky, vytváření
vzdělávacích podmínek pro nově otevřený obor Gymnázium, realizaci další podpory
projektové výuky. Aktivní přístup ředitele umožňuje postupně naplňovat vytyčené záměry
vhodnými nástroji (přínosná činnost školního parlamentu pro budování vnitřního sociálního
prostředí školy, nové partnerské aktivity, pravidelné měsíční třídnické hodiny) a vytvářet tak
příznivé předpoklady pro perspektivní rozvoj specializované odborné školy včetně
gymnázia s geografickým zaměřením. Zároveň je kladen důraz na nezbytné průběžné
zkvalitňování materiálního vybavení a prostředí školy.
Nově nastavená organizační struktura odpovídá zaměření školy a odráží úmysl ředitele
zapojit s jednoznačně danými kompetencemi do činnosti školy široký okruh pedagogickýc h
pracovníků. Manažerské schopnosti ředitele se pozitivně promítají do plánování i funkčně
nastavené organizační struktury. Vedení školy (ředitel a dvě zástupkyně ředitele) tvoří
efektivně spolupracující tým s přesně vymezenými pravomocemi a povinnostmi. Systém
porad a pravidelná neformální komunikace umožňují plynulý chod školy včetně
operativního řešení případných problémů. Využívaný informační systém školy a jeho
propojení s elektronickou třídní knihou umožňuje včasné předávání informací o aktuálním
dění ve škole a výsledcích vzdělávání žáků. Systém zároveň funguje jako uložiště stěžejníc h
dokumentů i databáze elektronických výukových materiálů.
K naplňování koncepčních záměrů vedení školy přispívá dlouhodobá spolupráce s četnými
sociálními partnery zajišťujícími nezbytnou vazbu teoretického odborného vzdělávání na


                                             2/9
praxi. Kooperace s vysokými školami je využívána především k inovaci obsahu učiva
a rozvoji praktických dovedností žáků i profesnímu růstu pedagogů. Zároveň zvyšuje
konkurenceschopnost absolventů a jejich uplatnění na trhu práce. Konstruktivní partnerské
vztahy vytváří vedení školy i se zřizovatelem, který mj. participuje na zlepšování
materiálních podmínek vzdělávání, dále se Spolkem rodičů, který se podílí na finanč ní
odměně žáků prospívajících s vyznamenáním.
Nastavené kontrolní mechanismy jsou převážně funkční. Důležitou zpětnou vazbu o plnění
úkolů a chodu školy získává vedení v každodenní řídicí práci osobním kontaktem s pedagogy
a žáky. Komplexní přehled o kvalitě výuky v jednotlivých vzdělávacích oblastech vychází
z průběžné hospitační činnosti vedení školy. Role uvádějících pedagogů je posílena
kompetencí vykonávat hospitace u nově příchozích učitelů a tím průběžně sledovat kvalitu
jejich pedagogické práce. Ředitel také podporuje vzájemné kolegiální vstupy do výuky.
Vedení školy sice monitoruje úroveň poskytovaného vzdělávání, avšak z většiny
hospitačních závěrů nevyplývají jasná pozitiva i negativa ve sledované výuce a případná
konkrétní doporučení směřující ke zlepšení výchovně vzdělávacího procesu. Schází
následné hospitace ověřující posuny v práci jednotlivých vyučujících. Připomínky ke
zkvalitnění výchovně vzdělávacího procesu jsou učitelům předávány často pouze ústně, což
v delším časovém horizontu neumožňuje kontrolu jejich naplňování a vyhodnoco vá ní
účinnosti přijatých opatření.
Naplňování obsahu vzdělávání (nejen v důsledku otevření nového oboru) klade vysoké
nároky na personální zajištění. Nový způsob řízení (přerozdělení kompetencí v rámci
organizační struktury, vyšší participace pedagogů na chodu školy) v kombinaci s důsledným
vyžadováním plnění pracovních povinností byl jednou z příčin odchodu některých
pedagogů. Výchovně vzdělávací proces zajišťuje 34 pedagogických pracovníků včetně
jednoho asistenta pedagoga. Převážně zkušený pedagogický sbor doplňuje v rámci
generační obměny a realizace nového gymnaziálního oboru značný počet nově příchozíc h
učitelů včetně nekvalifikovaných (přibližně 30 %). Tito vyučující si doplňují vzdělání
vysokoškolským studiem, dosud chybějící odborná kvalifikace neměla zásadní dopad na
průběh jejich výuky. Vysoká erudice řady pedagogů a jejich zaujetí pro vyučovaný předmět
umožňují žákům zprostředkování nejnovějších poznatků z oboru. Personálním zajištěním
dosáhl ředitel efektivního propojení teoretického a praktického odborného vzdělává ní.
Ředitel si je vědom nárůstu průměrného věku pedagogických pracovníků, k zajištění
kontinuální kvality výuky průběžně přijímá perspektivní mladé pedagogy. Proces jejich
uvádění do praxe a postupného zapojování do dalších činností školy prostřednictvím
uvádějícího učitele je funkční.
Kvalitu personálních podmínek formuje další vzdělávání pedagogických pracovníků (dále
„DVPP“). Prioritou je doplnění odborné kvalifikace pedagogů, dále se DVPP zaměřuje např.
na zajištění maturitní zkoušky, prohlubování odbornosti, kurz kritického myšlení, moderní
přístupy k výuce cizích jazyků.
Efektivní vícezdrojové financování umožňuje vytvářet kvalitní podmínky pro naplňová ní
školních vzdělávacích programů i zajištění chodu školy. Aktivním přístupem vedení školy
se daří získávat peněžní prostředky doplňkovou činností, nebo zapojením se do rozvojovýc h
programů a projektů. Získané zdroje jsou účelně využívány např. ke zlepšování materiálního
zázemí nebo k podpoře dalšího vzdělávání pedagogů, zajištění školního psychologa
pro potřebu péče o duševní zdraví žáků.
Od minulé inspekční činnosti došlo k výraznému zlepšení vybavení školy. Vedení školy
vyhodnocuje stav materiálně technického zajištění vzdělávání a v souladu s koncepčními
záměry jej systematicky obnovuje (např. tisk – kartografie, klimatizace, rekonstruova né


                                           3/9
osvětlení, zatemnění ve třídách, nový školní nábytek, účelné doplňování prostředků
informačních technologií). Škola disponuje učebnami plně vybavenými moderní technikou,
odbornými učebnami. Nově byly vybudovány jazykové učebny a laboratoře pro výuku
přírodovědných předmětů. Sportovní zázemí (venkovní hřiště, moderní tělocvič na
s posilovnou) umožňuje kvalitní výuku tělesné výchovy. Žáci mají k dispozici relaxační
a studijní zákoutí, knihovnu s odbornou literaturou, na chodbě počítače s připojením k Wi-
Fi síti a možností využití do pozdních odpoledních hodin Vzdělávání probíhá
v kultivovaném prostředí. Počet kmenových učeben je snížen v důsledku společného sdílení
prostor s dalším školským subjektem, což představuje riziko pro další perspektivní rozvoj
školy, zejména pro otevření dalšího ročníku gymnázia. Stravování žáků je zajištěno ve školní
jídelně, která poskytuje vyváženou stravu a vede žáky ke zdravému životnímu stylu. Přístup
do budovy je zabezpečen elektronickým systémem.


                          Hodnocení průběhu vzdělávání
Koncepčně pojatý výchovně vzdělávací proces vede ke kvalitnímu naplňování profilu
absolventa. Promyšlená organizace výuky s důrazem na provázanost teoretických odborných
předmětů s praktickým vyučováním a systémová výuka všeobecně vzdělávacích předmětů
vytváří podporu pro zvládnutí společné části maturitní zkoušky. Profesní příprava žáků je na
velmi dobré úrovni a vytváří optimální předpoklady pro uplatnění absolventů na trhu práce
nebo pro studium na vysokých školách.
Společným znakem většiny hospitovaných hodin byl vstřícný přístup učitelů k žákům
a dodržování nastavených pravidel práce a komunikace. Převážná část vyučovacích hodin
měla jasně definovaný vzdělávací cíl a promyšlenou strukturu s efektivně využitým
časovým prostorem. Kvalita výuky byla pozitivně ovlivněna erudicí vyučujících a jejich
osobním přístupem. Požadavky na žáky byly přiměřené, nové učivo bylo podáváno
srozumitelně a v logických souvislostech. Žáci byli vedeni k objevování nových poznatků,
využívání alternativních postupů, pochopení nových pojmů, hledání souvislostí mezi
jednotlivými jevy a k aplikaci získaných znalostí a dovedností v návaznosti na probírané či
procvičované téma.
Téměř všechny hospitované hodiny praktické odborné přípravy vykazovaly výbornou
úroveň, byly organizačně a pedagogicky dobře zvládnuté. Navštívené hodiny se
vyznačovaly účelným využíváním materiálně technického vybavení a odbornosti pedagogů.
Uplatňované vzdělávací strategie vycházely z vědomostí a dovedností žáků. Žáci velmi
často kooperovali na tematickém a technickém provedení podle zadání. Vyučující je vedli
k používání odborné terminologie, k logickému uvažování a vyvozování závěrů.
Charakteristickým znakem bylo propojování praktické realizace s využitím teoretických
a technologických postupů i podpora samostatnosti žáků. Diferencovaný přístup učitelů
zohledňoval individuální předpoklady žáků a směřoval k rozvoji jejich potenciálu. K hledání
vlastního způsobu správného řešení byla vhodně zařazena práce s chybou. Uplatňová ní
názorně demonstrativních metod, instruktáže, důraz na dodržování stanovených postupů
v kombinaci s rozvojem kreativity přispívaly ke zvyšování motivace žáků a jejich odborných
kompetencí. Průběžná zpětná vazba žákům byla samozřejmostí. Zároveň jsou vedeni
k prosociálnímu chování a zapojení do evaluačních aktivit. Výběrová portfolia žáků
dokládají jejich pokrok v procesu učení. Zvolené metody a formy vzdělávání odpovídaly
charakteru vykonávané práce i s ohledem na hygienické předpisy a pravidla bezpečnosti
práce. Cílené vedení žáků k samostatné práci, k zodpovědnosti za včasné plnění úkolů,
k prezentaci své práce vytváří příznivé předpoklady pro jejich úspěšné uplatnění v profesním
životě.


                                            4/9
Metodická propracovanost vyučovacích hodin teoretického vyučování (odborných
i všeobecně vzdělávacích předmětů) se odvíjela od osobního přístupu a pedagogickýc h
zkušeností učitelů. Zvolené vzdělávací strategie vesměs vedly k naplnění stanovených cílů,
náročnost učiva obvykle odpovídala schopnostem žáků. Vyučující preferovali frontální
výuku v kombinaci s řízeným rozhovorem a samostatnou prací. Někteří učitelé účelně
využívali i činnosti ve skupinách napomáhající vzájemné kooperaci žáků a rozvoji jejich
sociálních i komunikativních kompetencí. Pedagogové ponechávali žákům dostatečný
prostor pro aplikaci získaných vědomostí a dovedností, pro rozvoj logického a abstraktního
myšlení. Efektivní byly vyučovací hodiny, ve kterých se žáci aktivně spolupodíleli na
procesu učení, požadavky byly diferencovány podle jejich schopností, hodnocení působilo
motivačně a formativně. K názornosti výuky v části hodin přispívalo účelné využívá ní
názorně demonstračních a dovednostně praktických metod, didaktických pomůcek,
didaktické techniky a uplatnění digitálních zdrojů vzhledem ke stanovenému vzdělávac ímu
cíli (výuková prezentace, video, poslech, rozvoj receptivních dovedností žáků). Speciální
vzdělávací potřeby žáků byly vesměs respektovány. Vyučujícím se dařilo zvýšit zájem
o probírané učivo        propojováním     teoretických   poznatků s praxí a využití m
interdisciplinárních přesahů. Vhodným způsobem byla uplatňována práce s chybou.
Vyučující důsledně aktualizovali probíraná témata, propojovali učivo v širších souvislos tec h
a vhodně zařazovali mezipředmětové vztahy.
Účinnost výuky v části sledovaných hodin snižovaly některé dílčí metodické a didaktické
nedostatky, tyto hodiny byly celkově vzhledem k potřebám žáků málo efektivní a jejich
vzdělávací potenciál tak nebyl plně využit. Převaha frontální formy výuky s dominanc í
učitele a předávání hotových poznatků vedla k nedostatečnému zapojení žáků. Taková
výuka pak postrádala pestrost, projevovala se jednotvárností, nižší dynamikou i menší
motivací k učení. Rozvoj aktivních řečových dovedností byl uplatněn pouze v minimá lní
míře. Nedostatečné střídání činností, nevyužití různých informačních zdrojů a samostatného
vyhledávání informací, neefektivní použití didaktické techniky, malá míra názornosti vedly
k menšímu zájmu žáků o probírané učivo. Učitelé jen ojediněle diferencovali zadání úkolů
vzhledem k rozdílným znalostem a odlišnému tempu žáků, reagovali zejména na
spolupracující žáky. Poskytovaná zpětná vazba tak nebyla pro všechny žáky dostatečná
a využitelná k dalšímu procesu učení. Spolupráce asistenta pedagoga s vyučujícími vyžaduje
efektivnější koordinaci ve výuce (nedostatečné zapojení se do procesu učení a vzdělává ní
všech žáků ve třídě). Vzájemné hodnocení nebylo téměř realizováno. V části hospitované
výuky učitelé také neposkytovali žákům patřičný jazykový vzor (spisovný jazyk) a nedbali
na spisovné vyjadřování žáků. Vyučující jen v malé míře využívali formativní funkci
hodnocení, žáci zpravidla nebyli vedeni k posouzení kvality práce svých vrstevník ů
a k sebereflexi vlastního výkonu. Ve většině hodin scházelo účelné shrnutí učiva v závěru
výuky s ohledem na ověření si splnění vzdělávacího cíle.
Průběh vzdělávání a odborné zaměření žáků vhodně doplňují pravidelně zařazované
vzdělávací aktivity různého zaměření, které přispívají k všestrannému rozvoji jejich
osobnosti a k vytváření prosociálních vazeb uvnitř třídních kolektivů a k předcházení
sociálně patologickým jevům.


                          Hodnocení výsledků vzdělávání
Výsledky vzdělávání pozitivně ovlivňuje funkčně nastavená adaptace žáků a systematická
výchovně vzdělávací práce většiny pedagogů. Adaptační procesy vhodně zohledňují věková
specifika žáků, jsou zaměřeny zejména na zvládnutí nároků studia, utváření pozitiv níc h
třídních vazeb a prevenci rizikových projevů chování (adaptační a harmonizační kurzy,


                                             5/9
rozmanité mimoškolní aktivity). Funkčnost preventivních mechanismů dokládá i velmi
nízký výskyt rizikového chování. Žáci jsou vedeni k spoluodpovědnosti za své výsledky při
plnění termínovaných úkolů, dlouhodobých projektů a v rámci vlastní domácí přípravy.
Personální změna na pozici metodika prevence vytvořila vhodné podmínky pro zajišťová ní
poradenských služeb. Poradenský tým (výchovná poradkyně a metodik primární prevence)
je nově posílen o pozici školní psycholožky. Nově realizovaný systém poradenských služeb
v úzké spolupráci s třídními učiteli umožňuje včasnou identifikaci případných negativníc h
jevů. Nastavené preventivní mechanismy založené na komplexním průběžném monitor ingu
přispívají k řešení vzniklých problémů v jejich počátku. Škola průběžně identifik uje
individuální potřeby žáků se speciálními vzdělávacími potřebami (18 žáků), s odlišným
mateřským jazykem (25 žáků) i žáky ohrožené školním neúspěchem, poskytuje jim podporu
zejména formou individuálního přístupu, pro žáky-cizince realizací pravidelné výuky
českého jazyka. Kariérové poradenství je standardně nastaveno.
Ke zjišťování dosažené úrovně vědomostí a znalostí žáků škola používá kromě osvědčených
nástrojů, tj. písemné, ústní zkoušení a hodnocení praktických činností, také další interní
evaluační mechanismy, např. vstupní testy z matematiky. Výsledky vzdělávání jsou
vyhodnocovány ve čtvrtletních intervalech na jednáních pedagogické rady. Při hodnocení
výsledků vzdělávání převládá sumarizace nad systematickou analýzou příčin neúspěchu
a vyhodnocováním účinnosti přijatých opatření.
Z analýzy průběžných výsledků vzdělávání vyplývá, že ve sledovaném období posledních
tří školních let na konci druhého pololetí přibližně desetina žáků prospěla s vyznamená ním,
počet neprospívajících žáků se pohyboval mezi 6 % – 9 %. Důsledný přístup v uplatňová ní
nastavených pravidel a systematická práce třídních učitelů se odráží v nižším průměrné m
počtu zameškaných hodin na žáka i v nízkém počtu neomluvených hodin na žáka. Negativní
zjištění vyplývající z analýzy celkových výsledků vzdělávání představuje ve školním roce
2021/2022 vyšší procento žáků (19 %), kteří na konci prvního pololetí neprospěli, a vyšší
procento žáků (25 %), jež nebyli za druhé pololetí v řádném termínu, tj. do 30. 6., hodnoceni.
Škola ve sledovaném období také v menší míře uplatňovala posilování motivace žáků ke
studiu. Nastavený systém pro udělování výchovných opatření vykazuje spíše restriktivní
charakter, kázeňská opatření převyšují počet udělených pochval a ocenění. Vedení školy
daný jev však reflektuje a průběžně přijímá opatření (např. aktualizace konkrétních postupů
k řešení a prevenci studijního neprospěchu, motivační pochvaly v průběhu vzdělává ní),
jejich účinnost vzhledem ke krátké době účinnosti nelze prozatím zhodnotit.
K objektivnímu porovnání vzdělávacích výsledků žáků škola využívá externí evaluaci. Ve
výběrovém zjišťování výsledků vzdělávání ČŠI ve školním roce 2022/2023 dosáhli žáci
prvního ročníku v testu přírodovědné gramotnosti a žáci druhého ročníku v testu čtenářské
gramotnosti nadprůměrných výsledků.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Výsledky vzdělávání při ukončování vzdělávání maturitní zkouškou byly ve
sledovaném období velmi dobré. Hrubá neúspěšnost žáků (podíl žáků neúspěšnýc h
u maturitní zkoušky nebo zkoušku nekonajících z celkového počtu přihlášených žáků) byla
nižší, než je průměr hrubé neúspěšnosti v příslušné skupině oborů při celorepubliko vé m
srovnání. Z analýzy výsledků zkoušek společné části maturitní zkoušky je zřejmé, že
v maturitním roce 2022 nejlépe uspěli žáci v didaktickém testu z anglického jazyka.
V profilové části maturitní zkoušky prověřující odborné kompetence dosahují žáci
dlouhodobě velmi dobrých výsledků.
Škola vytváří motivační prostředí pro podporu nadaných žáků jejich zapojením do
geografických a sportovních soutěží. Zdařilý rozvoj odborných kompetencí prokazují žáci


                                             6/9
čtvrtého ročníku formou ročníkových prací. Úspěšnost absolventů dokládá i jejich vysoká
uplatnitelnost na trhu práce, úspěšní absolventi často pokračují v terciárním vzdělává ní
v oborech s navazujícím zaměřením.


                                         Závěry
Vývoj školy
- Od poslední inspekční činnosti v roce 2015 došlo ke změně ve vedení školy,
- škola kontinuálně rozvíjí nastavenou koncepci kvalitního odborného vzdělávání včetně
  rozšířené nabídky – obor Gymnázium (geografické zaměření) a účinně podporuje
  všestranný rozvoj osobnosti a nadání žáků;
- průběžné navyšování počtu žáků, tříd a pedagogů,
- proces vzdělávání ve vyšší míře podporuje funkční systém rozšířených poradenských
  služeb,
- škola cíleně rozšiřuje funkční partnerské vztahy podporující kompetence žáků,
- vedení školy aktivně přistupuje k výraznému zlepšení materiálně-technického vybavení
  instituce v souladu s modernímu trendy žádoucími pro danou specializaci oboru.


Silné stránky
-   kvalitní úroveň výuky v oblasti odborného vzdělávání, účelná podpora rozvoje
    odborných kompetencí umožňuje rozvoj studijního potenciálu žáků,
-   aktivní a dlouhodobá spolupráce se sociálními partnery podporuje naplňová ní
    vzdělávacích cílů a pozitivně ovlivňuje další profesní směrování žáků,
-   systematický rozvoj materiálně-technického zázemí školy v souladu s nejmodernějš ími
    trendy umožňuje kvalitní realizaci všech školních vzdělávacích programů.


Slabé stránky a/nebo příležitosti ke zlepšení
-   v některých hodinách menší pestrost metod a forem výuky vedoucí k nižší aktivizac i
    žáků, méně prostoru pro souvislejší vyjadřování žáků,
-   nižší míra diferenciace ve výuce vzhledem k různé úrovni znalostí a dovedností
    v některých předmětech, malá pozornost věnovaná didaktickému závěru vyučovac í
    hodiny, a tím i ověření splnění vzdělávacího cíle,
-   méně účinný systém následné kontroly ve smyslu důsledného ověření efektivnos ti
    přijatých opatření.


Doporučení pro zlepšení činnosti školy
- nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
- lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků, ve větší míře využívat aktivizující metody a cíleně
  zapojovat žáky do evaluačního procesu,


                                          7/9
- efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
- ve výuce jednotlivých předmětů více podporovat vzdělávací postupy zaměřené na
  samostatné vyhledávání informací z různých informačních zdrojů a soustavněji vytvářet
  prostor pro souvislejší ústní vyjádření žáků,
- zlepšit činnost asistenta pedagoga v průběhu vzdělávání s ostatními žáky vyžadujíc ími
  podporu,
- zefektivnit hospitační činnost a sdílet závěry z hospitační činnosti s pedagogy na různých
  úrovních, posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření,
- systematicky posilovat motivační systém výchovných opatření např. pochvaly, ocenění,
- vzhledem k narůstajícímu počtu žáků v oboru Gymnázium zvážit ve spolupráci se
  zřizovatelem souběžné užívání části budovy dalším školským subjektem.



            Seznam dokladů, o které se inspekční zjištění opírají
 1.   Zřizovací listina příspěvkové organizace Střední průmyslová škola zeměměřičská
      a Geografické gymnázium Praha včetně dodatků
 2.   Jmenování do funkce ředitele školy s účinností od 1. 2. 2017 včetně potvrzení ve
      funkci do roku 2029
 3.   Školní vzdělávací programy pro obory vzdělávání Geodézie a kartografie
      a Gymnázium platné k termínu inspekční činnosti
 4.   Školní řád pro žáky školní rok 2022/2023 platný k termínu inspekční činnosti
 5.   Záznamy z pedagogických rad, školní roky 2021/2022 a 2022/2023 vedené k termínu
      inspekční činnosti
 6.   Vybraný vzorek ze školní matriky vedené k termínu inspekční činnosti
 7.   Výroční zprávy o činnosti školy, školní roky 2020/2021 a 2021/2022
 8.   Výběr třídních knih, školní roky 2020/2021 a 2021/2022 vedené k termínu inspekční
      činnosti
 9.   Rozvrh vyučovacích hodin školní rok 2022/2023 platný k termínu inspekční činnosti
10.   Portfolio výchovného poradce a metodika prevence vedené ve školním roce
      2022/2023




                                            8/9
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivana Kučerová, školní inspektorka,
 vedoucí inspekčního týmu                            ………………………..
 PhDr. Bc. Tibor Slažanský, školní
 inspektor                                           ………………………..

 Mgr. Hana Šinská, školní inspektorka
                                                     ………………………..

 Bc. Šárka Snížková, kontrolní pracovnice
                                                     ………………………..
 Ing. Josef Vlasák, Ph.D., přizvaná osoba,
 odborník v oblasti geodézie                         ………………………..




V Praze 7. 2. 2023




                                             9/9
