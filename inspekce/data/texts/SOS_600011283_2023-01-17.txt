                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIU-53/23-U


Název                               Střední škola stavební a strojní, Teplice, příspěvková
                                    organizace
Sídlo                               Fráni Šrámka 1350/1, Trnovany, 415 01 Teplice
E-mail                              sekretariat@sssstp.cz
IČO                                 00497088
Identifikátor                       600011283
Právní forma                        příspěvková organizace
Zastupující                         Mgr. Aleš Frýdl, MBA
Zřizovatel                          Ústecký kraj
Místo inspekční činnosti            Fráni Šrámka 1350/1, Trnovany, Teplice;
                                    Na Příkopě 77, Vrchoslav, Krupka
Inspekční činnost na místě          17. 1. 2023 − 20. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů, se zaměřením na úspěšnost žáků
ve společné části maturitní zkoušky. Zjišťování a hodnocení naplnění školních vzdělávac íc h
programů pro střední vzdělávání a jejich souladu s právními předpisy a rámcovými
vzdělávacími programy.
                                    Charakteristika
Střední škola stavební a strojní, Teplice, příspěvková organizace (dále „škola“) vykonává
činnost střední školy, domova mládeže, školní jídelny a školní jídelny – výdejny.
Ve školním roce 2022/2023 vzdělává střední škola žáky v denní formě v 16 oborech
vzdělání, z nichž 15 poskytuje střední vzdělání s výučním listem. K 30. 9. 2022 vykázala
škola v těchto oborech 563 žáků. Inspekční činnost byla zaměřena na obor poskytujíc í
střední vzdělání s maturitní zkouškou 26-41-M/01 Elektrotechnika, v němž se k termínu
inspekční činnosti vzdělávalo 63 žáků ve čtyřech třídách. Od poslední inspekční činnosti
v roce 2020 došlo k výraznému snížení počtu žáků v maturitních oborech (cca o 42 %)
způsobenému ukončením náboru žáků a poskytování vzdělávání v nástavbovém oboru
vzdělání 64-41-L/51 Podnikání v denní a dálkové formě vzdělávání.
K termínu inspekční činnosti škola evidovala v oboru vzdělání Elektrotechnika 12 žáků se
speciálními vzdělávacími potřebami.


                          Hodnocení podmínek vzdělávání
V návaznosti na předchozí inspekční činnost v roce 2020 a doporučení formulovaná Českou
školní inspekcí (dále „ČŠI“) přijal ředitel školy řadu opatření, která mají potenciál přispívat
ke zlepšování výsledků vzdělávání. Hlavním prostředkem pro dosažení stanovených cílů
(zvýšení efektivity poskytovaného vzdělávání u maturitního oboru a úspěšnosti žáků při
ukončování vzdělávání maturitní zkouškou) je efektivní kontrolní činnost, kterou ředitel
školy částečně delegoval na svého zástupce pro odloučené pracoviště Krupka. Nově
nastavené kontrolní mechanismy jsou účinné. Nedostatky zjištěné při předchozí inspekční
činnosti byly odstraněny. Metodické vedení pedagogů přispívá ke zvyšování kvality
poskytovaného vzdělávání v předmětech společné části maturitní zkoušky.
Významnou platformou pro realizaci uvedených opatření jsou předmětové komise, které od
poslední inspekční činnosti zaznamenaly ve svém působení kvalitativní posun. Pedagogové
vyučující předměty společné části maturitní zkoušky v rámci těchto metodických orgánů
aktivně spolupracují, sdílejí své pedagogické zkušenosti, předávají si poznatky
z absolvovaných vzdělávacích akcí. Důležitou součástí jejich činnosti je vyhodnoco vá ní
výsledků vzdělávání a přijímání vhodných opatření k jejich zlepšení.
Novým prostředkem profesního rozvoje pedagogů se staly vzájemné hospitace. Pro efektivní
plánování dalšího vzdělávání pedagogů v souladu s jejich zájmy a potřebami školy bylo
zavedeno sebehodnocení a následné motivační a hodnoticí pohovory. Většina učitelů
společné části maturitní zkoušky se v hodnoceném období zúčastnila vzdělává ní
zaměřeného na metodické aspekty výuky (motivace žáků, kooperativní metody, formativní
hodnocení aj.), což se pozitivně projevilo v hospitovaných hodinách v průběhu inspekční
činnosti.
V oblasti materiálního vybavení došlo od poslední inspekční činnosti ke zlepšení podmínek
pro výuku českého jazyka a literatury. Škola rozšířila školní knižní fond o vhodnou beletrii,
jejíž využití ve výuce podporuje efektivní přípravu žáků k maturitní zkoušce. Výuka
anglického jazyka je podpořena účelným využíváním digitálních technologií a výukovýc h
materiálů.
I přes výše zmíněné kvalitativní změny v podmínkách vzdělávání se škole od poslední
inspekční činnosti podařilo zlepšit výsledky žáků při ukončování vzdělávání maturitní
zkouškou jen částečně. Jedním z faktorů, které mají vliv na úspěšnost žáků v průběhu
vzdělávání a při jeho ukončování maturitní zkouškou, je oblast přijímacího řízení, v němž


                                             2/7
nedošlo pro žáky přijímané ke studiu do maturitního oboru od poslední inspekční činnosti
k zásadním změnám. Ředitel školy stanovil pro 1. kolo přijímacího řízení hranici pro
úspěšné zvládnutí jednotné přijímací zkoušky (15 % z matematiky, 20 % z českého jazyka)
a podmínku hodnocení v předmětu matematika v předchozím vzdělávání (nejhůře stupeň
dobrý), v dalších kolech však hranice úspěšnosti stanovena nebyla a uchazeči (i neúspěšní
z 1. kola přijímacího řízení) byli přijati až do naplnění kapacity třídy. Tento postup sice
vychází vstříc poptávce spolupracujících firem po absolventech oboru Elektrotechnika,
z hlediska budoucí studijní úspěšnosti takto přijatých žáků je však vysoce rizikový, neboť
škola nebyla schopna prostřednictvím doposud uplatňovaných opatření žáky s nižšími
studijními předpoklady připravit na úspěšné zvládnutí maturitní zkoušky.


                          Hodnocení průběhu vzdělávání
Ve sledovaných hodinách předmětů společné části maturitní zkoušky panovala vstřícná
pracovní atmosféra, žáci bez obav vyjadřovali svůj názor, navrhovali řešení zadaných úkolů.
Hospitovaná výuka byla dobře připravená jak po stránce odborné, tak metodické.
Uplatňované formy a metody práce přispívaly k naplnění stanovených vzdělávacích cílů
a podporovaly aktivní zapojení žáků do vzdělávacího procesu. Při skupinové práci, jejíž
zadání bylo v některých hodinách diferencované, žáci využívali a rozvíjeli spolupráci.
Během samostatné práce jim pedagogové poskytovali účinnou podporu a dostatek času na
řešení úkolů.
V hodinách českého jazyka a literatury žáci pracovali s uměleckými texty, byli vedeni
k jejich analýze i vyjadřování vlastního čtenářského zážitku. Účelně byla zařazována práce
s informačními zdroji, některé učební úlohy vhodně rozvíjely kreativitu žáků. Žákům
s odlišným mateřským jazykem byla poskytována účinná podpora při plnění úkolů. Závěry
hodin byly většinou efektivně využity pro shrnutí probíraného učiva a zpětnou vazbu k práci
ve skupinách.
K rozvoji komunikačních dovedností žáků v hodinách anglického jazyka přispíva la
bezprostřední komunikace žáků mezi sebou i s učitelem, a to téměř výhradně v cizím jazyce.
Hodiny ve vyšších ročnících byly založeny na převládající aktivitě žáků, kteří s případnou
podporou pedagoga realizovali vzdělávací aktivity pro své spolužáky. Vhodně byly
využívány digitální technologie a vzdělávací materiály. Pedagog systematicky vytvářel
prostor pro vzájemnou zpětnou vazbu a sebehodnocení.
V hodinách matematiky učitelky využívaly především společnou práci vhodně doplňovano u
samostatnou nebo skupinovou prací. V některých hodinách účelně využily práci s chybou
a prvky vzájemného učení. Diferenciace plněných úkolů byla zaznamenána především ve
čtvrtém ročníku. Žáci, kteří se přihlásili k maturitní zkoušce z matematiky, se věnovali pod
vedením učitelky příkladům z didaktických testů. Ostatní žáci ve skupinách řešili úlohy
propojující matematiku s běžným životem. Vyhodnocení naplnění vzdělávacích cílů
v závěru vyučovacích hodin bylo spíše formální, bez využití formativní zpětné vazby.
Přestože pedagogové využívají vzdělávací strategie směřující k rozvoji znalostí a dovedností
žáků potřebných pro úspěšné zvládnutí maturitní zkoušky, dosahované vzdělávací výsledky
tomu neodpovídají. Individuální podpora poskytovaná žákům s horšími studijními
předpoklady není dostatečně účinná.




                                            3/7
                          Hodnocení výsledků vzdělávání
Podklady pro hodnocení individuálních a skupinových výsledků vzdělávání získává škola
běžnými interními evaluačními nástroji, k nimž vedle čtvrtletních písemných prací patří
rovněž vstupní a kontrolní (srovnávací) písemné práce z českého a anglického jazyka
a matematiky v 1. ročníku a nově také výstupní písemné práce ve 4. ročníku. Jejich
vyhodnocení a analýzu včetně přijetí vhodných opatření ke zlepšení provádějí přísluš né
předmětové komise. Vzdělávací výsledky jsou rovněž projednávány na pravidelnýc h
jednáních pedagogické rady. Podporu žáků ohrožených školním neprospěchem a pomoc
přispívající ke snížení rozdílů ve znalostech žáků poskytuje škola prostřednictvím doučování
a individuálních konzultací.
Od poslední inspekční činnosti v roce 2020, která byla zaměřena na vysokou neúspěšnost
žáků ve společné části maturitní zkoušky, došlo ke změně ve skladbě oborů, v nichž žáci
konali maturitní zkoušku. Zatímco do roku 2019 ukončovali vzdělávání maturitní zkouškou
pouze žáci oboru Podnikání v denní i dálkové formě vzdělávání, v letech 2020 až 2022
konali maturitní zkoušku vedle žáků tohoto oboru (v r. 2020 a 2021 v denní formě
vzdělávání, v r. 2022 v dálkové formě vzdělávání) rovněž žáci oboru Elektrotechnika, který
byl do vzdělávací nabídky školy nově zařazen od školního roku 2016/2017.
Z analýzy výsledků žáků při ukončování vzdělávání maturitní zkouškou v oboru Podnikání
vyplývá, že oproti období 2017 až 2019, kdy se tzv. hrubá neúspěšnost, tj. podíl žáků, kteří
nekonali zkoušku nebo neuspěli, z celkového počtu přihlášených, pohybovala mezi 67 %
a 74 %, došlo k jejímu výraznému snížení (v roce 2020 činila 22 %, v roce 2022 11 %).
Výrazně horšího výsledku, a to i ve srovnání s republikovým průměrem v dané skupině
oborů, dosáhli žáci tohoto oboru v roce 2021, kdy jejich hrubá neúspěšnost činila 75 %. Na
slabých výsledcích se v tomto roce podílely všechny předměty společné části maturitní
zkoušky (v českém jazyce neuspělo 6 žáků z 11, v cizím jazyce neuspělo 5 žáků z 8
a v matematice neuspěli dva žáci ze tří konajících).
Vzhledem k faktu, že škola v souladu s doporučením ČŠI při minulé inspekční činnosti
ukončila od 1. 9. 2020 nábor žáků do oboru Podnikání (obor vzdělání byl v denní i dálkové
formě vzdělávání označen v rejstříku škol a školských zařízení jako dobíhající) a vzdělává ní
v tomto oboru již neposkytuje, jsou pro hodnocení kvality poskytovaného vzdělává ní
a efektivitu realizované podpory relevantní výsledky žáků oboru Elektrotechnika. Jejich
výsledky ve společné části maturitní zkoušky byly v letech 2020 až 2022 výrazně pod
republikovým průměrem v dané skupině oborů, a to zejména v roce 2020 a 2022, kdy hrubá
neúspěšnost žáků tohoto oboru dosáhla 57 %, resp. 41 %. Na těchto neuspokojivýc h
výsledcích se podílejí především výsledky žáků v předmětech český jazyk a matematika.
Jedním z rizik z hlediska efektivity poskytovaného vzdělávání identifikovaných při minulé
inspekční činnosti byl vysoký podíl žáků, kteří nastoupí do prvního ročníku, ale studium ve
standardní době neukončí (předčasně odcházejí ze školy, popř. opakují ročník). Oproti
maturitnímu ročníku 2019, kdy tento podíl dosahoval 92 %, se v maturitním ročníku 2022
tento podíl snížil na 69 %, resp. 63 % u oboru Elektrotechnika. Částečně toto číslo odráží
i skutečnost, že škola využívá svou prostupnou oborovou strukturu a žákům, kteří v průběhu
studia dlouhodobě selhávají, nabízí možnost přestoupit na učební obor Elektrikář.
Jedním z faktorů, který má negativní dopad na vzdělávací výsledky žáků, je vysoká absence.
Neuspokojivé vzdělávací výsledky žáků oboru Elektrotechnika, zejména vysoký podíl žáků,
kteří úspěšně neukončili poslední ročník a nemohli konat maturitní zkoušku, přímo souvisí
s vysokou absencí (ve školním roce 2021/2022 činila průměrná absence žáka 4. ročníku
258 hodin). Snižování absence vnímá vedení školy jako svou prioritu, a proto klade důraz



                                            4/7
na důsledný přístup třídních učitelů k omlouvání nepřítomnosti žáků ve výuce a pravidelně
na úrovni vedení vyhodnocuje míru absence u jednotlivých žáků, v případě vysoké
neomluvené absence přistupuje k sankcím podle školního řádu a školského zákona
(podmíněné vyloučení a vyloučení ze školy).
Pro úspěšnou implementaci opatření vedoucích ke zlepšení výsledků žáků při ukončování
vzdělávání maturitní zkouškou chybí systematická analýza souvisejících faktorů, které tyto
výsledky ovlivňují, např. výše tzv. hrubé neúspěšnosti a její vývoj, úspěšnost žáků přijatýc h
v dalších kolech přijímacího řízení a do vyššího ročníku nebo podíl žáků, kteří předčasně
ukončili vzdělávání.


                                          Závěry
Vývoj školy
V návaznosti na inspekční činnost v roce 2020 přijal ředitel školy řadu opatření s cílem
zlepšit výsledky žáků v průběhu vzdělávání a při jeho ukončování maturitní zkouškou
(systematické vyhodnocování výsledků vzdělávání s využitím vlastních evaluačníc h
nástrojů, zefektivnění činnosti předmětových komisí, podpora dalšího vzdělávání pedagogů,
účinná kontrolní činnost). Škola ukončila vzdělávání v oboru Podnikání v denní a dálkové
formě vzdělávání. Promyšlenou propagací oboru vzdělávání Elektrotechnika se škole daří
navyšovat počty žáků tohoto oboru. Rozšířením školního knižního fondu o vhodnou beletrii
se zlepšily materiální podmínky pro vzdělávání žáků v předmětu český jazyk a literatura.
Navzdory částečnému snížení hrubé neúspěšnosti žáků školy při ukončování vzdělává ní
maturitní zkouškou jsou výsledky nadále neuspokojivé a pohybují se pod republiko vým
průměrem v dané skupině oborů.

Slabé stránky a/nebo příležitosti ke zlepšení
Žáci oboru Elektrotechnika dosahovali při ukončování vzdělávání maturitní zkouškou
v letech 2020 až 2022 podprůměrných výsledků vzhledem k republikovému průměru v dané
skupině oborů.
Vysoká absence žáků negativně ovlivňuje jejich vzdělávací výsledky a přispívá k jejich
neúspěšnosti při ukončování vzdělávání maturitní zkouškou.
Minimální hranice úspěšnosti stanovená pro přijímací řízení je formální, škola přijímá
v dalších kolech přijímacího řízení všechny uchazeče, což nevytváří vhodné podmínky pro
jejich úspěšnost v průběhu vzdělávání a jeho ukončování maturitní zkouškou.

Doporučení pro zlepšení činnosti školy
Podat návrh na výmaz oboru Elektrotechnika z rejstříku škol a školských zařízení, pokud
i nadále bude přetrvávat vysoká neúspěšnost žáků oboru ve společné části maturitní zkoušky.
Důsledným uplatňováním přijatých opatření pokračovat ve zlepšování výsledků při
ukončování vzdělávání maturitní zkouškou.
Realizovat účinný systém individuální podpory žáků s nedostatečnými                studijními
předpoklady. Hospitační činností ověřovat účinnost podpory těmto žákům.
Individualizovat opatření pro řešení vysoké absence.
Systematicky analyzovat další oblasti výsledků vzdělávání (sledovat vývoj hrubé
neúspěšnosti, úspěšnost žáků přijatých v dalších kolech přijímacího řízení a do vyššího
ročníku, podíl žáků, kteří předčasně ukončili vzdělávání).


                                             5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 59/2001
      včetně dodatků
 2.   Jmenovací list – jmenování ředitelem školy s účinností od 17. 8. 2015 (ze dne 10. 8.
      2015)
 3.   Výpisy z rejstříku škol a školských zařízení MŠMT (ze dne 17. 1. 2023)
 4.   Výkaz o střední škole (M 8) podle stavu k 30. 9. 2022
 5.   Školní řád vydaný s účinností od 1. 9. 2022 včetně přílohy Pravidla pro hodnocení
      výsledků vzdělávání žáků denní formy studia
 6.   Školní vzdělávací program oboru vzdělání 26-41-M/01 Elektrotechnika platný ve
      školním roce 2022/2023
 7.   Dlouhodobý strategický cíl (období 2021-2027)
 8.   Třídní knihy oboru vzdělání Elektrotechnika, školní rok 2022/2023
 9.   Rozvrhy tříd oboru vzdělání Elektrotechnika, školní rok 2022/2023
10.   Zápisy z pedagogických rad a předmětových komisí předmětů společné části
      maturitní zkoušky, školní roky 2021/2022 a 2022/2023
11.   Plán výchovně vzdělávací práce na školní rok 2022/2023
12.   Hospitační záznamy, záznamy z náslechů, školní rok 2021/2022 a 2022/2023
13.   Dokumentace k ukončování vzdělávání maturitní zkouškou v letech 2020-2022
14.   Dokumentace k přijímání ke střednímu vzdělávání pro školní rok 2022/2023
15.   Dokumentace výchovného poradenství a prevence rizikového chování, školní roky
      2021/2022 a 2022/2023
16.   Personální dokumentace pedagogů vyučujících předměty společné části maturitní
      zkoušky včetně absolvovaných vzdělávacích akcí
17.   Plán dalšího vzdělávání pedagogických pracovníků pro školní rok 2022/2023
18.   Výroční zpráva o činnosti školy 2021/2022 a o činnosti hospodaření za rok 2021
19.   Webové stránky školy www.ssstp.cz
20.   Inspekční zpráva čj. ČŠIU-148/20-U (ze dne 24. 3. 2020)
21.   Opatření ředitele školy k inspekční zprávě čj. ČŠIU-148/20-U a protokolu o kontrole
      čj. ČŠIU-149/20-U (ze dne 21. 4. 2020)




                                           6/7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivana Reihsová, školní inspektorka,
 vedoucí inspekčního týmu

 Ing. Anna Kejřová, školní inspektorka

 Bc. Blanka Zoudunová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
