                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2847/25-B
                                      Sp. zn. ČŠIB-S-582/25-B


Název                               Gymnázium Brno, třída Kapitána Jaroše,
                                    příspěvková organizace
Sídlo                               třída Kpt. Jaroše 1829/14, Černá Pole, 658 70 Brno
E-mail                              jaroska@jaroska.cz
IČO                                 00 559 032
Identifikátor                       600 013 481
Právní forma                        příspěvková organizace
Zastupující                         Mgr. Tomáš Nečas Ph.D.
Zřizovatel                          Jihomoravský kraj
Místa inspekční činnosti            Příční 123, Brno, třída Kpt. Jaroše 1829, Brno
Inspekční činnost na místě          20. – 21. 11. 2025 a 24. – 25. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Brno, třída Kapitána Jaroše, příspěvková organizace (dále škola) vykonává
činnost střední školy a školní jídelny- výdejny. Škola poskytuje střední vzdělání zakončené
maturitní zkouškou v osmiletém oboru 79-41-K/81 Gymnázium (dále „osmileté
gymnázium“) a ve čtyřletém oboru 79-41-K/41 Gymnázium. Kromě všeobecného
vzdělávání škola nabízí rozšířenou profilaci se zaměřením na matematiku v osmile té m
i čtyřletém oboru vzdělávání. Vzdělávání je poskytováno ve dvou budovách, hlavní budova
gymnázia se nachází na třídě Kapitána Jaroše, objekt osmiletého gymnázia je umístě n
na ulici Příční (v krátké docházkové vzdálenosti).
Ke dni inspekční činnosti se na škole vzdělávalo 723 žáků ve 24 třídách z toho 8 tříd bylo
v oboru osmiletého gymnázia. Školu navštěvovalo 7,2 % žáků se speciálními vzdělávac ími
potřebami a 4,9 % žáků s odlišným mateřským jazykem. Na škole je diagnostikováno 1,2 %
žáků s nadáním, mimořádným nadáním nebo vysokým intelektem v některé oblasti.
Školní jídelna-výdejna nabízí žákům možnost stravování v obou budovách školy s možnost í
výběru z více jídel.


                         Hodnocení podmínek vzdělávání
Ředitel školy vychází z dokumentu koncepce rozvoje školy, kterou zpracoval v roce 2024
při svém nástupu na vedoucí pracovní místo a následně ji rozšířil. Z hodnocení koncepce
vyplývá, že hlavní cíle jsou výborně zaměřené zejména na proměnu obsahu i způsobu
vzdělávání (včetně víceúrovňového diferencovaného studia, tomu přizpůsobeného školního
vzdělávacího programu a zavedení slovního hodnocení) s tím také souvisejíc ího
pedagogického řízení školy. Vzhledem ke krátkému období, po kterém je ředitel
na vedoucím místě je vše ve stádiu hledání účelných cest. Nicméně vedení školy se daří
postupně materiálně dovybavovat a obnovovat školu. Dobře nastavená a úspěšně rozvíjená
reprezentace školy navenek a aktivní spolupráce s partnery z mnoha, nejen zahranič níc h
škol, zároveň přispívají ke zkvalitňování výuky cizích jazyků.
Ředitel část svých kompetencí delegoval na své tři zástupce. Přenos kompetencí na pověřené
pracovníky je funkční, u jednoho ze zástupců se však projevuje částečná kumulace funkcí,
kdy vedle své hlavní náplně zajišťuje také agendu výchovného poradenství a bezpečnosti
práce, což částečně snižuje efektivitu řízení svěřeného úseku. Předmětové komise jsou
metodickým orgánem školy a vzhledem k výsledům a průběhu vzdělávání je přínosným
způsobem vedena zejména komise anglického jazyka. Ve zbývajících předmětových
komisích nebyla v době inspekční činnosti sjednocena kritéria hodnocení. Pouze část
vyučujících si v jejich rámci stanovuje jednotné postupy při hodnocení, ostatní pedagogové
si je určují individuálně podle vlastních potřeb. Hospitace jsou vedením školy využívá ny
v dostatečné míře. Z této činnosti jsou vyhotoveny zápisy s průběhem a výsledkem
hospitací, včetně zdůraznění nedostatků. Nicméně chybí analýza hospitační činnosti
a přijímání následných opatření, jejich korekce pro zlepšení průběhu kvality výuky.
Začínající pedagogové mají odpovídající podporu od svých uvádějících učitelů i vedení
školy. Na jednáních pedagogické rady jsou kromě organizačně-provozního charakteru
řešeny i jednotlivé přístupy ke vzdělávání. Porady vedení i setkávání širšího vedení
s předsedy metodických komisí a koordinátorem školních vzdělávacích programů jsou dobře
nastavené. Přenos informací probíhá efektivně přes školní systém, cloudové úložiště
a služební e-mail. Ředitel využívá ke zpětné evaluaci vlastní sociometrické šetření pro
pedagogy včetně SWOT analýzy. Nově je zavedeno také dotazníkové šetření spokojenosti


                                           2/9
se školou pro žáky a jejich zákonné zástupce, s možností žáků se vyjádřit i verbálním
způsobem. Tyto aktivity mají pozitivní dopad do zlepšování partnerství i vzájemné ho
respektu všech aktérů vzdělávání.
Další vzdělávání pedagogických pracovníků je realizováno v širokém spektru témat
zahrnujících všechny klíčové aspekty učitelské profese. Škola organizuje také společná
školení pro celý pedagogický sbor, zejména v oblasti digitálních kompetencí či základů
manažerských dovedností. Moderní didaktické přístupy se ve vzdělávání promítají například
prostřednictvím jazykových her v českém jazyce nebo specifických didaktických postupů
v chemii a matematice. Oproti předchozí inspekční činnosti v roce 2021 jde o výraznou
kvalitativní změnu a příklad dobré praxe. Tato pozitiva však nejsou vždy dostatečně
a efektivně reflektována v samotném průběhu výuky.
Školní parlament má na škole dvě sekce a to na osmiletém i čtyřletém gymnáziu, pravidelně
se schází a předkládá náměty vedení školy, jak k organizaci školního roku, tak se podílí
například na měsíčkovém dni, burze knih, třídění odpadu atd. Parlament má koordinátory
z řad pedagogů a je výbornou praxí, že se ředitel pravidelně účastní komunikace s vedením
parlamentu.
Činnost poradenského pracoviště je koordinována zástupkyní ředitele, která zároveň zastává
funkci výchovné poradkyně. Na škole působí dva výchovní poradci a dva metodici prevence,
přičemž každý z nich se zaměřuje buď na čtyřletý, nebo osmiletý stupeň gymná zia.
Na osmiletém gymnáziu působí také čtyři asistenti pedagoga. Pedagogové mají možnost
získat informace o žácích se speciálními vzdělávacími potřebami jednak v elektronické m
informačním systému školy, dále pak ve sdíleném digitálním prostřední a na poradách.
Ve výuce se však diferenciace vzhledem k nadání žáků neprojevila. Začínající výchovný
poradce pro osmileté gymnázium má jasnou vizi, ale práce s žáky se speciálními
vzdělávacími potřebami a nadanými žáky a činnost asistentů pedagoga se teprve rozvíje la
a nebyla ještě optimálně nastavena. Na čtyřletém gymnáziu je poskytovaná podpora žákům
ještě méně zřetelnější, a to nejen ve výuce. Žáci se v rámci prevence sociálně patologick ýc h
jevů zapojují do různých preventivních programů zaměřených například na duševní zdraví
či prevenci rizikového chování. První ročníky navíc procházejí adaptačním kurzem. Školní
psycholožka pracuje na škole pouze jeden den v týdnu a věnuje se hlavně individuá lním
případům. Přitom by si prostředí školy zasloužilo vyšší úvazek školního psychologa i jeho
práci s celými třídami. Na základě dotazníkového šetření a uskutečněných rozhovorů
je patrné, že na žáky doléhá silný tlak na výkon, kterému se poradenské pracoviště zatím
věnuje spíše okrajově. V posledním školním roce škola řešila jednotky případů, a to v oblasti
kyberšikany, sebepoškozování a užívání návykových látek.
Škola vyniká v rámci zastoupení projektu ERASMUS + (zaměřený jak na žáky, tak i učitele)
možností vyjet na jazykové vzdělávání nebo stínování do zahraničí – tzv. skupinové
mobility. Tato praxe je svým rozsahem naprosto výjimečná a má přímý dopad do jazykovýc h
a sociálních kompetencí žáků i profesních zkušeností učitelů. Obě budovy školy jsou dobře
udržované, ale ne všude esteticky a účelně vyzdobené. Škola disponuje odbornými učebnami
pro výuku jazyků, informačních technologií, přírodovědných a estetických předmětů. Žáci
mají k dispozici oddechové koutky a letní terasu. Velká tělocvična a venkovní hřiště
umožňují kvalitní výuku tělesné výchovy i při dělení žáků do skupin.


                          Hodnocení průběhu vzdělávání
Hospitační činnost byla provedena celkem ve 39 hodinách, převážná většina sledovanýc h
hodin probíhala v atmosféře vzájemného respektu, žáci dodržovali nastavená pravidla


                                             3/9
chování. Převládala tradiční frontální výuka doplněná řízeným rozhovorem, která byla
přítomna v 72 % hodin, zatímco skupinová výuka se uplatnila jen v 15 % hodin a práce
ve dvojicích byla využita v 18%. Výuka v menší míře podporovala motivaci a aktivizac i
žáků střídáním činností a pestřejším využíváním metod a forem práce. Vyučujíc í
při poskytování zpětné vazby málo akcentovali různé vzdělávací potřeby žáků s ohledem
na míru jejich zapojení a pochopení učiva. Většinou se obraceli ke třídě jako celku
a reagovali zejména na podněty spolupracujících žáků. Žáci nebyli systematicky vedeni
k využívání rozmanitých informačních zdrojů, podpoře komunikativních dovedností
ani dostatečně podněcováni ke kritickému myšlení. V nedostatečné míře se vyskytova ly
aktivity podporující individuální rozvoj a nadání žáků. Pouze v některých hodinách využili
učitelé efektivně didaktickou techniku nebo elektronické výukové materiály, což mělo
pozitivní dopad na podporu názornosti a vizualizace výuky.
Výuka českého jazyka byla převážně frontální, doplňovaná samostatnou prací a činnostmi
ve dvojicích, skupinové aktivity se objevovaly méně často. Úvodní motivace navazova la
na předchozí učivo, avšak chybělo jasné vymezení cílů, takže nebylo možné ověřit jejich
naplnění. Na osmiletém stupni měli žáci omezený přístup k technologiím, protože třída
disponovala pouze jedním počítačem. Digitální nástroje využívali především vyučujíc í
prostřednictvím prezentací, zatímco žáci neměli prostor pro samostatné vyhledá vá ní
informací. Jedna z hodin byla pestrá díky aktivitám s textem, čtením i poslechem, jiná byla
zaměřena na ústní zkoušení, avšak bez zapojení vrstevnického hodnocení žáků. Hodiny
cizích jazyků (anglického, německého i ruského) se vyznačovaly velmi dobrou úrovní žáků,
kteří pohotově reagovali, vhodně pracovali se slovní zásobou a úspěšně řešili problémové
úlohy. Ve výuce byla patrná plynulá konverzace, aktivní zapojení a cílené využití
interaktivní tabule, poslechových úloh i cvičení zaměřených na výslovnost a komunikac i.
Činnosti probíhaly ve dvojicích či skupinách, zahrnovaly poslech, hlasité čtení i práci
s chybou. Nové učivo bylo dobře odprezentováno a žáci samostatně formulovali pravidla,
která dále upevňovali v různorodých aktivitách. V malé skupině o osmi žácích postačoval
individuální přístup, aniž bylo nutné měnit organizační formu. Výuka matematik y
na osmiletém i čtyřletém stupni byla založena především na kombinaci frontálního výkladu
a samostatné práce. Žáci byli zapojováni zejména počítáním u tabule a průběžnou
individuální kontrolou, při níž učitelé poskytovali podporu a pozitivní motivaci. Hodiny byly
dobře připravené a žáci na podněty pedagogů aktivně reagovali. V jedné hodině působil
asistent pedagoga, jehož zapojení však nebylo využito efektivně. Závěry vyučovac íc h
jednotek působily neuzavřeně, protože nedocházelo k ověření splnění cílů. Digitá lní
technologie se výrazněji objevily pouze v jedné hodině, přestože někteří učitelé je zapojovali
i jinde. Ve výuce informačních technologií převažovala samostatná práce žáků doplněná
jejich spoluprací. Pedagogové využívali kvalitní instruktáž spojenou s praktickým
předváděním, v jedné hodině však proběhla delší přednáška bez aktivizace žáků. Digitá lní
technologie i školní digitální učební prostor byly využívány účelně a efektivně. Některé
hodiny byly vedeny pestrým způsobem s využitím programovacího softwaru.
Videosekvence zaměřená na bezpečné užívání sociálních sítí podpořila rozvoj digitálníc h
kompetencí žáků. V části hodin přírodovědných předmětů se projevila nižší metodická
propracovanost a dílčí didaktické nedostatky, zejména chybějící motivace, práce s cílem
či závěrečné shrnutí. Závěry vyučovacích jednotek byly často méně zdařilé – nepodařilo
se dokončit plánované učivo nebo naopak nebyl efektivně využit zbývající čas. Výuce
dominoval učitelský výklad doplněný řízeným rozhovorem, jen výjimečně byla zařazena
práce ve dvojicích či samostatné činnosti. Učitelé zároveň málo vytvářeli prostor pro
souvislejší vyjadřování žáků, které by podpořilo formulaci vlastního názoru, rozvoj
kritického myšlení a komunikativních dovedností. V části hodin pedagogové posílili
názornost učiva pomocí pomůcek, modelů a demonstračních pokusů, což naopak vedlo


                                             4/9
k vyšší aktivitě žáků. Zájem žáků rostl také díky prezentaci učiva v širších souvislos tec h
a propojování teorie s praktickým využitím. Výuka dějepisu na osmiletém stupni byla pestrá,
zahrnovala práci s videoukázkou i společnou kontrolu pracovních listů. Na čtyřletém stupni
převládal přednáškový styl, do diskuze se zapojovalo jen několik žáků, zatímco většina
zůstávala pasivní. Ve společenských vědách byla výuka doplňována aktuálními událostmi,
které žáci přinášeli do diskuse. Nebylo však využito sebehodnocení ani vrstevnické
hodnocení. Zařazená skupinová práce nebyla efektivní – žáci spolu nespolupracova li,
zůstávali spíše tiší a ukáznění i v situacích, kdy se očekávala aktivní komunikace a společ ná
práce. Předměty s výchovným zaměřením probíhaly v menších skupinách v podnětné
atmosféře a propojovaly učivo se znalostmi žáků z dalších předmětů i s jejich zkušenostmi
z praktického života. V hodinách tělesné výchovy byla výuka didakticky dobře
strukturovaná, zahrnovala vhodně zařazené protažení, rozcvičení i závěrečné zklidně ní.
Důraz byl kladen na rozvoj týmové spolupráce a osvojení správných technik při nácviku
míčových her.


                          Hodnocení výsledků vzdělávání
Vyučující získávají podklady pro hodnocení prostřednictvím běžných evaluačních nástrojů
jako jsou různé formy písemného zkoušení, hodnocení samostatné práce, aktivita, popř. ústní
zkoušení. K hodnocení využívá část učitelů známky a část bodový systém, který se následně
na známky převádí. Pravidla hodnocení si většina pedagogů stanovuje individuálně, podle
vlastních potřeb, jednotný systém hodnocení je nastaven pouze v rámci některých
předmětových komisí. Žáci i jejich zákonní zástupci jsou s podmínkami hodnocení
seznamováni na začátku školního roku. O výsledcích vzdělávacího procesu jsou žáci a jejich
zákonní zástupci informováni především prostřednictvím školního informačního systému.
Další podrobnosti a informace mohou zákonní zástupci získat během pravidelných třídníc h
schůzek nebo při individuálních konzultacích s učiteli. Vedení školy sleduje výsledky
vzdělávání žáků i výši jejich absence a v případě negativních zjištění přijímá adekvátní
opatření. Pokud je identifikován žák s rizikem školního neúspěchu, škola spolupracuje
se zákonnými zástupci a poskytuje žákovi doučování nebo pedagogické konzultace.
Výsledky vzdělávání žáků mají dlouhodobě výbornou úroveň. V posledních třech letech
prospělo průměrně ve čtyřletém gymnáziu více jak 55 % žáků s vyznamená ním
a v osmiletém studiu prospělo s vyznamenáním více jak 72 % žáků. V loňském školním roce
bylo procento žáků prospívajících s vyznamenáním přibližně stejné u čtyřletého studia
(56 %) a u žáků posledních čtyř ročníků osmiletého studia (58 %). Neprospívající žáci jsou
evidováni ojediněle. Průměrná omluvená absence za poslední tři roky je 120 hodin na žáka,
neomluvenou absenci řeší škola zřídka. Ke snižování absence přispívá také pravidlo
minimální docházky do jednotlivých vyučovacích předmětů stanovené školním řádem.
Výchovná opatření jsou ve škole využívána především formou pochvaly k ohodnocení
dobrých studijních výsledků, aktivní práce žáků pro školu a úspěchů v soutěžích. Žáci školy
prokazují vysokou úroveň výsledků při maturitní zkoušce, v soutěžích a projektech
i ve výběrovém testování České školní inspekce. V posledních třech letech vykazuje škola
téměř nulovou hrubou neúspěšnost žáků u maturitní zkoušky. Ve srovnání
s celorepublikovým průměrem dosahují žáci školy ve společné části v posledních třech
letech u maturitních zkoušek lepších výsledků oproti celorepublikovému průměru.
Výborné studijní výsledky žáků a současně také jejich nadání se odrážejí nejen ve výuce,
ale také v úspěších v různých soutěžích, olympiádách a projektech. V posledním školním
roce dosáhli žáci významných úspěchů např. v Mezinárodní matematické olympiádě
(bronzová medaile), tři medaile na Středoevropské matematické olympiádě, bronzová


                                             5/9
medaile na Mezinárodní lingvistické olympiádě, stříbrná medaile na Mezináro d ní
astronomické olympiádě a v celostátních kolech zeměpisné, dějepisné, fyzikální, chemické
olympiády a v celostátním kole soutěže Jugend debattiert. Absolutním vítězem celostátní
matematické soutěže Pangea se stal také žák školy. Významných úspěchů dosahují žáci
školy také ve středoškolské odborné činnosti. V loňském školním roce získal žák školy první
místo v celostátním kole v oboru matematika.
Škola se aktivně věnuje i projektům, které rozšiřují běžnou výuku. Samozřejmostí je již
zapojení do mezinárodního projektu, díky kterému probíhají výměnné pobyty žáků i učitelů
v zahraničí, např. v Německu, Finsku, Španělsku, Belgii. K všestrannému rozvoji
kompetencí žáků přispívá i řada rozšiřujících celoškolních aktivit a tradičních akcí (exkurze,
hudební festival, ples, vánoční koncert, charitativní sbírky). Osobnostní rozvoj žáků
podporuje např. i jejich aktivní zapojení do programu Mezinárodní cena vévody
z Edinburghu (DofE).


                                          Závěry
Vývoj školy
– Došlo ke změně na vedoucím pracovním místě ředitele školy.
– Zlepšení materiálních podmínek, nové počitačové učebny, pořízení robotických pomůcek
  a částečná renovace budovy na Příční ulici.
– Ve škole dosud není vytvořen ani systematicky využíván ucelený systém podpory práce
  s talentovanými žáky. Stále se dostatečně nevyužívá možnosti zařazování aktivizujíc íc h
  metod a forem výuky pro maximální využití studijního potenciálu žáků.
Silné stránky
– Dlouhodobě efektivní využívání projektu Erasmus+ umožňuje žákům i pedagogům
  absolvovat jazykové vzdělávání a profesní stínování na partnerských školách v zahranič í.
  Tato zkušenost přispívá k rozvoji sociálních a komunikativních dovedností žáků
  a k profesnímu růstu pedagogů, který se následně pozitivně promítá do dalšího rozvoje
  školy. (1.5)
– Škole se daří systematicky podporovat studijní úspěšnost žáků, tuto skutečnost potvrzují
  dlouhodobě velmi dobré výsledky u maturitní zkoušky i vysoká úspěšnost absolventů
  při přechodu na vysoké školy. (5.2)
– Aktivní účast žáků v soutěžích a vzdělávacích projektech, v nichž dosahují velmi dobrých
  výsledků, výrazně podporuje rozvoj jejich klíčových kompetencí uplatnitelných v dalším
  vzdělávání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kritéria hodnocení nebyla v době inspekční činnosti sjednocena v rámci celé školy. Pouze
  část vyučujících si v rámci předmětových komisí stanovuje jednotné postupy
  při hodnocení, ostatní si je určují individuálně podle vlastních potřeb. (3.3)
– Žáci nebyli systematicky vedeni k využívání rozmanitých informačních zdrojů, podpoře
  komunikativních dovedností ani dostatečně podněcováni ke kritickému myšlení. Menší



                                             6/9
   zastoupení kooperativních forem práce v hodinách omezovalo plné využití jejich
   učebního potenciálu. (4.3)
– Ve sledované výuce nebyly žákům nabízeny aktivity podporující jejich individuá lní
  rozvoj a nadání, neboť učitelé neměli připraveny úkoly s odlišnou mírou náročnosti. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Jednotným způsobem nastavit kritéria hodnocení v rámci předmětových komisí, průběžně
  je vyhodnocovat, provádět jejich evaluaci a podle potřeby je aktualizovat.
– Důsledně vést žáky k využívání rozmanitých informačních zdrojů, rozvíjet u nich
  obsahově náročnější komunikaci a podporovat kritické myšlení v širších souvislostec h.
  Pedagogy motivovat k dalšímu vzdělávání v oblasti kooperativních výukových strategií
  a k jejich následné aplikaci ve výuce.
– Systematicky zařazovat do výuky aktivity různé kognitivní náročnosti tak, aby byly cíleně
  podporovány individuální vzdělávací potřeby nadaných a mimořádně nadaných žáků.
  Posílit, zkvalitnit a formalizovat systém práce s těmito žáky prostřednictvím jasně
  stanovených postupů, způsobů identifikace,           plánování vzdělávací podpory
  a pravidelného vyhodnocování její účinnosti.
– Zvážit rozdělení činností pro vedoucí pracovníky tak, aby nedocházelo ke kumulac i
  funkcí a byla podporována efektivita svěřených činností.
– Pravidelně analyzovat výstupy z hospitační činnosti a na jejich základě přijímat účinná
  opatření vedoucí ke zvyšování kvality a efektivity výuky.
– V rámci práce školního poradenského pracoviště systematicky nastavit činnosti asistentů
  pedagoga tak, aby byla jejich podpora ve výuce efektivní. Současně zkvalitnit
  poskytování služeb školního psychologa zejména v oblasti prevence a podpory
  wellbeingu žáků, a zajistit tak koordinovaný a funkční systém péče o jejich vzdělávac í
  i psychosociální potřeby.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 000 559 032 Střední škola,
      IZO: 108 028 739 Školní jídelna – výdejna, ze dne 30. 10. 2025
 2.   Jmenovací dekret na pracovní místo ředitele školy, Č. j.: JMK 65838/2024
      s účinností od 1. 8. 2024



                                            7/9
 3.   Osvědčení o absolvování funkční studia pro ředitele škol a školských
      zařízení ze dne 29. 11. 2024
 4.   Smlouva s Biskupským gymnáziem Brno, Barvičova 85, o zajišťová ní
      školního stravování ze dne 17. 6. 2010 na dobu neurčitou, vč. dodatků
      k úplatám
 5.   Dokumentace školy k hodnocení ekonomických podmínek, zajištění
      bezpečnosti a ochrany zdraví žáků a školního stravování
 6.   Školní řád č.j.: GJK 191/2025, aktualizovaný 24. 11. 2025
 7.   Vnitřní řád školní jídelny- výdejny č.j.: GJK 191/2025, aktualizovaný 24. 11. 2025
 8.   Koncepce rozvoje gymnázia 2025-2030 ze dne 1. 8. 2024
 9.   Personální dokumentace vedená ve školním roce 2025/2026
10.   Dokumentace školy k posouzení ekonomických podmínek, zajištění školního
      stravování a bezpečnosti žáků v době jejich pobytu ve škole
11.   Školní vzdělávací program pro čtyřleté všeobecné studium, platný ve školním roce
      2025/2026
12.   Školní vzdělávací program pro osmileté všeobecné studium, platný ve školním roce
      2025/2026
13.   Rozvrh hodin školy platný ve školním roce 2025/2026
14.   Elektronický informační systém školy vedený ve školním roce 2025/2026
15.   Výroční zprávy školy za školní roky 2022/2023, 2023/2024 a 2025/2026
16.   Zápisy z jednání pedagogické rady ve školním roce 2024/2025 a 2025/2026
17.   Zápisy ze schůzek předmětových komisí ve školním roce 2024/2025 a 2025/2026
18.   Dokumentace k výchovnému a kariérovému poradenství a k prevenci rizikové ho
      chování ve školním roce 2024/2025 a 2025/2026 k datu inspekce
19.   Přehledy školení pedagogů v rámci dalšího vzdělávání pedagogických pracovníků
      ve školních rocích 2023/2024, 2024/2025 a 2025/2026
20.   Webové stránky školy vedené ve školním roce 2025/2026
21.   Inspekční zpráva ČJ. ČŠIB-1401/21-B, ze dne 3. 12. 2021


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.




                                          8/9
Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Mgr. Eva Boráňová, školní inspektorka
 Mgr. Milan Heroudek, školní inspektor
 Ing. Ilona Ptáčková, školní inspektorka
 Ing. Hana Šarounová, kontrolní pracovnice
9. 12. 2025




                                          9/9
