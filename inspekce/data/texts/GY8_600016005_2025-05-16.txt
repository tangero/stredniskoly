                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-607/25-J
                                       Sp. zn. ČŠIJ-S-142/25-J


Název                               Gymnázium Bystřice nad Pernštejnem
Sídlo                               Nádražní 760, 593 01 Bystřice nad Pernštejnem
E-mail                              reditel@gybnp.cz
IČO                                 48 895 466
Identifikátor                       600 016 005
Právní forma                        příspěvková organizace
Zastupující                         PaedDr. Milan Hanák
Zřizovatel                          Kraj Vysočina
Místo inspekční činnosti            Nádražní 760, Bystřice nad Pernštejnem
Inspekční činnost na místě          16. a 19. − 21. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovanýc h
podle příslušných vzdělávacích programů a zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
                                   Charakteristika
Právnická osoba Gymnázium Bystřice nad Pernštejnem (dále škola) vykonává činnost
střední školy a školní jídelny- výdejny. V době inspekční činnosti se ve škole vzděláva lo
v oborech vzdělání 79-41-K/41 Gymnázium (čtyřleté studium) a 79-41-K/81 Gymnázium
(osmileté studium) 341 žáků. Ve škole je evidováno 21 žáků se speciálními vzdělávac ími
potřebami. Od poslední inspekční činnosti došlo k navýšení počtu žáků.

                         Hodnocení podmínek vzdělávání
Koncepční záměry školy jsou pravidelně analyzovány a aktualizovány. Jejich sdílení
s pedagogickými pracovníky podporuje využívaný elektronický systém zajišťující aktivní
spolupráci, informovanost o dokumentaci či aktualitách.
Dlouhodobě se daří úspěšně naplňovat strategické cíle podporující získávání dovedností
a znalostí v oblasti výuky cizích jazyků, což dokládá aktivní účast žáků a učitelů
v mezinárodních projektech, rozvíjející se mezinárodní spolupráce, stáže zahraničních žáků
ve škole, počet žáků získávajících mezinárodní certifikované zkoušky a účastnících se stáží
či studia v zahraničí.
Důraz je kladen i na výuku přírodovědných předmětů, k čemuž směřují úpravy ve školním
vzdělávacím programu (dále ŠVP), dlouhodobé projekty, spolupráce s vysokými školami
a externími odborníky.
Úspěšně dochází k prohlubování rozvoje digitálních kompetencí žáků a vyučujících, na což
je zaměřeno další vzdělávání pedagogických pracovníků, zkvalitňování materiálního
zázemí, zapojování do projektů (Pilotní škola kombinované výuky).
Cíleně je podporováno propojování teoretických znalostí a dovedností žáků s praktickými
zkušenostmi (pravidelná realizace týdne přírodovědných a humanitních věd, seminární práce
ve spolupráci s odbornými konzultanty, podpora badatelské výuky, spolupráce s firma mi),
což pozitivně ovlivňuje další profesní zaměření a rozvoj sociálních kompetencí žáků.
Promyšleně se dlouhodobě daří vést žáky k osvojování lidských hodnot, vzájemné toleranci,
sociálnímu cítění a zodpovědnosti za svá vlastní rozhodnutí (spolupráce s mnohými
subjekty, různorodé aktivity včetně charitativních akcí a sbírek). Naplňování jednotlivýc h
cílů je vzájemně provázané a přispívá ke komplexnímu rozvoji školy.
Demokratický způsob řízení školy podporuje vizi školy („Tady se najdeš“) kvalitně připravit
absolventy k dalšímu studiu včetně studia v zahraničí, což je naplňováno vzájemno u
spoluprací všech aktérů vzdělávání, aktivitami a výstupy žáků.
Vedení pedagogického sboru je zaměřené na odborný a osobnostní růst. Pedagogům je
poskytovaná pravidelná zpětná vazba k jejich práci prostřednictvím hospitací, s jejichž
kritérii jsou seznámeni, a hodnotících rozhovorů s vedením školy. Zpětnou vazbu získává
vedení školy z pravidelného dotazníkového šetření žáků. Ke zjištěným skutečnostem
stanovuje opatření (rozhovory s pedagogy, hospitační činnost).
Další vzdělávání pedagogů je propojeno s koncepčními záměry školy a jejich profesními
plány. Zaměřeno je na aktuální potřeby (realizace metod ve výuce podporujících rozvoj
každého žáka, aktualizace ŠVP). Spolupráce vyučujících probíhá při schůzkách
předmětových komisí např. v oblasti organizace vzdělávacích aktivit a soutěží, strategie
výuky, sjednocování klasifikace žáků. Efektivně kooperují v rámci podpory začínajíc íc h
učitelů, vzájemných hospitací, tandemové výuky, což bylo sledováno i při inspekční
činnosti. Funkční předávání informací je zajištěno mimo jiné využíváním různých platforem
a sdílených složek.



                                           2/6
Využíváním dotačních programů, spolupráce s firmami a zřizovatelem dochází
ke zkvalitňování materiálních podmínek a kompetenci žáků k podnikavosti. Výtvarné práce
a různé další výstupy žáků dotvářejí esteticky podnětné prostředí školy.

                          Hodnocení průběhu vzdělávání
Sledované hodiny probíhaly v podnětné pracovní atmosféře a vzájemné komunikac i
mezi vyučujícími a žáky. Struktura hodin směřovala k jasně stanovenému vzdělávacímu cíli
s účelnou organizací času.
Zvolené metody a formy práce podporovaly samostatné objevování a rozvoj kritického
myšlení žáků prostřednictvím diskusí a řešení problémových úloh. Většina z nich se aktivně
zapojovala do výuky, řešili zadané úkoly, kladli doplňující otázky a se zájmem hledali
možná řešení. Navzájem si pomáhali, sdíleli poznatky a efektivně pracovali ve dvojicích
či skupinách, což ale nebylo využito k jejich vzájemnému hodnocení. Podnětné bylo
získávání informací v logických souvislostech, v návaznosti na předcházející znalosti,
dovednosti a propojování mezipředmětových vazeb.
Vyučující průběžně poskytovali žákům zpětnou vazbu k jejich výkonům a aktivně pracovali
s chybou. Další nástroje formativního hodnocení byly využívány spíše příležitostně.
Sebehodnocení žáků probíhalo většinou pouze formálně, případně nebylo zařazeno vůbec.
V některých hodinách byla patrná snaha o diferenciaci úkolů s ohledem na studijní
předpoklady a individuální možnosti žáků, ale míra zařazení těchto přístupů byla rozdílná.
Didaktická technika byla využívána účelně, zejména pro vizualizaci učiva (prezentace,
videa). Vhodně bylo využíváno i digitální prostředí pro sdílení učebních materiálů
a studijních opor. V některých hodinách žáci při vyhledávání informací nebo používá ní
výukových aplikací aktivně pracovali s mobilními telefony či tablety.
Efektivitu vzdělávacího procesu většinou podpořilo časté střídání činností, propojení
výkladu nového učiva s reálnými životními a aktuálními situacemi. Účelně byla zařazována
práce s názornými pomůckami a doplňujícími materiály. Výuka cizích jazyků byla vhodně
doplňována prací s cizojazyčným textem s účelným využitím připravených pomůcek
a didaktické techniky.
Převládající aktivní role učitele v některých hodinách splňovala účel přehledného předání
informací, nevytvářela ale dostatečný prostor pro iniciativní zapojení žáků.
Závěry hodin byly zpravidla zakončeny konkrétními úkoly vedoucími k ověření dosaženého
cíle.

                         Hodnocení výsledků vzdělávání
Výsledky vzdělávání žáků jsou pravidelně vyhodnocovány v rámci jednání pedagogické
rady a předmětových komisí. Přínosné je zavedení pravidelné nové platformy NEPOS
(neformální posezení), kdy vedení školy s výchovnou komisí řeší aktuální problémy žáků.
Ke sledování míry osvojených znalostí a dovedností žáků využívají učitelé různorodé interní
nástroje. Pokračuje osvědčená praxe podpory komplexního rozvoje žáků prostřednictvím
vypracování a prezentace seminárních prací. Tato dvouletá činnost na vybrané téma
ve spolupráci s externím odborníkem umožňuje žákům dále rozvinout nejen praktické
dovednosti a tvořivost, ale vést je i k zodpovědnosti a organizaci času.
Kvalitu dosahovaných kompetencí žáků potvrzuje externí testování, výsledky maturitní
zkoušky a úspěchy v soutěžích. Ve výběrovém zjišťování přírodovědné a čtenářské
gramotnosti dosáhli žáci výborných výsledků. Využity byly i testy porovnávající dosažené
výsledky žáků ve 3. a následně ve 4. ročníku ve vybraných předmětech.


                                           3/6
Výsledky žáků u maturitní zkoušky jsou vyrovnané, úspěšné i ve srovnání s gymnázii
v České republice. Postupně se zvyšují počty žáků, kteří nahrazují profilovou část maturitní
zkoušky z cizího jazyka mezinárodním certifikátem, což je přínosem pro kvalitu jejich
vzdělání i uplatnitelnost v zahraničí.
Analýza dosažených výsledků vzdělávání umožňuje vedení školy a předmětovým komisím
získávat informace o riziku školního neúspěchu a nadání, méně je využita ke sledování
individuálního pokroku žáků. K daným zjištěním jsou přijímána opatření (plány
pedagogické podpory, doučování v prostředí digitální platformy, podpora kritického
myšlení, práce s textem, individuální konzultace).
Poradenské služby ve škole jsou zajišťovány týmem tvořeným výchovnou poradkyní, dvěma
metodiky prevence a kariérní poradkyní s jasně vymezenými kompetencemi, což
ve spolupráci s vedením školy a ostatními pedagogy přispívá k efektivnímu fungo vá ní
celého systému podpory žáků. Umožňuje identifikovat a reagovat na individuální potřeby
žáků při vzdělávání. Důležitou součástí je činnost výchovné komise, která při řešení
problémů spojených např. s dlouhodobou absencí žáků, výchovnými a vzdělávac ími
obtížemi poskytuje žákům i zákonným zástupcům konkrétní návrhy opatření vedoucí k jejich
překonání.
Preventivní program je vytvořen na základě sledování rizikového chování ve škole
v uplynulých letech a mapování klimatu ve třídách. Respektuje i návrhy žáků souvisejíc íc h
s jejich problémy (vysoká psychická zátěž, stres, sebepoškozování, poruchy příjmu potravy).
Programy jsou vyhodnocovány pedagogy i žáky, písemně zpracovány i s doporučením
pro ostatní učitele. V rámci kariérového poradenství byli žáci cíleně podporováni při výběru
maturitních seminářů i budoucího profesního a společenského zaměření.
Škola systematicky zajišťuje koncepční podporu nadaným žákům. Vytváří podmínky
pro jejich spolupráci s vysokými a zahraničními školami, úspěšně působí jako vyslanecká
škola Evropského parlamentu. Využita byla i možnost studovat vybraný předmět
v anglickém jazyce v centru pro talentovanou mládež. Žáci se úspěšně účastní soutěží, kde
opakovaně dosahují významných úspěchů na úrovni krajské i celorepublikové v různých
vzdělávacích oblastech (olympiády v různých předmětech, středoškolská odborná činnost,
výtvarné, literární, sportovní soutěže). Vynikajících výsledků (1. místo v národním kole)
dosahují žáci s odbornými pracemi v soutěži ENERSOL (enviromentálním témata).
Pro žáky jsou organizovány různorodé aktivity (besedy, přednášky, workshopy, cíleně
zaměřené exkurze ve firmách, institucích, zahraničí, účast v krajském studentském
parlamentu), což zvyšuje efektivitu a názornost výuky, má pozitivní dopad na rozvoj jejich
klíčových kompetencí, zdravé sociální vztahy a profesní zaměření.
Funkčním nástrojem je činnost žákovského parlamentu, kterou podporuje pravidelná účast
vedení školy umožňující vzájemnou efektivní komunikaci a řešení podnětů (zlepšení
podmínek pro wellbeing žáků). Ve škole byla vytvořena relaxační zákoutí, která přispívají
i k estetickému prostředí školy. Parlament iniciuje spolupráci napříč ročníky a podílí se
na propojení žáků s třídními učiteli i dalšími pedagogy (výroba kulis pro školní akce), podílí
se na organizaci akcí (Majáles), nominaci žáků pro evropský parlament, kde vybraní žáci
školu reprezentovali.
Účelná je spolupráce s Radou rodičů prostřednictvím třídních důvěrníků, kteří poskytují
vedení školy důležitou zpětnou vazbu. Vedení školy s podněty účelně pracuje.
Prostřednictvím široké a stále se rozvíjející partnerské spolupráce škola zdokonaluje
jazykové, sociální a odborné kompetence žáků.




                                             4/6
                                         Závěry
Vývoj školy
– Od poslední inspekční činnosti došlo k navýšení počtu žáků.
– Zkvalitnění materiálního zázemí v oblasti digitálních technologií se pozitivně projevilo
  v informačním systému školy a kvalitě výuky.
– Cílené propojování teoretických znalostí a dovedností žáků s praktickými zkušenostmi
  podporuje další profesní zaměření a rozvoj sociálních kompetencí žáků.
Silné stránky
- Systémové řízení školy s důrazem na pedagogické vedení učitelů, prohlubová ní
  využívání digitálních technologií ke zvýšení efektivnosti výuky a získávání zpětné vazby
  o kvalitě výchovně vzdělávacího procesu. Naplňování vzájemně provázanýc h
  koncepčních cílů přispívá ke komplexnímu rozvoji školy. (1.1)
- Promyšlená vzájemná spolupráce všech aktérů vzdělávání přispívá k efektivitě
  vzdělávacího procesu s pozitivním dopadem na klima školy. (1.3)
- Cílená práce se žáky v oblasti získávání požadovaných kompetencí má prokazatelně
  pozitivní dopad na výsledky vzdělávání a systematicky podporuje rozvoj jejich
  specifických zájmů, nadání a socializaci. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce nejsou dostatečně využívány příležitosti k rozvoji dovedností žáků v oblasti
  sebehodnocení a vzájemného hodnocení. (4.2)
– Nevyužití diferenciace vzdělávacího obsahu, formativní zpětné vazby a ověření míry
  dosažení vzdělávacích cílů v části vyučovacích hodin. (4. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na pravidelné zařazování sebehodnocení a vzájemného hodnocení žáků,
  a podpořit tak schopnost jejich reflexe.
– Více diferencovat vzdělávací obsah podle individuálních vzdělávacích potřeb žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            5/6
             Seznam dokladů, o které se inspekční zjištění opírají
 1.   Koncepce rozvoje a řízení školy, srpen 2024
 2.   Akční plán školy, školní rok 2024/2025
 3.   Plán kontrolní činnosti, školní rok 2024/2024
 4.   Specifikace pravidel hodnocení pro jednotlivé vzdělávací oblasti a obory, příloha
      Pravidel hodnocení na Gymnáziu v Bystřici nad Pernštejnem, 2024/2025
 5.   Rozvrhy hodin, školní rok 2024/2025
 6.   Dlouhodobý plán dalšího vzdělávání pedagogických pracovníků, školní rok
      2024/2025
 7.   Etický kodex učitele, ze dne 1. 9. 2024
 8.   Zápisy z jednání pedagogické rady, školní rok 2024/2025
 9.   Zápisy z jednání předmětových komisí, školní roky 2023/2024, 2024/2025
10.   Dokumentace školního poradenského pracoviště, školní rok 2024/2025
11.   Dokumentace k hodnocení pedagogických pracovníků, školní roky 2023/2024,
      2024/2025
12.   Dotazníkové šetření školy, školní roky 2023/2024, 2024/2025
13.   Výroční zpráva, školní rok 2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

PhDr. Ludmila Slánská, školní inspektorka, vedoucí inspekčního týmu
Mgr. Marie Jadrná, školní inspektorka
Bc. Dana Kuličková, kontrolní pracovnice
Mgr. Dana Müllerová, školní inspektorka

5. 6. 2025




                                          6/6
