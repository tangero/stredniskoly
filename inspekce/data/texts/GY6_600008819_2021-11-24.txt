                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-875/21-C


Název                               Gymnázium, Soběslav, Dr. Edvarda Beneše 449/II
Sídlo                               tř. Dr. Edvarda Beneše 449/20, Soběslav II, 392 01
                                    Soběslav
E-mail                              info@gym-so.cz
IČ                                  60064765
Identifikátor                       600008819
Právní forma                        Příspěvková organizace
Zastupující                         Mgr. Petr Lintner
Zřizovatel                          Jihočeský kraj
Místo inspekční činnosti            tř. Dr. Edvarda Beneše 449/20, Soběslav II, 392 01
                                    Soběslav
Termín inspekční činnosti           24. 11. 2021 − 26. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Soběslav, Dr. Edvarda Beneše 449/II (dále „škola“) vykonává činnost střední
školy. Školu navštěvovalo k termínu inspekce 286 žáků v deseti třídách. Škola je naplněna
na 95 % z celkového nejvyššího povoleného počtu žáků ve škole. Aktuálně se ve škole
nevzdělávají žádní žáci se speciálními vzdělávacími potřebami. V sousedství školy se


2021/2022
nachází rozsáhlý sportovní areál místního tělovýchovného oddílu, který škola intenzivně
využívá.


                         Hodnocení podmínek vzdělávání
Ředitel školy, který působí ve své funkci od roku 2012, zpracoval srozumite lno u
a realistickou koncepci dalšího rozvoje s jasně stanovenými cíli a prioritami, které se škole
postupně daří naplňovat. Úspěšná je škola zejména v oblasti materiální, v zavádění
digitálních technologií a v budování příznivého klimatu. Menší pozornost je věnována
realizaci cílů zaměřených na kvalitu a modernizaci výuky. Organizační struktura odpovídá
typu školy a počtu žáků, jednoznačně jsou vymezeny kompetence a náplň práce jednotlivýc h
pracovníků. Přenos informací v rámci školy je funkční, využívaný elektronický informač ní
systém podporuje operativní řízení školy. Podstatné pedagogické a organizační záležitos ti
řeší ředitel školy většinou plánovitě, projednává je v rámci pravidelných pracovních porad
a pedagogických rad. Kontrolní činnost postihuje téměř všechny oblasti školy a je založena
na těsné spolupráci ředitele s jeho zástupcem. V některých oblastech však není dostatečně
důsledná, což se projevilo dílčími nedostatky ve vedení povinné dokumentace. Školní řád
není v souladu s některými právními předpisy. Hospitační činnost neprobíhá systematick y
a vedení hospitačních záznamů je spíše formální. Nízká efektivita poskytované zpětné vazby
pedagogům se projevila v části sledované výuky.
Výchovně-vzdělávací proces zabezpečuje personálně stabilizovaný a kvalifiko va ný
pedagogický sbor. Část pedagogů je aktivní v přístupu ke svému profesnímu rozvoji,
z vlastní iniciativy se účastní kurzů a seminářů k doplnění své kvalifikace a odborných
dovedností. Další vzdělávání pedagogických pracovníků však většinou nezohled ňuje
aktuální potřeby školy, což se promítlo do části hospitovaných hodin. Komunikace
a spolupráce mezi pedagogy probíhající v rámci každodenního styku i jednání řady
předmětových komisí není vždy konstruktivní a omezuje efektivní týmovou spolupráci,
vzájemnou podporu a uplatňování aktuálních vzdělávacích trendů ve výuce. Jednání
předmětových komisí se ve značné míře týkají pouze organizačních záležitostí. Aktivity
zaměřené na předávání zkušeností, které by se týkaly metod a forem práce či formativního
hodnocení, jako jsou např. vzájemné hospitace, zatím nebyly realizovány.
Škole se ve spolupráci se zřizovatelem a díky úspěšnému čerpání finančních prostředků
z řady projektů a grantů daří systematicky zlepšovat materiální a psychohygienické
podmínky vzdělávání. Kvalitní vybavení počítačovou technikou a užitečné sdílení dat
prostřednictvím digitálních platforem umožnilo funkční realizaci distanční výuky v době
pandemie. V současnosti je on-line prostředí efektivně využíváno při domácí přípravě žáků
a jako úložiště výukových materiálů. Modernizace odborných učeben přírodních věd včetně
učebních pomůcek poskytuje kvalitní podmínky pro vzdělávání. Škola poskytuje také
vhodné prostory využívané pro odpočinek a samostudium žáků. Časté využívání venkovní
učebny usnadnilo zajištění vhodných podmínek pro výuku během pandemie. Odpočinková
zóna v okolí školy, která byla vybudována městem Soběslav, zvýšila bezpečnost při pohybu
žáků.
Škola efektivně spolupracuje s řadou osvědčených partnerů a své žáky vhodně motivuje
k zapojení do řady kulturních a charitativních akcí. Dlouhodobá spolupráce s církevní
neziskovou organizací, v jejímž rámci jsou organizovány společné akce, napomáhá
odbourávání mezilidských bariér a předsudků a významně rozvíjí sociální kompetence žáků.
Podpora motivace talentovaných žáků ke studiu přírodovědných a technických oborů
probíhá zdařile v rámci aktivit rozvíjených společně s Jihočeskou univerzito u,
ornitologickou společností, zřizovatelem a významnou energetickou společností. Někteří


2021/2022                                    2
žáci využívají partnerství s jazykovou školou v Českých Budějovicích k získání
mezinárodní zkoušky. Dlouhodobá spolupráce s partnerskou školou v Dánsku, v jejímž
rámci jsou organizovány společné akce, cíleně posiluje jazykové kompetence. Tyto aktivity
přinášejí výměnu zkušeností a promítají se do rozšíření všeobecného přehledu žáků.


                          Hodnocení průběhu vzdělávání
Výuka byla vyučujícími připravena zejména z obsahového hlediska, s důrazem na
vědomostní složku vzdělávacích cílů. Menší pozornost byla věnována využití a rozvoji
postojů. V hospitovaných hodinách panovala přátelská atmosféra a vzájemný respektujíc í
přístup mezi vyučujícími a žáky. V mnoha případech bylo zaznamenáno funkční napojení
na zkušenosti z distanční výuky, např. při využívání aplikací a jiných digitálních technologií
zejména pro zadávání a vyhodnocování učebních úloh. V některých případech byla výuka
organizována hybridní formou, kdy se dařilo prostřednictvím digitálních platforem zapojit
distančně do výuky i žáky v karanténě. V části výuky bylo zaznamenáno využití poznatků
z dalšího vzdělávání pedagogů, především při upevňování učiva prostřednictvím digitálníc h
technologií ve výuce matematiky. V části hodin přírodovědných předmětů a matematik y
byly ve výuce vhodně využity mobilní telefony. Reflektována byla reálná úroveň znalostí
a dovedností žáků, důraz byl kladen na systematické opakování vědomostí.
Vyučující většinou kombinovali frontální výuku a řízený rozhovor s problémovými
otázkami, ale tyto postupy byly účinné pouze v malé části výuky. Přínosná samostatná práce
a efektivní kooperace žáků ve dvojicích či skupinách se vyskytla ojediněle. Aktivity
zaměřené na celistvý rozvoj osobnosti žáků prostřednictvím prvků objevování,
experimentování, kritického myšlení a kreativity pedagogové nevyužívali dostatečně.
Funkční využití motivace žáků pro zvýšení efektivity osvojování poznatků vyučujíc í
zařazovali jen v malé míře. Pouze nahodile byla rozvíjena schopnost žáků účelně využívat
různé informační zdroje a dovednosti potřebné pro úspěšné uplatnění v dnešní společnosti.
Nedostatečná podpora individuálních vzdělávacích potřeb žáků ve výuce omezovala
plnohodnotný rozvoj osobnosti zejména nadaných žáků. Vyučující vyžadovali od žáků
přiměřeně obsahově náročnou komunikaci, ale ne vždy se dařilo aktivizovat všechny žáky,
a přitom cíleně rozvíjet jejich mluvený projev. Jen ojediněle vyučující zadávali žákům úlohy
různého typu, náročnosti i rozsahu s ohledem na jejich specifické možnosti a schopnosti ve
vzdělávání. Příležitosti k sebehodnocení a vzájemnému hodnocení dostávali žáci
sporadicky. Smysluplné využití znalostí z jiných předmětů bylo zaznamenáno v rozdílné
míře. V části hodin nebylo pochopení vztahů a zákonitostí podpořeno dostatečnou
názorností. Chybějící zhodnocení z hlediska splnění vzdělávacích cílů hodiny omezovalo
účinnost rozvoje funkčních gramotností u většiny žáků.
Demonstrační i žákovské experimenty prováděné v hodinách přírodních věd vhodně
využívaly provázanost teoretických a praktických přístupů a pomáhaly žákům pochopit
vybrané přírodní zákonitosti. V některých hodinách přírodních věd vyučující dokázali více
propojit učivo s reálnými zkušenostmi žáků. Hospitované hodiny cizích jazyků byly vedeny
v cílovém jazyce, důsledkem byl efektivní rozvoj jazykové gramotnosti žáků. Patrný byl
pozitivní vliv americké lektorky angličtiny, která vyučuje tandemově ve vybraných
hodinách všech vyučujících.
Tělesná výchova a pohybové aktivity jsou ve škole významně podporovány především ve
standardní výuce. Velká pozornost je věnována motivačnímu zdůrazňování význa mu
pohybu pro zdraví člověka. Přínosný pro eliminaci rozdílů a mezer v pohybových
dovednostech žáků po návratu z distančního vzdělávání je individuální a přiměřený přístup



2021/2022                                     3
k žákům v hodinách tělesné výchovy. Témata věnovaná rozvoji zdravého životního stylu
přispívají ke komplexnímu osobnostnímu rozvoji žáků.
Dlouholeté aktivity pěveckého sboru podporují estetické cítění žáků. Besedy, exkurze,
přednášky zvyšují zájem žáků o technické vzdělávání a prohlubují a rozšiřují žákovské
znalosti a kompetence potřebné pro osobnostní rozvoj i celoživotní učení.


                         Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce a ústní zkoušení. Záznamy o prospěchu žáků jsou přehledně vedené ve formě
klasifikace jednotlivými učiteli v elektronickém informačním systému, ke kterému mají žáci
a jejich zákonní zástupci umožněný dálkový přístup. Průběžné výsledky vzdělávání žáků
jsou dlouhodobě bez výraznějších výkyvů. Celkové vzdělávací výsledky žáků jsou
projednávány pedagogickou radou a povšechně analyzovány vedením školy, předmětové
komise se jimi hlouběji nezabývají. Posun v rozvoji kompetencí a očekávaných výstupů na
úrovni žáka však není ve škole systematicky sledován. Případné zhoršení prospěchu žáka
škola řeší informováním zákonných zástupců, nabídkou konzultací nebo možností
opravných písemných prací. V průběhu vzdělávání vytváří škola podporu převážně žákům
ohroženým neúspěchem, aktuálně v podobě doučování po návratu z distančního vzdělává ní.
Efektivita tohoto postupu však zatím není důsledně vyhodnocována. Ke zjišťování úrovně
dosažených gramotností škola dlouhodobě využívá externí testování České školní inspekce,
v nichž žáci dosáhli nadprůměrných výsledků v oblasti sociální gramotnosti.
Při ukončování vzdělávání vykazuje škola ve společné části maturitních zkoušek většinou
mírně lepší výsledky, než je celostátní průměr gymnázií. Rozhodující zpětnou vazbou pro
vedení školy je pravidelně prováděná analýza výsledků žáků společné části maturitníc h
zkoušek, jejichž výsledky však ne vždy korelují s průběžnými. Také v předmětu základy
společenských věd byli v řadě případů jednotliví žáci hodnoceni při ústní maturitní zkoušce
průkazně hůře ve srovnání s hodnocením za 2. pololetí. Většina absolventů pokračuje ve
studiu na vysokých školách v celém spektru oborů.
Škole se daří úspěšně řešit problémy spojené s absencí. Nedochází k výraznému kolísání ve
výskytu zameškaných hodin, průměrná míra omluvené absence na jednoho žáka je
dlouhodobě nízká. Také počet neomluvených hodin se týkal nízkého počtu žáků. Celkový
přehled výsledků vzdělávání a výsledky externího zjišťování jsou zveřejňovány ve výroční
zprávě o činnosti školy, a to nejen za uzavřený školní rok, ale je porovnáván celkový vývoj
za delší časové období. Vlastní hodnocení školy je částečně zahrnuto ve strategii rozvoje
školy.
Škola motivuje žáky ke kladnému vztahu k výuce a k aktivitám nad rámec výuky
udělováním pochval, jejichž četnost je mnohonásobně vyšší než kázeňských opatření. Škola
má nastavený systém výchovných opatření, který používá k posílení kázně či k ocenění
mimořádných výkonů talentovaných žáků např. v soutěžích. I přes nepříznivo u
epidemiologickou situaci se žáci školy v roce 2021 účastnili olympiád a předmětových
soutěží širokého spektra vzdělávacích oblastí na regionální i republikové úrovni.
Školní poradenské pracoviště spolupracuje s odbornými pracovišti a výskyt sociálně
patologických jevů je i s ohledem na typ školy vzácný. Nastavené mechanismy prevence
jsou funkční. Škola v současné době hledá nejoptimálnější způsoby a konkrétní formy
prevence rizikového chování. Subjekt se v potřebném rozsahu věnuje kariérovému
poradenství a nabízí žákům aktivity na podporu jejich osobnostního rozvoje. Rezervy jsou
ve využití potenciálu informací o další studijní dráze absolventů školy směrem k budoucí


2021/2022                                   4
profesní orientaci současných žáků. Menší pozornost je věnována systematické podpoře
nadaných žáků ve výuce, včetně metodické pomoci pedagogům při jejich vedení.


                                         Závěry
Vývoj školy
- Průběžně se zlepšily materiální podmínky a došlo k modernizaci některých odborných
  učeben včetně učebních pomůcek.
- Škola ve srovnání s ostatními gymnázii nadále dosahuje mírně nadprůměrných výsledků
  v předmětech státní maturitní zkoušky.
- Prohloubila se spolupráce s místními sociálními partnery.
Silné stránky
- Kvalitní spolupráce se sociálními partnery významně rozvíjí sociální gramotnost žáků.
Slabé stránky a/nebo příležitosti ke zlepšení
- V části výuky nejsou zařazovány vzdělávací strategie podporující aktivní učení žáků,
  důsledkem je omezení motivačního působení a celistvého rozvoje osobnosti u části žáků.
Doporučení pro zlepšení činnosti školy
- Zařazovat do výuky účinnější vzdělávací strategie, včetně diferenciace směrem
  k nadaným žákům, a více nástrojů formativního hodnocení.
- Metodické vedení pedagogů navázat na činnost             předmětových   komisí směrem
  k uplatňování aktuálních vzdělávacích trendů.
- Zefektivnit hospitační činnost a se zjištěními dále pracovat.
- Zoptimalizovat pedagogické vedení školy – realizací vlastního hodnocení a vytipová ním
  oblastí pro zlepšení výuky, důkladnou analýzou výsledků vzdělávání, zaměřením dalšího
  vzdělávání pedagogů na moderní vzdělávací trendy apod.
- V rámci činnosti školního poradenského pracoviště se zaměřit na identifikaci nadaných
  žáků a jejich systematickou podporu.
- Aktualizovat a vést dokumentaci školy v souladu s legislativními změnami.


            Seznam dokladů, o které se inspekční zjištění opírají
 1.    Úplné znění zřizovací listiny ve znění ke dni 1. ledna 2021 vydané Jihočeským krajem
       dne 11. září 2001 včetně přílohy č. 1 a 2
 2.    Jmenování na vedoucí pracovní místo ředitele vydané Jihočeským krajem dne
       1. 6. 2018 čj. KUJCK 70302/2018 s účinností od 1. 8. 2018
 3.    Školní řád platný od 15. 10. 2020
 4.    Školní vzdělávací program pro gymnaziální vzdělávání Gymnázium Soběslav platný
       od 1. 9. 2021
 5.    Rozvrh hodin pro školní rok 2021-2022
 6.    Zápisy z jednání pedagogické rady školní rok 2020/2021 a 2021/2022 do data
       inspekce




2021/2022                                    5
 7.    Třídní knihy v elektronické podobě školní rok 2020/2021 a 2021/2022 do data
       inspekce
 8.    Hospitační záznamy školní rok 2020/2021
 9.    Školní matrika v elektronické podobě
10.    Plán DVPP školní rok 2021/2022
11.    Správní rozhodnutí ředitele školy školní rok 2020/2021, 2021/2022
12.    Kompletní dokumentace školního poradenského pracoviště
13.    Výroční zpráva o činnosti školy za školní rok 2019/2020 a 2020/2021
14.    Personální dokumentace pedagogických pracovníků (týkající se odborné kvalifikace)
15.    Dokumentace týkající se oblasti bezpečnosti a ochrany zdraví včetně knihy úrazů
16.    Ekonomická dokumentace školy



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  6
Složení inspekčního týmu a datum vyhotovení inspekční zprávy


 Mgr. Ivan Bartoš, Ph.D., školní inspektor, vedoucí   Mgr. Ivan Bartoš, Ph.D. v. r.
 inspekčního týmu


 Mgr. Marie Adamová, školní inspektorka               Mgr. Marie Adamová v. r.

 Mgr. Bc. Jana Cipínová, školní nspektorka            Mgr. Bc. Jana Cipínová v. r.


 Bc. Vladimír Štipl, kontrolní pracovník              Bc. Vladimír Štipl v. r.


V Českých Budějovicích 23. 12. 2021


Datum a podpis ředitele školy potvrzující projednání a převzetí inspekční zprávy


Mgr. Petr Lintner, ředitel školy                       Mgr. Petr Lintner v. r.


V Soběslavi 4. 1. 2022




2021/2022                                    7
