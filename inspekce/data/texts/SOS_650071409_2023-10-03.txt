                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2073/23-B
                                      Sp. zn. ČŠIB-S-342/23-B


Název                               Městská střední odborná škola, Klobouky u Brna,
                                    nám. Míru 6, příspěvková organizace
Sídlo                               nám. Míru 101/6, 691 72 Klobouky u Brna
E-mail                              reditel@sosklobouky.cz
IČO                                 71219978
Identifikátor                       650071409
Právní forma                        příspěvková organizace
Zastupující                         Mgr. Vítězslav Kurz
Zřizovatel                          město Klobouky u Brna
Místo inspekční činnosti            nám. Míru 101/6, Klobouky u Brna,
                                    č.p. 410 Brumovice
Inspekční činnost na místě          3. až 5. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost na podnět podle § 174 odst. 6 ve smyslu odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Městská střední odborná škola, Klobouky u Brna, nám. Míru 6, příspěvková organizace
(dále „škola“) vykonává činnost střední školy, domova mládeže a školní jídelny. Vzdělává ní
je realizováno ve čtyřech oborech středního vzdělání s maturitní zkouškou. Jedná
se o čtyřleté obory s denní formou vzdělávání Informační technologie, Agropodniká ní
a Obchodní akademie a od září 2018 přibyl obor Operátor dřevařské a nábytkářské výroby.
Tříletý obor středního vzdělání s výučním listem Truhlář, který má škola rovněž od září 2018
zapsaný v rejstříku škol a školských zařízení, škola nerealizuje.
Ke dni 30. 9. 2023 bylo ve střední škole vzděláváno celkem 233 žáků, z nichž bylo přibližně
deset procent žáků se speciálními vzdělávacími potřebami. Oproti minulé inspekční činnosti
konané v roce 2015 došlo k nárůstu počtu žáků téměř o čtvrtinu, nejvyšší povolený počet
žáků je využitý na 65 %. Domov mládeže poskytuje ubytování 33 žákům střední školy,
což představuje oproti minulé inspekční činnosti nárůst počtu ubytovaných téměř o 38 %,
avšak využití nejvyššího povoleného počtu ubytovaných pouze na 39 %. Prostory domova
mládeže škola o prázdninách nabízí k ubytování cizím osobám.
Školní jídelna zajišťuje plnohodnotné stravování žákům školy, žákům ubytovaným
v domově mládeže, zaměstnancům školy a dětem a zaměstnancům mateřské školy
(samostatná právnická osoba) sídlící v prostorách budovy školy. V rámci doplňkové činnosti
poskytuje za úplatu obědy cizím strávníkům.


                         Hodnocení podmínek vzdělávání
Ředitel školy (dále „ředitel“) působí na vedoucím pracovním místě šestý školní rok.
Koncepce rozvoje školy je písemně zpracována na období 2020 až 2024. Vychází ze SWOT
analýzy stavu školy, hlavní směry rozvoje školy v jednotlivých oblastech vzdělávac ího
procesu však stanoví pouze v obecné rovině. Její naplňování je realizováno v rámci
krátkodobých ročních plánů činnosti školy, avšak bez vyhodnocování splnění stanovenýc h
cílů.
Ředitel některé svoje kompetence delegoval na zástupkyni a na vychovatele, kterého pověřil
vedením domova mládeže. Tento systém řízení nebyl zejména ve vztahu k plánování
a organizaci činnosti domova mládeže zcela efektivní. Pro vzájemnou komunikaci mezi
vedením školy a vychovateli nebyla stanovena jasná pravidla předávání informací. Ředitel
o některých skutečnostech týkajících se činnosti domova mládeže neměl přesné informace.
Domov mládeže poskytuje žákům školy ubytování ve dvou stavebně oddělených budovách,
mezi kterými se žáci přesouvají přes prostory, které jsou komerčně využívané jinými
soukromými subjekty. Žáci jsou zařazeni do jedné výchovné skupiny, dohled nad nimi
vykonával vždy jeden vychovatel. Vzhledem k těmto složitějším prostorovým podmínkám
nebyla pravidla pohybu žáků mezi jednotlivými budovami domova mládeže dostatečně
upravena.
Vnitřní řád domova mládeže byl zpracován ve dvou dokumentech (hlavní dokument a jeho
příloha). Tyto dokumenty obsahovaly v některých částech duplicitní a někdy i protichůdné
informace (např. o způsobu a možnostech odhlašování stravy). Řediteli bylo doporučeno
vnitřní řád domova mládeže přepracovat a vydat jeden souhrnný dokument s jasným
a srozumitelným obsahem. Důsledkem nedostatečné kontroly ze strany vedení školy bylo
i neprokazatelné vedení údajů o stavu žáků ve výchovném deníku. Rovněž ve školním řádu
byly zjištěny nedostatky, které spočívaly v nedostatečně rozpracovaných částech
upravujících podrobnosti ke komisionálním zkouškám a jejich hodnocení a vzdělávání žáků


                                           2/10
podle individuálních vzdělávacích plánů. Ředitel v průběhu inspekční činnosti tyto části
formou dodatku doplnil. Nefunkčnost kontrolního systému vedení školy se dále projevila
v oblasti systému sledování, organizace a vedení dokumentace praktického vyučování.
Významnou podporu vedení školy při řízení poskytuje pedagogická rada a předmětové
komise. Vedle organizačních záležitostí se věnují mimo jiné i vyhodnocování prospěchu
a absence jednotlivých tříd. Čtvrtletní klasifikační pedagogické rady sledují prospěch
a absenci žáků především na statistické úrovni, konkrétní opatření k řešení školní
neúspěšnosti většinou prokazatelným způsobem nenavrhují. Tyto situace jsou řešeny spíše
na úrovni jednotlivých třídních učitelů, ve spolupráci s ostatními vyučujícími, popř.
odbornými pracovníky školního poradenského pracoviště. Předmětové komise rovněž
věnují pozornost analýze výsledků žáků především u maturitní zkoušky a některé navrhují
i podpůrné prostředky k jejich zlepšování. Samosprávný orgán žáků není ve škole oficiá lně
zřízen. Ředitel společné schůzky se zástupci jednotlivých tříd využil při řešení konkrétních
problémů týkajících se kvality výuky v některých třídách a vyučovacích předmětech
v minulém školním roce. Tento způsob řešení vzniklé situace se řediteli podle jeho vyjádření
jevil efektivní, ale v tomto školním roce v této aktivitě dále nepokračuje a žáky touto cestou
do řízení školy aktivně nezapojuje.
Ve škole dochází k částečné obměně pedagogického sboru. Novým a začínajícím učitelům
zajišťuje systematickou podporu na základě plánu uvádějící učitel. V dotazníkovém šetření
a při osobních pohovorech učitelé uváděli, že jsou s úrovní vzájemné spolupráce spokojeni.
Jako nejčastější formu spolupráce zmiňovali sdílení výukových materiálů a vzájemné
neformální náslechy ve vyučovacích hodinách. Pravidelnou zpětnou vazbu dostávají učitelé
od vedení školy, které v průběhu školního roku sleduje kvalitu vzdělávání hospitační
činností. Tato činnost cíleně směřuje do jednotlivých vzdělávacích oblastí, avšak
v uplynulém období nevedla ke zlepšení kvality poskytované výuky. Nedostatečná
je hospitační činnost ve vztahu k domovu mládeže, sledování kvality výchovné a vzdělávac í
činnosti na domově mládeže téměř vůbec neprobíhalo.
Plán dalšího vzdělávání pedagogických pracovníků má ředitel zpracovaný pouze v obecné
rovině. Další vzdělávání pedagogických pracovníků je realizováno zejména formu on-line
seminářů a samostudiem. Učitelé si konkrétní akce podle svých potřeb a zájmů sami vybírají
z dostupné vzdělávací nabídky. Potřeby školy a kvalita výuky jsou při tomto výběru
zohledňovány minimálně. U vychovatelů je hlavní formou získávání nových poznatků
samostudium, pro které rovněž nejsou přesně definovaná pravidla.
Poradenské služby ve škole zajišťuje výchovná poradkyně a školní metodička prevence.
Prostřednictvím sdíleného elektronického informačního systému a písemnými materiály
jsou učitelé výchovnou poradkyní seznamováni se vzdělávacími potřebami jednotlivýc h
žáků. Výchovná poradkyně neměla nastavený systém pro získávání efektivní zpětné vazby
o poskytovaných podpůrných opatřeních žákům se speciálními vzdělávacími potřebami.
Dostatečná pozornost je věnována kariérovému poradenství. Žákům je poskytována pomoc
v případě změny oboru vzdělávání, volby dalšího studia nebo profesního uplatnění.
Ve školním preventivním programu jsou nastaveny vhodně zvolené činnosti, které
zohledňují jevy, se kterými se škola v této oblasti setkává. Pravidelnou pozornost věnuje
škola prevenci rizikového chování žáků a předcházení výskytu sociálně patologických jevů.
Hlavní aktivity jsou zaměřeny především na vytváření pozitivních sociálních vztahů
a propagaci zdravého životního stylu. Pro nově vznikající kolektivy jsou každoročně
realizovány adaptační kurzy.
V oblasti zajištění bezpečnosti a vhodných materiálních podmínek pro vzdělávání byl zjištěn
špatný technický stav tělocvičny a šaten žáků a nevhodné uskladnění stavebních prostředků


                                            3/10
a materiálu na školním dvoře, který je využíván pro přechod žáků mezi jednotlivými částmi
budovy a slouží částečně i potřebám vzdělávání. S ohledem na možná bezpečnostní rizika
je vhodné ve spolupráci se zřizovatelem v této oblasti zajistit nápravu. Prostory školy
i domova mládeže zajišťují žákům kvalitní podmínky pro vzdělávání a ubytovaným žákům
i pro trávení volného času. Pro uspokojení svých volnočasových aktivit mají žáci, včetně
ubytovaných žáků k dispozici posilovnu, knihovnu, klubovnu a další vhodně upravené
prostory. V oblasti digitálních kompetencí ředitel strategii dalšího rozvoje školy formálně
nenastavil. Softwarové a hardwarové vybavení školy v době inspekční činnosti vyhovova lo
standardu konektivity škol (dokument Standard konektivity škol Č.j. MSMT-16039/2022-2)
a umožňovalo naplňovat všechny realizované školní vzdělávací programy. Ředitel
využívání tohoto vybavení sice cíleně nesleduje, ale pro jeho stabilní provoz zajišťuje
technickou podporu a zaměřuje se i na jeho technický rozvoj v souladu s potřebami
jednotlivých oborů vzdělání.
Partnerská spolupráce se zřizovatelem, okolními školami a jinými subjekty probíhá
na standardní úrovni. Stabilní partnerské vztahy s firmami škola využívá zejména
při organizaci praktického vyučování. Specifické podmínky má škola pro výuku odborného
výcviku oboru Operátor dřevařské a nábytkářské výroby. Ve významné regioná lní
partnerské firmě má škola zřízené odloučené pracoviště v podobě moderně vybavené dílny.
Žáci školy využívají pro výuku i další zařízení této soukromé firmy, což napomáhá cílené mu
rozvoji odborných a pracovních kompetencí žáků a získávání cenných zkušeností z reálného
pracovního prostředí. Vhodným doplněním praktického vyučování všech oborů je realizace
exkurzí, účast na výstavách a soutěžích. Rovněž žáci ubytovaní na domově mládeže
se účastní jednodenních akcí a exkurzí. Bližší spolupráci s městem či jinými partnery domov
mládeže neorganizuje. Formální způsob vedení domova mládeže nezohledňuje a nemotivuje
vychovatele k organizaci dalších činností, které by podporovaly navázání kontaktů s dalšími
sociálními partnery v zájmu upevňování občanských a sociálních kompetencí žáků.


                          Hodnocení průběhu vzdělávání
Hospitační činností byl sledován průběh vzdělávání napříč všemi obory vzdělání a třídami.
Výuka byla promyšleně vedená, výukové cíle vycházely z platných školních vzdělávac íc h
programů a pro všechny žáky měly stejnou úroveň bez ohledu na jejich vzdělávací potřeby.
Individualizace a diferenciace výuky nebyla využívána, i když malé třídní kolektivy vytváří
pro tento přístup vhodné podmínky a mohou účinně přispět k rozvoji kompetencí žáků
a zlepšení jejich výsledků vzdělávání. Učitelé měli většinou přehled o složení žáků třídy
a podpůrných opatřeních doporučených konkrétním žákům. Jejich poskytování však nebylo
ve výuce patrné, podpůrná opatření nebyla cíleně využívána.
Učitelé k žákům přistupovali vstřícně, podněcovali žáky k plnění zadaných úkolů,
ale ne vždy se jim dařilo všechny žáky aktivně zapojit do výuky. Nedostatečná pozornost
byla věnována organizaci vyučovacích hodin a zhodnocení průběhu výuky a splnění
vzdělávacích cílů v závěru jednotlivých vyučovacích hodin (někdy bylo stručně realizo vá no
učitelem, bez aktivního zapojení žáků). Z organizačních forem výuky převažovala frontální
výuka, která byla doplňována řízeným rozhovorem (zejména v úvodu vyučovací hodiny
v rámci opakování již probraného učiva) a v některých hodinách samostatnou prací žáků.
Žáci byli většinou pasivními příjemci informací, nebyli dostatečně vedeni k samostatnému
vyhledávání a zpracování informací a k práci s různými informačními zdroji. Podpora
žákovské spolupráce při práci ve skupinách či dvojicích byla zařazována minimálně. Zpětná
vazba žákům byla poskytována v průběhu vyučovacích hodin většinou jen formou pochvaly
či opravy řešení zadaného úkolu.


                                           4/10
Ve sledovaných hodinách jazykového vzdělávání a komunikace byly rozvíjeny cizojazyč né
komunikativní dovednosti žáků na rozdílné úrovni. Ve většině navštívených hodin
anglického jazyka nebyli žáci cíleně vedeni a motivováni k aktivnímu používání praktických
řečových dovedností, velká část hodin byla vedena v českém jazyce. Výuka v menší míře
podporovala motivaci a aktivizaci žáků střídáním činností a pestřejším využíváním metod
a forem práce. V hodinách byly zařazeny metody individuální práce s učebnicí, poslech
i skupinová práce, při níž se však nedařilo vždy všechny žáky zapojit do práce. V části hodin
vyučující i žáci využili didaktickou techniku pro ověřování získaných znalostí. Výuka
předmětu literární a estetické vzdělávání podporovala rozvoj komunikativních dovedností
žáků pouze částečně, větší pozornost byla věnována písemným úkolům.
Ve výuce informatiky a odborných předmětů oboru Informační technologie volili vyučujíc í
frontální styl výuky s převažující aktivitou na straně učitele, který jim umožnil představení
konkrétního učiva dle příslušného školního vzdělávacího programu v naplánova né m
rozsahu, což vedlo k pasivitě většiny žáků a jednotvárnému průběhu sledovaných hodin.
Žáci dodržovali nastavená pravidla a vzájemný vztah mezi nimi a učiteli byl respektujíc í.
Ojedinělé dotazy žáků potvrzovaly jejich soustředěnost, schopnost stručně formulo vat
myšlenku a zájem o probíraná témata. Odborný obsah učiva a organizace hodin kladly
na žáky ve výuce spíše nízké nároky. Učitelé k podpoře výuky vhodně nabízeli sdílené
digitální učební materiály. Příležitostí k samostatné práci rozvíjející příslušné kompetence
bylo vytvořeno méně, pouze jeden učitel zařazením skupinové práce vhodně rozvíje l
schopnost žáků kooperovat. Srovnatelný průběh měly také hospitované hodiny matematik y,
kde frontální styl výuky umožnil žákům osvojit si a prohloubit základy vybraného učiva
a činnost rozvíjela matematickou gramotnost žáků. Pro výuku odborných předmětů napříč
všemi obory vzdělání bylo charakteristické především cílené propojení s praxí. Učitelé dbali
na používání správné odborné terminologie. Vhodně navazovali na praktické zkušenosti
žáků. Z učebních pomůcek byly nejčastěji využívané pracovní listy v papírové formě.
V některých vyučovacích hodinách odborných předmětů se učitelé snažili o zvýšení
názornosti výuky a výukový obsah žákům s využitím didaktické techniky prezentova li.
Většinou však zvolili nevhodnou formu – velké množství textu, malé písmo, což nebylo
pro žáky přínosné a názornost výuky nezlepšilo. Samotní žáci většinou s digitální technikou
cíleně nepracovali, pouze výjimečně použili vlastní mobilní zařízení k vyhledání stručné
informace. Digitální kompetence byly ve sledovaných vyučovacích hodinách rozvíjeny
minimálně.
Praktické vyučování bylo sledováno v rámci učební praxe oboru vzdělání Agropodniká ní
na smluvních pracovištích. Žáci pracovali v příjemné atmosféře a měli dobře osvojená
pravidla práce. Pracovali samostatně a vyučující je vedl k dodržování stanovených postupů
a zásad bezpečnosti a ochrany zdraví. Sledovaný odborný výcvik oboru Operátor dřevařské
a nábytkářské výroby probíhal na odloučeném pracovišti školy v partnerské firmě. Skupina
žáků prvního ročníku se především seznamovala s prostředím dílny a základními
technologickými postupy.
Výchovně vzdělávací činnost v domově mládeže je zaměřená především na rozvoj klíčovýc h
kompetencí žáků, posilování zdravého životního stylu a podporu vzdělávání. Činnost
domova účelně navazuje na školní vzdělávání a vhodně jej doplňuje nabídkou
volnočasových aktivit.




                                            5/10
                          Hodnocení výsledků vzdělávání
Závazná pravidla pro hodnocení výsledků vzdělávání žáků jsou účelně stanovena ve školním
řádu. Podklady pro hodnocení škola získává využitím běžných evaluačních nástrojů,
zejména písemného, ústního zkoušení a praktického ověřování znalostí a dovedností.
Celkové i průběžné výsledky hodnocení rovněž zohledňují aktivní přístup žáků, jejich snahu
o plnění zadaných úkolů a celkový přístup k učení. Prostřednictvím školního informač ního
systému je efektivně zajištěna informovanost žáků, jejich zákonných zástupců i všech
pedagogických pracovníků o vzdělávacích výsledcích a dalších podstatných záležitos tec h
vzdělávání.
Žáci maturitních oborů vzdělání za poslední tři roky vykázali u maturitní zkoušky
ve srovnání s žáky stejné skupiny oborů z jiných škol rozdílné výsledky vzdělávání. Horší
výsledky vykazovali v letech 2022 a 2023 především žáci oboru Informační technolo gie
(v českém jazyce i matematice). Naopak lepší výsledky než žáci stejné skupiny oborů
dosáhli v letech 2022 a 2023, kdy skládali maturitní zkoušku poprvé, žáci oboru Operátor
dřevařské a nábytkářské výroby. V oborech Agropodnikání a Obchodní akademie došlo
v roce 2023 oproti předchozímu roku k mírnému zlepšení.
Celkově v letech 2021 až 2023 maturitní zkoušku konali všichni žáci, kteří se k ní přihlás ili.
Z celkového počtu 100 žáků konajících v tomto období maturitní zkoušku 12 % žáků bylo
neúspěšných. Ve společné části maturitní zkoušky v předmětu matematika vykazují žáci
dlouhodobě špatné výsledky. Hrubá neúspěšnost společné části maturitní zkoušky
z matematiky je za sledované období 66,7 %. Ze společné části českého a cizího jazyka
je podstatně méně neúspěšných. Zkoušky profilové části maturitní zkoušky ve výše
uvedeném období vykonali všichni žáci úspěšně. V maturitním oboru Operátor dřevařské
a nábytkářské výroby mohou žáci konat závěrečné zkoušky a získat výuční list. Této
možnosti využívá velké procento žáků. Od roku 2021 do 2023 této možnosti využilo 83,3 %
žáků ze zmíněného oboru. Možnost získat výuční list má pozitivní dopad na uplatnění
absolventů, kteří často pokračují ve firmách, kde vykonávali praxi.
Patřičnou pozornost věnuje škola absenci žáků. Pravidla pro omlouvání absence jsou jasně
nastavená ve školním řádu. Ve školním roce 2022/2023 bylo řešeno několik případů
individuální zvýšené, popř. neomluvené absence. Průměrná absence na žáka v tomto období
dosáhla 73 hodin, přičemž neomluvenou absenci škola v tomto období vykazuje v minimá lní
výši cca 0,8 hodiny na žáka. Postupy školy nastavené v této oblasti jsou účinné, žáci jsou
motivováni účastnit se pravidelně vzdělávání a nezanedbávat školní docházku.
Ze zápisů z jednání pedagogické rady vyplývá, že škola eviduje za jednotlivá klasifik ač ní
období žáky neprospívající, tj. ohrožené rizikem školního neúspěchu. Ve školním roce
2022/2023 neprospělo v prvním pololetí přibližně 11,4 % žáků. Ve druhém pololetí již byli
žáci více motivovaní k dosahování lepších výsledků vzdělávání a neprospělo přibližně 2,8 %
žáků. Dlouhodobě lepších výsledků dosahují žáci oboru Operátor dřevařské a nábytkářské
výroby. Žákům, kteří nedosahují očekávaných výsledků vzdělávání, poskytuje škola
efektivní podporu prostřednictvím konzultací, které ovšem nejsou učiteli pevně stanoveny.
Informování žáků, zákonných zástupců nezletilých žáků a rodičů zletilých žáků o výsledcíc h
vzdělávání je zajištěno prostřednictvím školního informačního systému a třídních schůzek.
Škola věnuje také odpovídající pozornost předávání informací zákonným zástupcům
o problematice rizikových jevů a možnostech jejich spolupráce při řešení eventuálníc h
problémů. V případě závažných problémů jsou organizovány výchovné komise. Ve škole
je instalována schránka důvěry a kromě ní mají možnost žáci využít i elektronickou schránku
v rámci projektu „Nenech to být“, s podněty následně pracuje metodička prevence. Strategii
předcházení školní neúspěšnosti má škola podrobně zpracovanou se specifikací konkrétních


                                             6/10
postupů a odpovědností jednotlivých zaměstnanců. Klima tříd je sledováno v průběhu
výuky, v pravidelných třídnických hodinách, jejichž organizace je na jednotlivých třídníc h
učitelích, a na akcích školy a dalších projektech.
Žáci školy se aktivně zapojují do odborných soutěží, především v maturitním oboru
Agropodnikání, v nichž opakovaně dosahují dobrých výsledků. Ve školním roce 2022/2023
se opakovaně zapojili do krajské soutěže v orbě a v letošním školním roce již podruhé
obhájili první místo. Mezi další soutěže tohoto oboru patří jízdy zručnosti traktorem
s vlekem, soutěž v řezu révy vinné, čímž je vhodně podporována odbornost a pracovní
kompetence žáků. V oboru Obchodní akademie škola každoročně organizuje soutěž
Ekonomické olympiády a úspěšní žáci postupují do krajského kola. V průběhu studia žáci
úspěšně skládají certifikační zkoušku z předmětu účetnictví, případně absolvují státní
zkoušku z psaní na klávesnici. Úspěšní žáci jsou školou pravidelně odměňováni předměty
osobní potřeby, což žáky motivuje k opakované účasti na soutěžích. Méně častěji
se do soutěží zapojují žáci oboru Informační technologie. Účast v odborných soutěžích
významně napomáhá k posilování praktických dovedností žáků a zvyšuje jejich šance
na uplatnění na trhu práce.


                                         Závěry
Vývoj školy
– Změna na pracovním místě ředitele školy s účinností od 1. 8. 2018.
– Rozšíření nabídky vzdělávání o obor středního vzdělání s maturitní zkouškou 33-41-L/01
  Operátor dřevařské a nábytkářské výroby a o obor středního vzdělání s výučním listem
  33-56-H/01 Truhlář, s účinností od 1. 9. 2018.
– Nárůst počtu žáků ve střední škole a počtu ubytovaných žáků v domově mládeže.
– Personální obměna pedagogického sboru.
Silné stránky
– Podpora partnerské spolupráce školy a realizace odborného výcviku žáků oboru vzdělání
  Operátor dřevařské a nábytkářské výroby v reálném pracovním prostředí nábytkářské
  firmy vede k rozvoji odborných kompetencí a dosahování dobrých výsledků vzdělává ní.
  (1.5)
– Aktivní zapojení žáků školy do odborných soutěží a dosahování dobrých výsledků
  v těchto soutěžích zvyšuje zájem žáků o daný obor vzdělání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.
Slabé stránky (oblasti ke zlepšení)
– Nedostatečné řízení některých pedagogických procesů a nesystematická kontrolní činnost
  vedení školy s dopadem do plánování a organizace činnosti domova mládeže a organizace
  části praktického vyučování. Málo účinný systém kontroly průběhu vzdělávání nevedl
  ke zvyšování kvality výuky. (2.1)
– Formální přístup vedení školy k plánování a realizaci dalšího vzdělávání pedagogickýc h
  pracovníků bez zohledňování reálných potřeb školy. Menší aktivita pedagogickýc h
  pracovníků v účasti na vzdělávacích kurzech a seminářích k doplnění odborných



                                           7/10
   dovedností, včetně digitálních kompetencí, a získání poznatků o nových trendech
   ve vzdělávání. (2.3, 3.5)
– Nedostatečné udržování některých prostor školy v dobrém technickém stavu (tělocvič na
  a školní dvůr), materiální podmínky těchto prostor pouze částečně odpovídají potřebám
  vzdělávání. (2.4)
– Neefektivní formy a metody výuky ve většině sledovaných vyučovacích hodin vedly
  k nízké aktivitě žáků a dostatečně nepodporovaly rozvoj digitálních kompetencí žáků.
  Nedostatečná podpora vzájemné spolupráce a vrstevnického učení ve vyučovac íc h
  hodinách. Nedostatečná vedení žáků k samostatnému vyhledávání a zpracování informac í
  z různých zdrojů a k jejich slovní interpretaci. (4.2)
– Nedostatečná aktivizace a zapojení žáků ve většině sledovaných vyučovacích hodin
  a absence diferenciace zadávaných úkolů s ohledem na jejich specifické potřeby
  a individuální vzdělávací možnosti. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.
Doporučení pro zlepšení činnosti školy
– Nastavit účinné procesy řídící a kontrolní činnosti vedení školy ve všech činnostech, které
  škola vykonává.
– Revidovat vnitřní řád domova mládeže, nastavit účinné postupy vzájemné komunikace
  a spolupráce.
– Ve spolupráci se zřizovatelem vyhodnotit všechna bezpečnostní rizika v prostorách
  sloužících ke vzdělávání a zajistit jejich opravu a rekonstrukci.
– Vyhodnotit reálné potřeby školy v zájmu zvyšování kvality poskytovaného vzdělává ní
  a nastavit účinnou formu dalšího rozvoje pedagogických pracovníků školy. například
  cestou plánů osobního rozvoje vytvořených nejen s ohledem na zájmy pedagogickýc h
  pracovníků, ale především s ohledem na reálné potřeby školy.
– Zaměřit se na aktivní sledování kvality vzdělávacího a výchovného procesu, podporovat
  a motivovat pedagogické pracovníky školy k uplatňování aktivizačních forem a metod
  výuky a individualizaci vzdělávání.
– Založit v rámci školy samosprávný orgán žáků a podporovat jeho činnost v zájmu aktivní
  participace žáků na chodu školy a předcházení stížností žáků, popř. jejich účinné ho
  řešení.
– Navázat metodickou spolupráci se školou obdobného typu, aktivně realizovat vzájemno u
  výměnu zkušeností.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            8/10
           Seznam dokladů, o které se inspekční zjištění opírají
 1.   Zřizovací     listina   příspěvkové    organizace    Města Klobouky u Brna,
      ze dne 14. 12. 2012, včetně Dodatku č. 2, ze dne 19. 3. 2019
 2.   Jmenovací dekret na pracovní místo ředitele, č.j.: 2195/2018, s účinností od 1. 8. 2018
 3.   Koncepce školy pro období 2020-2024, ze dne 31. 8. 2020
 4.   Organizační řád, ze dne 4. 9. 2011, včetně aktualizací (poslední aktualizace
      dne 1. 9. 2023) a přílohy Organizační schéma platné od 4. 9. 2023
 5.   Výroční zpráva školy za školní rok 2021/2022
 6.   Školní vzdělávací programy platné ve školním roce 2023/2024
 7.   Školní řád, účinnost od 1. 9. 2023, včetně Dodatku č. 1, ze dne 5. 10. 2023
 8.   Řád domova mládeže, účinnost od 1. 9. 2021, včetně Přílohy 1 až 4
 9.   Školní matrika a třídní knihy elektronicky vedené ve školním roce 2023/2024
10.   Deník výchovné skupiny vedený ve školním roce 2023/2024
11.   Školní informační systém vedený ve školním roce 2023/2024
12.   Záznamy z hospitací vedené za školní roky 2021/2022 a 2022/2023
13.   Personální dokumentace vybraných pedagogických pracovníků vedená ve školním
      roce 2022/2023
14.   Plány dalšího vzdělávání pedagogických pracovníků vedené ve školních letech
      2021/2022 až 2023/2024 ke dni inspekční činnosti
15.   Pokyn ředitele školy k uvádění začínajících pedagogů do praxe, ze dne 4. 9. 2023,
      Plány podpory začínajícího učitele vedené ve školním roce 2023/2024
16.   Záznamy z jednání pedagogické rady vedené za školní roky 2021/2022 až 2023/2024
      ke dni inspekční činnosti
17.   Zápisy z jednání předmětových komisí vedené ve školním roce 2022/2023
      a 2023/2024 ke dni inspekční činnosti, Plány práce předmětových komisí na školní
      rok 2023/2024
18.   Dokumentace školního poradenského pracoviště (program poradenských služeb,
      minimální preventivní program, strategie řešení školní neúspěšnosti) vedená
      ve školním roce 2023/2024
19.   Osobní dokumentace vybraných žáků vedená ve školním roce 2023/2024
20.   Dokumentace k realizaci praktického vyučování vedená ve školním roce 2023/2024
21.   Inventurní seznamy softwarového a hardwarového vybavení školy (Výpočetní
      technika, Dlouhodobý nehmotný majetek), přehledy digitálních technologií
      a softwaru určeného pro výuku, faktury dokládající nákup digitálních technologií
      ve školních letech 2020/2021 až 2022/2023
22.   Dostupná osobní vzdělávací prostředí pro sdílení digitálních učebních materiálů
      se žáky (náhled ve výuce a umožněný některými pedagogy v průběhu inspekční
      činnosti)
23.   Dokumentace domova mládeže vedená ve školním roce 2023/2024 (plán práce, plán
      činnosti, rozvrh činnosti vychovatelů)
24.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků po dobu jejich pobytu ve škole
25.   Zápis z jednání s ředitelem školy, ze dne 4. 10. 2023
26.   Inspekční zpráva, Čj. ČŠIB-1116/15-B, ze dne 20. 10. 2015


                                           9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Renata Boková, školní inspektorka, vedoucí inspekčního týmu
 Ing. Ilona Ptáčková, školní inspektorka
 Ing. Michaela Svobodová, školní inspektorka
 Mgr. Marcela Hanáková, školní inspektorka
19. 10. 2023




                                         10/10
