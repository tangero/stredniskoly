                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-209/24-M
                                      Sp. zn. ČŠIM-S-26/24-M


Název                               Střední lesnická škola, Hranice, Jurikova 588
Sídlo                               Jurikova 588, 753 01 Hranice
E-mail                              sls@slshranice.cz
IČO                                 61 986 038
Identifikátor                       600 017 770
Právní forma                        příspěvková organizace
Zastupující                         Ing. Lukáš Kandler
Zřizovatel                          Olomoucký kraj
Místo inspekční činnosti            Jungmannova 616, Hranice
                                    Jurikova 588, Hranice
                                    Teplická 625, Hranice
Inspekční činnost na místě          22. − 24. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední vzdělávání a domov mládeže.
Zjišťování a hodnocení naplnění příslušných školních vzdělávacích program.
                                   Charakteristika
Střední lesnická škola Hranice, Jurikova 588 (dále škola) vykonává činnost střední školy,
školního polesí, školní jídelny a domova mládeže.
Škola realizuje vzdělávání žáků v denní formě středního vzdělání ve čtyřletém oboru
zakončeném maturitní zkouškou 41-46-M/01 Lesnictví. K termínu inspekční činnosti bylo
ve škole vzděláváno ve 12 třídách střední školy celkem 308 žáků včetně žáků
s poskytovaným podpůrným opatřením.
Ve dvou domovech mládeže poskytuje škola v současné době ubytování 249 žákům.
Stravování žáků škola zajišťuje ve vlastní školní jídelně, pro žáky ubytované v domovech
mládeže v režimu celodenního stravování.
Součástí školy je i školní polesí s výměrou lesa přes 1 000 ha, které je využíváno pro
praktickou a odbornou výuku i mimoškolní činnosti.
Svou činnost škola prezentuje na webových stránkách školy (www.slshranice.cz).


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu a dlouholetou znalost prostředí. Základním nástrojem je zpracovaná koncepce
školy včetně jejího vyhodnocení za uplynulé období a stejně tak i realizovaný školní
vzdělávací program střední školy, ve kterém je kladen důraz na získání odborných
kompetencí žáků.
Organizační struktura a rozdělení kompetencí je funkční, plně umožňuje realizaci obsahu
vzdělávání a strategických záměrů rozvoje školy. V rámci pedagogického vedení školy
ředitel delegoval kompetence a odpovědnost za plnění konkrétních úkolů na další
pracovníky, především na své zástupce pro teoretické a praktické vyučování a vedoucí
vychovatele domovů mládeže. Nastavení rozhodovacích pravomocí je pro efektivní řízení
účinné. K výměně informací o fungování školy významně přispívají operativní porady
širšího vedení školy, jednání pedagogické rady i plánovitá činnost předmětových sekcí.
Těžiště jejich práce spočívá ve sjednocování pohledu na plnění vzdělávacího obsahu
v souladu s učebními osnovami školního vzdělávacího programu, organizací výuky či
přípravě žáků na soutěže, informovanost o žácích se speciálními vzdělávacími potřebami,
využívání didaktické techniky při výuce, organizování volnočasových aktivit apod.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel školy přímo ve vztahu ke všem
pracovníkům školy, nepřímo prostřednictvím svých zástupců, případně dalších vedoucích
pracovníků. I když je řídicí a kontrolní systém nastaven způsobem, který postihuje všechny
oblasti fungování subjektu, v praxi se dosud nepodařilo plně eliminovat některé dílčí
nedostatky v metodickém vedení teoretické výuky, které spočívají v nedostatečné aktivizac i
žáků s využitím pestrých organizačních metod a forem výuky, v omezeném využívá ní
sebehodnocení a vzájemného hodnocení žáků a nastavení preventivního programu školního
poradenského pracoviště. Závěry z hospitační činnosti užšího vedení školy jsou
s vyučujícími projednávány i na základě sebereflexe učitelů spolu s následnými
doporučeními pro zkvalitnění pedagogické práce jednotlivých pedagogů. V souvislos ti
s podporou profesního rozvoje pedagogů jsou realizovány vzájemné hospitace s cílem
kolegiálního hodnocení, sdílení různých přístupů, nápadů, metod a forem při vzdělávání.



                                           2/8
Škola má nastavena systémová pravidla pro vedení dialogu se zákonnými zástupci žáků
školy pedagogickými pracovníky a samotnými žáky, se kterými ředitel školy pravidelně
organizuje neformální setkávání a jejichž podněty se vedení školy zabývá.
K realizaci vzdělávacího procesu má škola vytvořeny příznivé personální podmínky.
Ředitel klade velký důraz na profesní rozvoj pedagogických pracovníků, sám se aktivně
zúčastňuje vzdělávacích akcí. Pedagogové využívají nabídek dostupných vzdělávac íc h
institucí. Účastí pedagogů na vzdělávacích akcích jsou prohlubovány jejich znalosti
a dovednosti, nové poznatky a zkušenosti vytváří vhodné předpoklady pro zkvalitně ní
a zefektivnění vyučovacího procesu. Další vzdělávání pedagogických pracovníků probíhá
podle nastaveného ročního plánu vzdělávání vypracovaného ředitelem školy ve spolupráci
se samotnými pedagogy.
Vzdělávací proces probíhá v udržovaných prostorách budov školy, část oprav a údržby škola
řeší ve spolupráci se zřizovatelem. Obnova a modernizace materiálně technického zaříze ní
se managementu školy daří plánovitě plnit a žákům je umožněno vzdělávat se v podnětném
prostředí pro teoretickou i praktickou výuku. K realizaci předmětových cvičení má škola
k dispozici účelně uspořádané odborné učebny. Součástí školy je také školní polesí
a arboretum, které jsou využívány jako pracoviště pro praktickou výuku a předmětová
cvičení. Žáci se zde seznamují s výrobní činností, provozem, administrativou i organizac í
práce, a utvářejí si tak představu o provozu lesního hospodářství. Přínosem je také rozvíje ní
odborné a pedagogické práce odborných učitelů a spolupráce technických pracovníků
školního polesí s učiteli odborných předmětů.
Škola je aktivně zapojena také do řady dalších projektů jejichž prostřednictvím
je realizována celá řada aktivit pro žáky a pedagogy formou osobního setkávání, seminář ů,
webinářů, workshopů a diskusních panelů. Zapojením odborníků do výuky se škola snaží
žákům předávat informace o novinkách a aktuálních trendech v oboru z praxe. V rámci
projektu Erasmus+ škola realizuje pro žáky zahraniční odborné stáže, což je předpokladem
zejména k lepšímu uplatnění absolventů na trhu práce a zvyšuje atraktivitu nabízenýc h
oborů. Své místo má ve vzdělávání školy také předmět lesní pedagogika, cílem výuky je
naučit žáky seznamovat veřejnost s cíli lesnického hospodaření a představení úlohy lesníků
a lesního hospodaření. Výsledky lesní pedagogiky jsou žáky prakticky využity
v organizování lesních vycházek pro děti a žáky v předškolním i základním vzdělává ní
i ostatní veřejnost.
Významná je spolupráce se zaměstnavateli zejména v oblasti externích souvislých praxí pro
žáky. Škola disponuje celou řadou navázaných partnerství s firmami, které tyto praxe
zabezpečují. Vzdělávací nabídku škola velmi dobře rozšiřuje realizací různých vzdělávac íc h
akcí, čímž podporuje osobnostní rozvoj žáků a jejich uplatnění na trhu práce (např.
exkurzemi, naučnými programy a kurzy) i spoluprací s řadou partnerů včetně vysokých škol.
Systém výchovného působení v oblasti bezpečnosti a ochrany zdraví spočívá především
v seznamování žáků s pravidly uvedenými ve školním řádu a dalších dokumentech školy.
Žáci jsou seznamováni s možnými bezpečnostními riziky vyskytujícími se ve škole i při
činnostech organizovaných mimo školu v souladu s aktuálními tématy a realizova nými
aktivitami.


                          Hodnocení průběhu vzdělávání
Výuka je organizována s ohledem na potřeby vzdělávacího oboru, zejména na nutnost
optimálně koordinovat a propojovat teoretické a praktické vyučování. Metodická


                                             3/8
propracovanost vyučovacích hodin teoretického vyučování (odborných i všeobecně
vzdělávacích předmětů) se odvíjela od osobního přístupu a pedagogických zkušeností
učitelů.
Sledované vyučovací hodiny byly většinou organizačně dobře zvládnuté, vládlo v nich
příznivé pracovní klima, založené na přirozené autoritě vyučujících a jejich partnerském
přístupu k žákům. Didaktická technika byla využita především k prezentování učiva, příp.
k posílení názornosti výuky jinými formami. Ojediněle byl vytvořen prostor pro posilová ní
kompetencí žáků využívat digitální technologie, účelně pracovat s informačními zdroji. Při
plánování a realizaci výuky vycházeli vyučující z cílů stanovených školním vzdělávac ím
programem, vzdělávací obsah navazoval na již získané znalosti a dovednosti žáků.
Vyučovací hodiny v teoretickém vyučování probíhaly dynamicky bez časových prostojů,
zpravidla převažovala frontální výuka s metodicky vhodně vedeným rozhovorem,
kombinovaným s účinnou samostatnou prací žáků. Jen ve výjimečných případech došlo
k účelnému zařazení práce ve dvojicích či skupinách. Minimálně tak byly rozvíjeny
kooperativní dovednosti, většinou také chyběla podpora nadaných žáků diferencova ným
zadáváním úkolů. Žáci plnili obsahem, typem, rozsahem i náročností shodné úkoly.
Průběžně byla poskytována zpětná vazba a pomoc jednotlivým žákům, vhodně byla využita
práce s chybou. Průběžné hodnocení mělo převážně motivační charakter, k sebehodnocení
a vzájemnému hodnocení žáků docházelo pouze výjimečně. Vyučující v závěru
vyučovacích hodin dbali na vytvoření dostatečného časového prostoru pro shrnutí nového
učiva i na společné zhodnocení průběhu vyučovací hodiny učitelem a žáky.
Ve sledovaných vyučovacích hodinách odborných předmětů se dařilo vyučujícím žáky
aktivně zapojovat do problému. S ohledem na budoucí profesi žáků je vyučující vedli
cíleným začleňováním souvislosti učiva se situacemi každodenního života do výuky. Výuka
byla vhodně doplňována názornými pomůckami včetně živých přírodnin, praktickými
ukázkami či využitím didaktické techniky. Některé z odborných předmětů byly realizo vá ny
formou předmětových cvičení, ve kterých po teoretickém úvodu a vysvětlení zadání žáci
pracovali na přiděleném úkolu samostatně, popřípadě s dopomocí učitele. Učivo
prohlubovalo praktické dovednosti žáků. V jedné z vyučovacích hodin byl do výuky zapojen
i odborník z praxe.
Obsah výuky byl pedagogy interpretován věcně a odborně správně, zkušební a opakovací
otázky byly vždy zaměřeny na pochopení širších souvislostí a praktické využití. Žáci
přiměřenou formou často využívali nabízený prostor pro vyjádření vlastního názoru.
Praktickou výuku škola realizuje v prostředí školního polesí, ve školním arboretu a při
souvislých praxích u externích partnerů. V pracovních skupinách pod dohledem učitelů
odborného výcviku je zajišťována účelná organizace prováděných pracovních činností žáků
v souladu s tematickým rozvržením vzdělávacího obsahu. Výuka ve skupinách jednotlivýc h
ročníků bývá realizována formou práce na konkrétně zadaných úkolech v rámci oboru,
případně procvičováním již získaných dovedností. U žáků je kladen důraz na samostatnost
při práci a zvládnutí pracovních operací.
Výchovně vzdělávací činnost domovů mládeže navazuje na výchovně vzdělávací činnost
školy a je realizována formou každodenní výchovně vzdělávací práce s jednotlivc i
a výchovnými skupinami. Je zaměřena především na zájmovou činnost ubytovaných s cílem
smysluplného využití jejich volného času, posilování zdravého životního stylu a podporu
sebevzdělávání. Vychovatelé ubytované žáky podněcují k pravidelné přípravě na vyučová ní,
vhodně je motivují a v případě potřeby jim poskytují metodickou pomoc. Kromě pravidelné
zájmové činnosti nabízí domov dostatečně širokou škálu dalších možností pro trávení
volného času.


                                           4/8
                         Hodnocení výsledků vzdělávání
Škola sleduje klasifikaci, chování a absenci svých žáků v průběhu vzdělávání, výsledky za
jednotlivá klasifikační období jsou pravidelně vyhodnocovány na jednáních pedagogické
rady. Celkové výsledky vzdělávání přehledně zveřejňuje ve výročních zprávách o činnosti
školy, žáky a jejich zákonné zástupce průběžně informuje o prospěchu prostřednictvím
třídních schůzek, při osobních setkáních ve škole nebo s využitím školního informač ního
systému, který mj. umožňuje žákům i učitelům snadnou publikaci studijních materiálů a řadu
dalších činností podporující výuku. Vyučující získávají přehled o znalostech jednotlivýc h
žáků prostřednictvím běžných hodnoticích nástrojů, a to zadáváním testů, kontrolníc h
písemných prací, ústních zkoušek a praktických zkoušek před třídou i přímým pozorováním.
Škola se zapojuje také do externího výběrového zjišťování výsledků vzdělávání žáků,
využívá vlastních školních testů a umožňuje žákům účast v různých předmětových soutěžích
a ve středoškolské odborné činnosti. Tímto zajišťuje nadaným žákům nejen prezentaci
osvojených teoretických znalostí, ale i aplikaci získaných praktických dovedností při
reálných činnostech. Velmi dobrých výsledků žáci dosahují především v odborných
soutěžích, a to jak v rámci regionu, tak celé České republiky. Rozvoj talentu a zájmu žáků
škola vhodně podporuje širokou nabídkou zájmové činnosti zejména se sportovním
a odborným zaměřením. Škola identifikuje žáky s rizikem školního neúspěchu, zajišťuje jim
primární podporu v průběhu vyučování, nabízí individuální konzultace, nebo pravidelně
realizuje doučování, případně zintenzivňuje přípravu žáků na maturitní zkoušku. Ve školním
roce 2022/2023 nevykazovaly výsledky vzdělávání žáků v jednotlivých vyučovac íc h
předmětech závažné vzájemné odchylky.
Podporu osobnostního rozvoje žáků zajišťuje škola také prostřednictvím školního
poradenského pracoviště. Veřejně přístupný program poradenských služeb na webových
stránkách školy zprostředkovává informace o stanovených cílech a kompetencíc h
poradenských pracovníků včetně kontaktů na ně. Koordinaci aktivit školního poradenského
pracoviště zajišťuje výchovná poradkyně. Průběžně sleduje vzdělávací výsledky žáků,
informuje pedagogy o žácích se speciálními vzdělávacími potřebami. Její činnost zahrnuje
rovněž intenzivní spolupráci s třídními učiteli. Společně se školní psycholožkou poskytuje
účinnou podporu žákům při řešení jejich výukových i osobních problémů. Jejich metodická
pomoc pedagogům v oblasti společného vzdělávání je podpořena efektivním sdílením
vytvořených elektronických materiálů. S pedagogy vyhodnocují efektivitu poskytované
podpory a spolupracují se školskými poradenskými zařízeními. Tým poradenských
pracovníků, včetně školní metodičky prevence, se pravidelně schází a společně řeší aktuální
problémy žáků při vzdělávání. Pedagogičtí pracovníci kladou důraz na pozitivní motivac i
a poskytují žákům žádoucí vzory modelováním prosociálního chování. Kvalitu třídního
klimatu pravidelně ověřuje ředitel školy. Zachycené problémy rizikového chování jsou
školou úspěšně řešeny. Prioritou preventivního programu školy mimo vytváření příznivé ho
sociálního klimatu ve třídách je podpora smysluplného trávení volného času žáků. Škola
oblast prevence rizikového chování účelně zajišťuje společně s domovem mládeže formou
besed a přednášek. Kromě témat zaměřených na upevňování dobrých prosociálních vztahů
ve třídách a školou aktuálně identifikovaného problémového chování, jsou žáci také
seznamováni se strategiemi efektivního studia. Tyto aktivity zodpovědně vykonává školní
psycholožka. Pozornost školy je rovněž věnována adaptaci žáků 1. ročníku organizová ním
adaptačního odpoledne v rámci peer programu. Další preventivní aktivity škola realizuje při
výuce i formou školních projektů. Škola však vychází v malé míře při aktualizaci postupů
v rámci primární prevence a plánování specifických preventivních aktivit z důsledné
analýzy činnosti školy v této oblasti. Činnost školní metodičky prevence je při zpracování
preventivního programu školy aktuálně méně zaměřena na realizaci vhodných aktivit na


                                           5/8
zajištění primární prevence. Vhodně nastavené kariérové poradenství žákům pomáhá při
výběru jejich dalšího studia nebo při uplatnění na trhu práce.


                                         Závěry
Vývoj školy
– V hodnoceném období došlo ke změně ve vedoucí pracovní pozici ředitele školy.
– Ve spolupráci se zřizovatelem se daří zlepšovat materiálně technické podmínky, které
  pozitivně ovlivňují kvalitu poskytovaného vzdělávání.
Silné stránky
– Efektivní spolupráce s vnějšími partnery včetně zahraničních přispívá ke zkvalitňo vá ní
  odborného vzdělávání a k rozvoji klíčových kompetencí žáků v praktickém vyučová ní
  i atraktivitě v daném oboru pro žáky základních škol. (1.5)
– Dodržování a rozvíjení tradic a identifikace účastníků vzdělávacího procesu s daným
  oborem jsou významnými prvky, které pozitivně ovlivňují motivaci žáků ke vzdělává ní
  a podporují sounáležitost se školou. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Preventivní program školy je v malé míře zaměřen na cílené předcházení výskytu
  nežádoucích forem rizikového chování žáků. (1.4)
– Kontrolní systém vedení školy není zcela efektivně zaměřen zejména na metodické
  vedení v teoretické výuce a na kontrolu uplatňování podpůrných opatření žáků
  se speciálními vzdělávacími potřebami přímo ve výuce. (2.1)
– Škola nevyužívá v dostatečné míře pestřejší formy a metody práce směřující k větší
  aktivitě žáků včetně využití informačních zdrojů. (4.2)
– Často chyběla příležitost pro sebehodnocení a vzájemné hodnocení, škola tak dostatečně
  nevytvářela podmínky pro sebereflexi žáků a nerozvíjela jejich sociální kompetence. (4.3)
– V hodnocených vyučovacích hodinách nebyla vždy zaznamenána diferenc iace
  vzdělávacího obsahu, která by vycházela z individuálních vzdělávacích potřeb všech
  žáků, zejména k žákům talentovaným. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při každoroční aktualizaci preventivního programu školy důsledně vycházet
  z identifikovaných případů rizikového chování žáků s důrazem na plánovité zajištění
  specificky zaměřených preventivních programů a aktivit.
– Kontrolní a hospitační činnost vedení školy zaměřit na cílenou kontrolu uplatňová ní
  pestrých metod a forem práce žáků a podpůrných opatření žáků se speciálními
  vzdělávacími potřebami. Poznatky z uskutečněných kontrol vyhodnocovat a efektivně
  využívat při dalším metodickém vedení pedagogických pracovníků a zacílit další
  vzdělávání pedagogických pracovníků na rozvoj v těchto oblastech.



                                            6/8
– V oblasti teoretického vyučování, zejména ve výuce všeobecně vzdělávacích předmětů
  zařazovat metody a formy práce vedoucí k větší aktivitě žáků
– Ve výuce důsledněji uplatňovat individuální přístup k žákům a diferenciaci činností
  s ohledem na jejich vzdělávací možnosti a potřeby. Identifikovat také žáky talentova né
  v konkrétních vzdělávacích oblastech, zaměřit se na jejich rozvoj prostřednictvím
  vhodných výukových aktivit (např. obohacování vzdělávacího obsahu, zadávání
  specifických úkolů) a podpořit je tak v jejich odborném růstu.
– Pravidelně vést žáky k sebehodnocení a vzájemnému hodnocení ve vazbě k jejich dalšímu
  osobnostnímu rozvoji a motivaci k učení.
– Příležitostí školy je zajistit školnímu metodikovi prevence absolvování studia ke splnění
  dalších kvalifikačních předpokladů k výkonu této specializované činnosti.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 19. 1. 2024
 2.   Koncepce – Plán rozvoje školy na období let 2022–2024
 3.   Školní vzdělávací program 41-46-M/01 Lesnictví, ze dne 1. 9. 2009, aktualizo va ný
      k 1. 9. 2023
 4.   Školní vzdělávací programy domovů mládeže, ze dne 13. 9. 2023
 5.   Školní řád, ze dne 1. 2. 2023
 6.   Vnitřní řády domovů mládeže, platné od 1. 9. 2021
 7.   Vnitřní řád školní jídelny včetně dodatků, ze dne 31. 8. 2022
 8.   Plán kontrolní a hospitační činnosti, školní rok 2023/2024
 9.   Plán dalšího vzdělávání pedagogických pracovníků, školní rok 2023/2024
10.   Hospitační záznamy, školní roky 2022/2023 a 2023/24
11.   Zápisy z pedagogických rad, školní roky 2022/2023 a 2023/2024
12.   Složka: Zápisy z předmětových komisí, školní rok 2023/2024
13.   Elektronický informační systém školy (školní matrika, třídní knihy, sdílené složky),
      záznamy za školní roky 2023/2024 k termínu inspekční činnosti
14.   Výroční zpráva 2022/2023, ze dne 30. 10. 2023
15.   Rozvrhy hodin, školní rok 2023/2024
16.   Protokoly o komisionálních zkouškách – školní rok 2022/2023, namátkový výběr
17.   Vybrané písemné práce z českého jazyka, anglického jazyka a matematiky k termínu
      inspekční činnosti, namátkový výběr


                                           7/8
18.   Evaluační zprávy z vybraných předmětů – školní rok 2022/2023
19.   Seznam žáků se speciálními vzdělávacími potřebami, k termínu inspekční činnosti
20.   Dokumentace školního poradenského pracoviště vedená ve školním roce 2023/2024
21.   Deník výchovných skupin, školní rok 2023/2024
22.   Přihlášky do domova mládeže vč. souhlasného prohlášení zákonného zástupce, školní
      rok 2023/2024, namátkový výběr
23.   Plán práce domova mládeže (roční, měsíční, týdenní), školní rok 2023/2024
24.   Doklady související se zajištěním bezpečnosti a ochrany zdraví žáků, k termínu
      inspekční činnosti
25.   Doklady související se zabezpečením školního stravování ve školním roce 2022/2023
      a 2023/2024, k termínu inspekční činnosti
26.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci pedagogických pracovníků,
      aktuálně vedená k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Fridrich, školní inspektor, vedoucí inspekčního týmu
 Mgr. Monika Gloserová, školní inspektorka
 Mgr. Pavel Okleštěk, školní inspektor
 Ing. Bc. Milan Vlach, školní inspektor


14. 2. 2024




                                           8/8
