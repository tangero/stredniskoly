                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-426/24-T
                                       Sp. zn. ČŠIT-S-82/24-T


Název                               Gymnázium Hladnov a Jazyková škola s právem státní
                                    jazykové zkoušky, Ostrava, příspěvková organizace
Sídlo                               Hladnovská 1332/35, 710 00 Ostrava-Slezská Ostrava
E-mail                              gymnazium@hladnov.cz
IČO                                 00 842 753
Identifikátor                       600 017 494
Právní forma                        příspěvková organizace
Zastupující                         Mgr. Daniel Kašička
Zřizovatel                          Moravskoslezský kraj
Místo inspekční činnosti            Hladnovská 1332/35, 710 00 Ostrava-Slezská Ostrava
Inspekční činnost na místě          26. 2. 2024 − 29. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů. Zjišťování a hodnocení naplnění školních vzdělávacích programů.
                                    Charakteristika
Gymnázium Hladnov a Jazyková škola s právem státní jazykové zkoušky, Ostrava,
příspěvková organizace, vykonává činnost střední školy a jazykové školy. Ve školním roce
2023/2024 škola vzdělávala v osmnácti třídách 528 žáků, z toho v oboru vzdělání
79- 41- K/41 Gymnázium 364 žáků (školní vzdělávací program se zaměřením na výuku
cizích jazyků „Živé jazyky“ a školní vzdělávací program pro všeobecné vzdělávání), v oboru
vzdělání 79-43-K/61 Dvojjazyčné gymnázium 164 žáků. K termínu inspekční činnosti
evidovala škola devět žáků se speciálními vzdělávacími potřebami. Jazyková škola s právem
státní zkoušky poskytuje jazykové vzdělávání v jazyce anglickém, německém,
francouzském, italském a španělském, realizovány jsou kurzy češtiny pro cizince. Součástí
činnosti jazykové školy je pořádání státní a mezinárodní zkoušky z cizího jazyka a zkoušky
z českého jazyka pro cizince žádající o udělení trvalého pobytu na území České republiky.


                         Hodnocení podmínek vzdělávání
Ředitel školy (dále „ředitel“) vykonává funkci od roku 2006. Část kompetencí delegoval na
zástupce ředitele, zástupkyni ředitele pro jazykovou školu a vedoucí bilingvní sekce. Jejich
vymezení odpovídá podmínkám a potřebám školy. Vedení školy na pravidelných schůzkách
řeší záležitosti týkající se řízení a organizace vzdělávacího procesu a pružně reaguje na dění
ve škole. Koncepce školy je jasně formulovaná a pro účastníky vzdělávání srozumite lná.
Prioritou ředitele je v současné době zaměření na změnu pasivního přijímání poznatků
v tvořivou výuku a na účelnou provázanost vzdělávacích předmětů. K dosažení tohoto cíle
využívá nástrojů pro pedagogické vedení školy (především hospitační činnost) a tematické
zaměření dalšího vzdělávání pedagogických pracovníků. Tento trend se ve výuce pozitivně
projevuje. Metodické orgány školy se na svých pravidelných schůzkách věnují vzdělávac ím
záležitostem v jednotlivých předmětech, sdílení zkušeností z výuky a organizací soutěží
a dalších akcí. Realizované školní vzdělávací programy jsou srozumitelné a představují
účelnou podporu pro vzdělávání. Ke sledování školního klimatu, vztahů a spokojenosti
jednotlivých aktérů vzdělávání ředitel využívá pravidelná dotazníková šetření, jejichž
výsledky jsou analyzovány a přispívají k případným změnám v chodu školy. Ředitel v rámci
pohospitačních rozhovorů s pedagogy diskutuje o jejich kariérním směřování a pedagogické
práci. Pedagogové sdílejí své zkušenosti při vzájemných hospitacích a na schůzkách
předmětových komisí. Adekvátní péče je věnována začínajícím učitelům, kteří nacházejí
podporu u přidělených mentorů, u členů předmětových komisí a také u vedení školy, je jim
umožněna účast v tematických vzdělávacích kurzech dalšího vzdělávání pedagogickýc h
pracovníků.
Školní poradenské pracoviště pracuje v optimálním složení. Výchovná poradkyně se věnuje
žákům se speciálními vzdělávacími potřebami, v případě potřeby nabízí vyučujíc ím
metodickou podporu. Větší pozornost by však měla být věnována nadaným žákům, jejich
identifikaci a možnosti dalšího rozvoje jejich dovedností v rámci vzdělávacího procesu.
Školní metodik prevence připravuje plán akcí s tématikou předcházení rizikového chování
žáků a budování pozitivních vztahů v třídních kolektivech. Školní psycholog žákům nabízí
pomoc při řešení školních i osobních problémů.
Vedení školy usiluje o konstruktivní komunikaci s pedagogy, žáky a jejich zákonnými
zástupci. Případné připomínky a dotazy preferuje řešit systémem tzv. „otevřených dveří“,
jehož prostřednictvím osoby účastnící se vzdělávacího procesu mohou jednat s vedením
školy osobně, což přispívá k rozvoji komunikačních dovedností žáků a individuálnímu
řešení možných problémů.


                                             2/7
Prostorové a materiální podmínky školy jsou na velmi dobré úrovni. Ředitel jejich stav
průběžně vyhodnocuje a řeší případné nedostatky. V průběhu inspekční činnosti bylo
vybavení účelně využíváno.
Problematika bezpečnosti, požární prevence a ochrany zdraví je nedílnou součástí
vzdělávání, žáci jsou prokazatelně informováni na počátku a v průběhu školního roku. Škola
vykazuje vyšší školní úrazovost, kdy k úrazům dochází zejména v tělesné výchově a při
sportovních aktivitách. Žádoucí je se nadále zabývat riziky, věnovat pozornost příčiná m
a okolnostem vzniku školních úrazů, přijímat adekvátní opatření tak, aby bylo pro žáky
vytvářeno bezpečné prostředí.
Informační systém školy a jeho propojení s elektronickou třídní knihou umožňuje včasné
předávání informací o aktuálním dění ve škole a výsledcích vzdělávání žáků. Škola
disponuje bezbariérovým prostředím v budově školy.
Školní stravování je pro žáky zajišťováno v budově školy ve školní jídelně - výdejně, kterou
provozuje jiný právní subjekt. Občerstvit se mohou žáci ve školním bufetu, k dispozici jsou
také nápojové automaty a vybavení kuchyňského koutku, o přestávkách mohou žáci využít
volně přístupné workoutové cvičební stroje, pingpongové stoly nebo relaxační sedací
soupravy.
Nad rámec vzdělávání žáků byla škole poskytnuta dotace na realizaci podpory výuky cizích
jazyků na středních zdravotních školách a na výuku českého jazyka uprchlíků z Ukrajiny.
Účelové finanční prostředky škola získala na pořádání celostátního divadelního festiva lu
bilingvních gymnázií a zajištění celostátní soutěže ve španělském jazyce. Cíleně škola
provozuje doplňkovou činnost, zisk a vlastní zdroje z činnosti využívá k rozvoji školy.
Jazyková škola s právem státní zkoušky poskytuje vedení individuálních a skupinovýc h
kurzů, a to prezenčně a také formou online. Podmínky pro prezenční výuku jsou vyhovujíc í
a napomáhají k naplňování školního vzdělávacího programu jazykové školy.


                          Hodnocení průběhu vzdělávání
Hospitační činnost byla prováděna napříč ročníky a vzdělávacími předměty. Metodické
a didaktické vedení sledovaných hodin nevykazovalo rozdíly mezi výukou na víceleté m
a čtyřletém gymnáziu. Společným znakem sledovaných hodin byla příjemná pracovní
atmosféra založená na partnerském přístupu pedagogů i žáků s vzájemným respektem.
Nastavená a dodržovaná pravidla komunikace a chování a jednotný důsledný přístup učitelů
přispívají k vytváření a posilování pozitivních vztahů, žáci prokazují dobré studijní návyky.
Učitelé zpravidla dbali na jasné seznámení s cílem či tématem hodiny. Požadavky na žáky
byly přiměřené, nové učivo bylo podáváno srozumitelně a v logických souvislostech. Ve
většině sledované výuky byly volené metody a formy účelné. V rámci projektové výuky žáci
efektivně spolupracovali, měli příležitost uplatnit svou kreativitu. Při prezentaci skupinové
práce rozvíjeli prezentační dovednosti a souvislé řečové projevy. Žákům nebyly předkládány
hotové informace, byli aktivně zapojováni do výuky, vedeni k přemýšlení a samostatnému
odvozování poznatků, byl vytvářen prostor pro vyjádření jejich názorů i pro diskuzi
k probíranému tématu. Žáci plnili různé typy úloh, samostatně pracovali s informace mi
z různých zdrojů (texty, poslechové cvičení, videoukázky, internet, obrázky, karikatura).
V průběhu vzdělávání byla rozvíjena čtenářská, matematická a jazyková gramotnost. Učivo
bylo propojeno s reálnými situacemi, byly využity mezipředmětové vztahy a práce s chybou.
Dílčím nedostatkem byla chybějící práce se vzdělávacími cíli, zejména jejich stanovení
a vyhodnocení. Žáci nebyli cíleně vedení k sebereflexi své práce ve výuce.


                                            3/7
Ve sledovaných hodinách českého jazyka byli žáci vedeni k pochopení a vlastnímu vyvoze ní
příčinných souvislostí, které následně dokázali aplikovat na reálně definovaný problém nebo
jev. Učitelé efektivně využívali dělené hodiny k procvičování a ověřování probraného učiva
a na přípravu k maturitní zkoušce. Nedílnou součástí těchto vyučovacích hodin byla
i systematická práce s různými druhy literárních textů. Výuka cizích jazyků probíhala
převážně v cílovém jazyce. Předkládané aktivity rozvíjely a upevňovaly jazykové
kompetence, žáci měli dostatek příležitostí k samostatnému slovnímu projevu. Účelně
docházelo ke střídání vzdělávacích metod a forem. Výrazným přispěním ke komunikač ním
dovednostem žáků přispívá výuka rodilého mluvčího v anglickém jazyce, stejně jako
vyučování vedené ve španělském jazyce, a to jak španělskými pedagogy, tak českými.
Inovativní způsob výuky byl sledován ve vyučovacích hodinách dějepisu, které byly
koncipovány na základě inovativní výuky historie projektu Dějepis+, založené na rozvíje ní
kritického myšlení a práci se zdroji. Ve výuce přírodních věd a matematiky učitelé využíva li
poznatky žáků z jiných předmětů i jejich zkušenosti z každodenního života. Žáci byli vedeni
k logickým úvahám, porovnávali různé návrhy řešení zadaných úkolů. Do většiny hodin
učitelé nezařadili metody sebehodnocení a vzájemného hodnocení žáků, v závěru nebyl
vyčleněn časový prostor pro celkové shrnutí a vyhodnocení cílů výuky. Didaktická technika
byla využívána účelně, přispívala k názornosti výuky, v cizích jazycích vyučujíc í
předkládali úlohy ve virtuálním prostředí Google Classroom, které je informačním zdrojem
jak probírané látky, tak prostorem pro domácí procvičování.


                          Hodnocení výsledků vzdělávání
Dosažené znalosti a dovednosti žáků učitelé průběžně hodnotí různými formami ústního
a písemného ověřování zvládnutí nových poznatků. Škola výsledky vzdělávání průběžně
sleduje a vyhodnocuje v rámci jednání pedagogické rady, podle potřeby k nim přijímá
opatření ke zlepšení. Celkově žáci dosahují ve vzdělávání stabilně velmi dobrých výsledků,
včetně ukončování vzdělávání maturitní zkouškou, kde škola dosahuje celostátně
nadprůměrnou úspěšnost. V zájmu monitorování vzdělávacích pokroků žáků by bylo
vhodné zavedení a realizace jednotných hodnoticích kritérií v jednotlivých předmětech
a externího testování. Žáci především oboru „Živé jazyky“ konají certifikované zkoušky
z anglického jazyka. Aby dále zúročili a prohloubili své jazykové dovednosti v anglické m
jazyce, v maturitním ročníku je součástí jejich vzdělávací činnosti tzv. „ročníková práce“.
Přípravě na její vypracování je věnován velký časový prostor, kdy se žáci podrobně
seznamují s prací s informačními zdroji, věnují se jazykové přípravě a v rámci řízenýc h
diskusí se spolužáky formují své osobní postoje k jednotlivým podtématům. V závěru této
přípravy sestavují písemnou práci, kde zachycují své poznatky a názory na dané téma. Školní
poradenské pracoviště realizuje preventivní akce mj. k podpoře pozitivního sebevnímá ní
žáků, informovanosti o nebezpečí návykových látek a zdravého sexuálního chování. Jeho
členové se podílí na tvorbě programu adaptačního pobytu. Ve své praxi uplatňují otevřený,
partnerský vztah, což přispívá k dobrému klimatu školy a včasnému předcházení projevů
patologického chování. V rámci kariérového poradenství poskytují žákům 3. a 4. ročníků
pomoc při volbě dalšího studia.
Každoročně se žáci školy účastní Středoškolské odborné činnosti, kde rozvíjí své badatelské,
publikační a prezentační dovednosti a dosahují výrazných úspěchů na krajské úrovni.
V rámci projektu Erasmus+ jsou realizovány jazykové pobyty a individuální mobility učitelů
a žáků. Ve škole dlouhodobě působí přírodovědný kroužek, v jehož rámci žáci pečují o okolí
školy a zajišťují životní podmínky v akváriích a teráriích umístěných v prostorách školy.
Žáci školy se účastní celé řady soutěží a přehlídek. Své znalosti a dovednosti mimo jiné


                                            4/7
uplatňují při nastudování divadelní hry ve španělském jazyce, kterou prezentují také na
celostátním divadelním festivalu, jehož se škola stává pravidelným organizáto re m.
Vzhledem k zaměření školy na studium španělského jazyka je příhodné, že je škola
pořadatelem „Soutěže ve španělském jazyce“, a to krajského i celostátního kola. Žáci
bilingvního programu studia se účastní soutěží v souvislosti se španělským jazykem
i v jiných oblastech (matematika, výtvarná výchova, recitační soutěže). Významnýc h
úspěchů dosahuje školní pěvecký sbor, který spolupracuje s Českým rozhlasem a realizuje
vystoupení pro širokou veřejnost, škola podporuje činnost školní hudební kapely a vydávání
studentského časopisu „Hladticias“. Žáci se zapojují do jazykových, dějepisných
a přírodovědných olympiád a soutěží, kde se umísťují na předních příčkách na krajské
a celostátní úrovni. Mohou se účastnit poznávacích zájezdů do Velké Británie, Irska
a Španělska. Každoročně je pro žáky organizován lyžařský a sportovně turistický kurz
v zahraničí.
Mezi významné projekty přispívající k rozvoji mnoha klíčových kompetencí patří projekty
Tanzánie a Cena vévody z Edinburghu, které rozšiřují organizační a komunikač ní
dovednosti žáků, poznávání ekologických systémů, zvyšují fyzickou zdatnost a v neposlední
řadě vztah k dobrovolnictví a ekologickému vnímání životního prostředí. Škola organizuje
také řadu charitativních sbírek a akcí.
Ve škole aktivně působí školní parlament, který předkládá návrhy na zlepšování chodu
školy, ty jsou následně diskutovány s vedením školy, případně realizovány, a organizuje
tematické přednášky a besedy, sportovní akce a pravidelně organizuje školní ples. Žákům
školy je nabízena účast na mnoha přednáškách, workshopech a exkurzích věnovanýc h
literatuře, historii, estetické výchově, návštěv muzeí a divadelních představení, které jsou
podnětné a inspirativní k jejich dalšímu vzdělávání. Materiální a finanční pomoc při
uskutečňování mimoškolní činnosti školy poskytuje Sdružení rodičů a příznivců gymná zia
Hladnov.


                                         Závěry
Vývoj školy
– Doporučení z minulé inspekční činnosti provedené ve školním roce 2017/2018 byla
  zohledněna.
– Došlo k pokládce nových krytin na chodbách a v učebnách školy, k novému vybavení
  kabinetů, úpravě venkovního schodiště, postavení beach volejbalového hřiště
  a k vytvoření workoutového prostoru pro žáky, který je dostupný během přestávek
  a volného času v době vyučování.
– Byla modernizována laboratoř biologie.
– Škola rozvíjí možnosti vnitřních prostor školy k well-beingu žáků a učitelů. Ve výuce se
  projevují tendence propojení teoretických poznatků s jejich praktickým využitím.
Silné stránky
– Zapojením žáků do projektové činnosti, efektivní spoluprací s vnějšími partnery, kvalitní
  nabídkou mimoškolních aktivit škola významně podporuje rozvoj schopností
  a dovedností žáků (1.5)
– Vysoká odbornost pedagogického sboru zajišťuje kvalitní výuku, především v bilingvním
  oboru a ve výuce dějepisu a cizích jazyků. (3.1)



                                            5/7
– Zapojení žáků do školních a mimoškolních aktivit podporuje rozvoj jejich osobnostních
  a sociálních kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V menší míře bylo využíváno sebehodnocení a formativní hodnocení žáků, nedostatečně
  byl využit prostor v závěru vyučovacích hodin ke shrnutí a utřídění učiva za účelem
  získání zpětné vazby o jeho zvládnutí a pochopení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Vytvořit systematickou identifikaci a podporu nadaným žákům
– Vytvářet v závěru vyučovacích hodin prostor pro shrnutí probíraného učiva a sebereflexi
  žáků a zhodnocení jejich individuálního pokroku.
– Zavádět prvky formativního hodnocení do výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád platný ve školním roce 2023/2024
 3.   Výroční zpráva o činnosti školy za školní rok 2022/2023
 4.   Rozvrh vyučovacích hodin platný ve školním roce 2023/2024
 5.   Plán dalšího vzdělávání pedagogických pracovníků na školní rok 2023/2024
 6.   Plán kontrolní a hospitační činnosti ve školním roce 2023/2024
 7.   Zápisy z jednání pedagogické rady ve školním roce 2023/2024
 8.   Zápisy z jednání předmětových komisí ve školním roce 2023/2024
 9.   Dokumentace školního poradenského pracoviště vedená ve školním roce 2023/2024
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Matrika školy vedená ve školním roce 2023/2024 (vzorek)
13.   Třídní knihy vedené ve školním roce 2023/2024 (vzorek)


                                            6/7
14.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2023/2024 (vzorek)
15.   Dokumentace vztahující se k finančním a materiálním podmínkám školy pro školní
      rok 2023/2024 (vzorek)
16.   Smlouva o zabezpečení školního stravování Střední průmyslovou školou chemickou
      akademika Heyrovského, Ostrava, příspěvková organizace, ze dne 23. 11. 2007
      včetně příloh a dodatků platných ve školním roce 2023/2024



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 Mgr. Šárka Šustková, školní inspektorka
 PaedDr. Ivana Marková PhD., školní inspektorka
 Mgr. Ing. Martina Colledani, školní inspektorka
 Bc. Ludmila Kubicová, kontrolní pracovnice
11. 3. 2024




                                         7/7
