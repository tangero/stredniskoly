                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-2514/24-S
                                       Sp. zn. ČŠIS-S-251/24-S


Název                               Digital Academy – Obchodní akademie, s.r.o.
Sídlo                               Pod Školou 167, Malín, 284 01 Kutná Hora
E-mail                              tvrdik@dahora.cz
IČO                                 17 566 517
Identifikátor                       691 016 640
Právní forma                        společnost s r.o.
Zastupující                         Ing. Mária Václavíková
Zřizovatel                          společníci s.r.o.
Místo inspekční činnosti            Pod Školou 167, Kutná Hora
Inspekční činnost na místě          12. až 14. června 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle příslušných školních
vzdělávacích programů, naplňování školního vzdělávacího programu a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějšíc h předpisů.
Inspekční činnost podle § 174 odst. 6 školského zákona, ve znění pozdějších předpisů.
Inspekční činnost podle § 174 odst. 7 školského zákona, ve znění pozdějších předpisů.


                                         Charakteristika
Nově vzniklý subjekt Digital Academy – Obchodní akademie, s.r.o. (dále „škola“) vychází
z modelu vzdělávání realizovaného zřizovatelem v Obchodní akademii Praha, s.r.o.
v Praze 9 – Satalicích s výukou části odborných předmětů v anglickém jazyce s možnost í
složit kromě české maturitní zkoušky i zkoušky tzv. anglického programu. Do rejstříku škol
a školských zařízení byl subjekt zapsán s datem zahájení činnosti k 1. září 2023. Ve škole se
vzdělává ve třech třídách prvního ročníku 75 žáků a v jedné třídě druhého ročníku 23 žáků
v denní formě oboru vzdělání Obchodní akademie. Nejvyšší povolený počet 240 žáků je
naplněn z 41 %. Různě velkou jazykovou bariéru vykazuje 17 žáků – cizinců. Škola eviduje
11 žáků se speciálními vzdělávacími potřebami (dále „SVP“) s doporučeními ze školského
poradenského zařízení, z nichž dvěma byl vypracován individuální vzdělávací plán (dále
„IVP“).


                         Hodnocení podmínek vzdělávání
Ředitelka školy (dále „ředitelka“) delegovala část kompetencí k řízení školy na výkonnou
ředitelku, která vypracovala koncepci pro období 2023 až 2028. Hlavním cílem je budovat
pozitivní prostředí, ve kterém se všichni členové školní komunity cítí dobře a přirozeně.
Zpětnou vazbu o plnění tohoto cíle poskytuje škole provedené dotazníkové šetření. Podařilo
se zavést školní informační systém pro sdílení aktuálních informací mezi vedením školy,
učiteli, žáky a jejich rodiči. Škola začala navazovat spolupráci se zahraničními školami
v Itálii, Německu, Anglii, Irsku, Maďarsku a Španělsku pro zajištění výměnných pobytů
žáků. Cíl zajistit plně kvalifikovaný pedagogický sbor se však nedaří naplňovat.
Výuku zajišťovalo v době inspekční činnosti deset pedagogů včetně ředitelky, výkonné
ředitelky a dvou rodilých mluvčí anglického jazyka. Předpoklady odborné kvalifikace
nesplňovali dva pedagogové, polovina učitelů měla krátkou pedagogickou praxi od půl roku
do pěti let. Sbor není zcela stabilizovaný. Další vzdělávání pedagogických pracovníků
probíhalo u všech učitelů se zaměřením např. na problematiku umělé inteligence a zejména
na organizační záležitosti pro zadavatele maturitních zkoušek, pro vedení přijíma c íc h
pohovorů apod. I když byla pro všechny vyučující vhodně zorganizována ukázková výuková
hodina, chybělo zacílení na využívání účinných pedagogických metod a forem práce se žáky
včetně efektivního vyhodnocování splnění vzdělávacích cílů, což se negativně projevilo
v průběhu vzdělávání. Četné hospitace výkonné ředitelky poskytují učitelům potřebnou
zpětnou vazbu, která se však zatím zcela neprojevila ve zvýšení kvality výuky. Vhodně
probíhalo průběžné jazykové vzdělávání učitelů.
Řídicí a kontrolní kompetence nejsou dostatečně pevně vymezeny, výkonná ředitelka
zajišťovala většinu operativních činností například i včetně oblasti výchovného poradenství
nebo prevence rizikového chování. Její zástupkyně s částečným úvazkem od druhého
pololetí školního roku 2023/2024 spravovala hlavně oblast projektů. Na řízení se význa mno u
měrou podílela ředitelka, která zajišťovala zejména organizaci a informování o přijímac í m
řízení, rozhodovala o zajištění pedagogů nebo použití finančních prostředků. Informo vá ní
aktérů vzdělávání je nesprávné v chybně nastavených výchovných opatřeních, v informac i
o povinnosti hradit poplatky za různé administrativní úkony, například za zkoušky žáků
v náhradním termínu nebo v možnosti skládat více zkoušek v náhradním termínu v jednom
dni. Rovněž informování části zákonných zástupců nezletilých uchazečů nepřijatýc h
v prvním kole přijímacího řízení bylo nejednotné, někteří byli nesprávně informo vá ni
o podmínkách přijetí v rámci třetího kola přijímacího řízení ještě před ukončením druhého
kola. Část povinné dokumentace (např. školní řád, smlouvy o zajištění praktického
vyučování) obsahovala chyby. Dobře promyšlený je naopak ŠVP, jehož učební plán
zahrnuje také nabídku řady volitelných předmětů.




                                            2/7
Vzdělávání žáků probíhalo ve zdařile zrekonstruované budově bývalé školy, aktuálně
probíhají práce na terénních úpravách rozsáhlého pozemku včetně jurty k využití pro
vzdělávání.
Poskytování služeb ve školním poradenském pracovišti předpokládá působení a spolupráci
výchovné poradkyně a školní metodičky prevence. Tyto pozice jsou však obsazeny
pedagogy z pobočky školy v Praze, takže jejich přítomnost ve škole je sporadická. Přehledy
o žácích se SVP byly však výkonnou ředitelkou systematicky zpracovány, a to včetně plánů
pedagogické podpory a IVP. Škola vypracovala minimální preventivní program, který ale
neobsahuje strategii předcházení školní neúspěšnosti jako jeho povinnou součást, přestože
škola vykazovala v prvním pololetí školního roku 2023/2024 více než třetinu žáků
klasifikovaných dostatečnou či nedostatečnou a žáků nehodnocených.


                          Hodnocení průběhu vzdělávání
Ve většině sledovaných hodin převažoval tradiční styl výuky založený na frontální práci
a předávání informací. Výklad nové látky byl veden srozumitelně a učitelé mnohdy účelně
využívali mezipředmětovou provázanost. Malá pozornost však byla věnována formová ní
postojů žáků. Míra jejich aktivizace byla různá, jen někteří učitelé si s pomocí vhodně
kladených dotazů ověřovali, zda žáci probíranému učivu rozumějí a dokáží ho zařadit do
souvislostí. V hodinách, kde docházelo k předávání hotových informací a ojedinělé mu
využití práce ve dvojici a skupinové práce, byli žáci nerovnoměrně zapojeni a po většinu
hodiny zůstávali pasivní. Nedostatečné formulování vzdělávacího cíle nebo poskytnutí
pouze stručné informace žákům o předpokládaném průběhu hodiny neumožňovalo učitelům
efektivně zhodnotit jeho splnění v závěru. Kvalitu vzdělávání snižovalo také málo časté
využívání hodnoticích a zpětnovazebních nástrojů, chybělo formativní hodnocení práce
žáků, nebyla podporována schopnost sebehodnocení nebo vzájemného hodnocení. Žáci
v hodinách většinou plnili stejné úkoly bez ohledu na jejich vzdělávací potřeby či aktuální
úroveň jejich znalostí či dovedností ve vztahu k očekávaným výsledkům vzdělává ní.
Diferenciace výuky a možnost vybírat si z úloh rozdílné kognitivní náročnosti využity
nebyly. Žáci nebyli vedeni k porovnávání nebo hodnocení různých návrhů řešení problému,
jen v necelé třetině výuky podněcovali učitelé dialog mezi žáky, který by podporoval uče ní.
Pouze v pětině hodin vyžadovali vyučující od žáků obsahově náročnou komunikac i.
Pozornost učitelů byla většinou soustředěna zejména na výčet informací, žáci tak neměli
dostatečný prostor pro kritické myšlení, logické uvažování, aplikaci dříve nabytých
vědomostí nebo samostatné vyhledávání, třídění a analyzování různých informačních zdrojů
pro rozvoj jejich kritického myšlení.
Ve výuce českého jazyka byly zvolené metody i formy práce méně efektivní, což se
projevovalo nízkou motivací žáků a jejich nerovnoměrným zapojením do výuky. Vyučujíc í
převážně předávala nové poznatky bez podílu žáků na jejich vyvozování či bez ověřování si
správného pochopení vzdělávacího obsahu. Při práci s textem či při plnění úkolů
gramatického procvičování učitelka hodnotila pouze správnost odpovědí a nepracovala
s chybou. V hodině nebyl vytvářen dostatečný prostor pro rozvíjení žákovských kompetencí,
kritického myšlení včetně čtenářské gramotnosti i pro vyjádření názoru a diskusi.
Nekonzistentní oslovování žáků některých křestním jménem, jiných pouze příjmením
nepřispívalo k vytváření přívětivé a vstřícné atmosféry ve třídě.
Ve výuce anglického jazyka byli žáci dostatečně aktivizováni střídáním vhodných
výukových forem a metod. Pozitivem bylo výrazné zaměření na aktivity korespondujíc í
s obsahem ústní zkoušky společné části maturitní zkoušky, zejména na rozvoj receptivníc h


                                            3/7
poslechových dovednosti žáků. Patrný byl rovněž záměr podpořit úspěšnost žáků
v didaktickém testu v rámci maturitní zkoušky či skládání mezinárodních jazykovýc h
zkoušek.
Výuka matematiky byla organizačně zvládnutá velmi dobře, výklad byl veden systematick y
a přehledně. Motivace žáků i použité vyučovací metody byly zvoleny účelně, žákům byla
průběžně poskytována funkční zpětná vazba, zvláštní pozornost byla věnována žákům
s odlišným mateřským jazykem. Žáci byli ukáznění, pracovali soustředěně a využívali času
výuky bez prodlev.
Výuka přírodních věd byla zaměřena na prevenci negativních jevů chování. Probíraný
vzdělávací obsah příliš nesouvisel se zaměřením předmětu, byl však vhodně aplikován na
reálné životní situace. Při komunikaci nedocházelo k interakci vyučující se všemi žáky, což
vedlo k nekázni zejména v závěru hodiny.
Méně zdařilá byla výuka základů společenských věd. Probíraná látka nevycháze la
z požadavků ŠVP, na žáky byly kladeny nízké nároky, chybělo motivační zaujetí.
Nekoncepčnost a věcná nesourodost probíraného obsahu nesměřovaly k adekvátním
výstupům. Při zprostředkování učiva vyučující nedokázala efektivně zapojit žáky zejména
ověřováním porozumění odborným výrazům.
Kvalita výuky odborných ekonomických předmětů v českém jazyce byla výrazně ovlivně na
pedagogickými a didaktickými schopnostmi jednotlivých učitelů. V hodině ekonomiky
vyučující efektivně využívala metody brainstormingu k hledání souvislostí a uvědomová ní
si mezipředmětových vztahů. V průběhu výkladu si ověřovala míru pochopení nového
učiva. Zařazením reklamního videa motivovala žáky k hledání odpovědí na problémové
otázky. V dalších hodinách ekonomiky a účetnictví didaktický postup méně podporoval
rozvoj samostatného uvažování a logického myšlení žáků. Výklad nové látky nevyužíva l
dostatečně návaznosti na již probrané učivo. Převládala aktivita na straně učitele, což vedlo
k nepozornosti a nekázni některých žáků.
Výuka odborných předmětů v anglickém jazyce probíhala v podnětném prostředí a přátelské
atmosféře, byla velmi promyšleně připravena. Akcent byl kladen na kooperativní formy
výuky a prezentaci výsledků skupinové práce. Učitelé neustále se žáky komunikovali a vedli
je k logickému myšlení i používání správné odborné terminologie. Žáci se do výuky
zapojovali aktivně, dokázali vyslovit vlastní názor, často formulovali dotazy. Efektivitě
hodin přispělo účelné využití didaktické techniky. Velkým pozitivem byla vysoká úroveň
komunikačních kompetencí žáků.


                          Hodnocení výsledků vzdělávání
Výsledky vzdělávání žáků, jejich chování a absence na úrovni tříd jsou vyhodnocová ny
a podrobně analyzovány formou grafů při jednáních pedagogické rady. Škola přehled
o znalostech jednotlivých žáků získává prostřednictvím testů, písemných prací
a hodnocením práce ve vyučovacích hodinách. Celkové výsledky vzdělávání není možné
hodnotit, protože do termínu inspekční činnosti bylo uzavřeno pouze první pololetí školního
roku.
Přínosem pro rozvoj žákovských kompetencí především jazykových je široká nabídka
volitelných předmětů, školních a mimoškolních aktivit, realizace projektů či organizo vá ní
různých školních akcí a výměnných pobytů žáků z partnerských škol v zahraničí.




                                            4/7
Škola efektivně spolupracuje se zaměstnavateli v oblasti realizace odborné praxe žáků,
včetně získávání, vyhodnocování a využívání zpětné vazby o její kvalitě.
V rámci poskytování poradenských služeb škola identifikuje žáky s rizikem školního
neúspěchu, zejména s odlišným mateřským jazykem, a poskytuje jim podporu v podobě
nabídky individuálních konzultací a doučování, kterou však žáci využívají jen v minimá lní
míře. Projevy rizikového chování, zejména poškozování majetku, způsobování nepořádku
v učebnách či absenci žáků řeší bezodkladně výkonná ředitelka ve spolupráci s třídními
učiteli. Žáci mají k dispozici schránku důvěry, s problémy se však raději obracejí osobně
na výkonnou ředitelku a na třídní učitele. Ti se jejich problémy zabývají v rámci třídnick ýc h
hodin a předmětu týmová spolupráce a pomáhají jim je účinně řešit. Žáci mohou využívat
i služeb externí psycholožky, která dokáže komunikovat v anglickém či německém jazyce.
V rámci podpory vztahů v třídním kolektivu škola uspořádala adaptační kurz pro žáky
prvního ročníku, vodácké a lyžařské kurzy, které významně přispívají k vytváření
pozitivních vazeb mezi spolužáky.


                                          Závěry
Silné stránky
– Rozvoj cizojazyčných kompetencí žáků je podpořen efektivní výukou části odborných
  předmětů v anglickém jazyce a navázáním spolupráce s řadou zahraničních partnerských
  škol. (1.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší účinnost kontrolního systému se projevila v chybných ustanoveních ve školním
  řádu týkajících se výchovných opatření nebo nutnosti uhradit poplatky za administrativní
  úkony. (2.1)
– Chybějící diferenciace učiva, úkolů a zadání neumožňovala zohledňovat individuá lní
  vzdělávací potřeby žáků či aktuální úroveň jejich znalostí či dovedností. (4.1)
– Předávání hotových poznatků žákům, nízká míra využívání různých informačních zdrojů
  a nevytvoření dostatečného prostoru pro rozvoj kritického myšlení žáků vedly k jejich
  nízké motivaci k učení a k jejich nedostatečné aktivizaci v hodinách. (4.2)
– Kvalitu vzdělávání snižovalo málo časté využívání hodnoticích a zpětnovazeb níc h
  nástrojů, chybělo formativní hodnocení práce žáků, nebyla podporována schopnost
  sebehodnocení nebo vzájemného hodnocení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit výchovná opatření ve školním řádu v souladu s právním předpisem, nevybírat
  poplatky za administrativní úkony nad rámec školného, informovat uchazeče
  o vzdělávání v souladu s aktuálně platnou organizací přijímacího řízení.
– Sdílet závěry z hospitační činnosti i mentoringu zkušenějších učitelů a využívat je
  k zvýšení kvality pedagogické práce i k zajištění podpory učitelů, zacílit další vzdělává ní
  pedagogických pracovníků na oblast aktivizačních metod a forem výuky.


                                             5/7
– Zvýšit pestrost forem výuky ve všech předmětech, a tím omezit převažující frontální
  organizaci práce, zintenzivnit práci s informačními zdroji a využívat je pro oživení výuky
  a rozvoj kritického myšlení.
– Klást důraz na větší diferenciaci žáků vzhledem k jejich studijním předpokladům a zájmu
  o vyučovaný předmět.
– Zapojovat žáky do sebehodnotících aktivit, využívat sebereflexe k zlepšení procesu učení
  a využití formativního hodnocení učitelem pro uvědomění si individuálního pokroku
  jednotlivých žáků.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 40 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti
 2.   Dokumentace k řízení a kontrole, školní rok 2023/2024 k termínu inspekční činnosti
 3.   Školní vzdělávací program, účinný k termínu inspekční činnosti
 4.   Školní řád, účinný k termínu inspekční činnosti
 5.   Personální dokumentace pedagogických pracovníků včetně plánu jejich dalšího
      vzdělávání, školní rok 2023/2024 k termínu inspekční činnosti
 6.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
 7.   Záznamy z jednání pedagogické rady a předmětových komisí, školní rok 2023/2024
      k termínu inspekční činnosti
 8.   Dokumentace školního poradenského pracoviště, školní rok 2023/2024 k termínu
      inspekční činnosti
 9.   Školní matrika – stav k termínu inspekční činnosti
10.   Internetové stránky školy www.dahora.cz


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.


                                            6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Mgr. Markéta Seidlová, školní inspektorka
12. července 2024




                                          7/7
