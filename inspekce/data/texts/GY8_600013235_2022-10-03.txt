                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1427/22-B


Název                                Gymnázium Blansko, příspěvková organizace
Sídlo                                Seifertova 33/13, 678 01 Blansko
E-mail                               reditel@gymbk.cz
IČO                                  62073133
Identifikátor                        600013235
Právní forma                         příspěvková organizace
Zastupující                          Mgr. Radek Petřík
Zřizovatel                           Jihomoravský kraj
Místo inspekční činnosti             Seifertova 33/13, Blansko
Inspekční činnost na místě           3., 4. a 10. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Blansko, příspěvková organizace (dále „škola“) vykonává činnost střední školy
a školní jídelny. V době inspekční činnosti bylo vzdělávání realizováno ve dvou oborech
středního vzdělání, a to 79-41-K/41 Gymnázium (dále „čtyřleté gymnázium“) a 79-41-K/81
Gymnázium (dále „osmileté gymnázium“).
V období od poslední inspekční činnosti v roce 2014 se postupně zvyšoval počet žáků
čtyřletého gymnázia a naopak snižoval počet žáků osmiletého gymnázia. V posledních třech
letech se počet žáků stabilizoval. Ke dni 30. 9. 2022 bylo ve čtyřletém gymnáziu vzdělává no
v osmi třídách celkem 233 žáků a v osmiletém gymnáziu v osmi třídách celkem 239 žáků.
V době inspekční činnosti škola vzdělávala 20 žáků se speciálními vzdělávacími potřebami
(dále „SVP“).
Stravování žáků zajišťuje školní jídelna.


                         Hodnocení podmínek vzdělávání
Ředitel školy jasně formuloval prioritní cíle stěžejních oblastí vzdělávání v koncepci rozvoje
školy pro období 2021-2026. Při její tvorbě vycházel z analýzy skutečného stavu školy
provedené mimo jiné na základě rozhovorů s pedagogickými pracovníky a zákonnými
zástupci a výsledků dotazníkového šetření mezi žáky. Stanovené dílčí cíle, ve kterých
vhodně reflektoval dopady distančního vzdělávání žáků, změny spojené s revizí školního
vzdělávacího programu i očekávanou generační obměnu pedagogického sboru, se převážně
daří naplňovat, rezervy zůstávají v oblasti průběhu vzdělávání.
Organizační struktura školy je funkční a zajišťuje plynulý chod všech činností školy.
Pro vnitřní i vnější přenos informací jsou vhodně využívány různé možnosti digitálníc h
technologií. Část řídících kompetencí ředitel účelně delegoval na své dva zástupce. Také
další pedagogičtí pracovníci (vedoucí předmětových komisí, zástupci školního
poradenského pracoviště) se částečně podílí na pedagogickém vedení školy, a to
prostřednictvím pravidelných jednání tzv. grémia ředitele. Tato společná setkání vytváří
prostor pro přenos podnětů z pedagogického procesu a vzájemnou konstruktivní
komunikaci. Úroveň poskytovaného vzdělávání sleduje vedení školy prostřednictvím
průběžné kontrolní činnosti. Na základě prováděných hospitací vyhodnocuje kvalitu
průběhu vzdělávání a přijímá opatření, která však nejsou vždy dostatečně účinná, což se
projevilo v dílčích nedostatcích části sledované výuky během inspekční činnosti. Systém
vyhodnocování práce pedagogů, motivace k jejich profesnímu rozvoji a poskytovaní zpětné
vazby k uplatňovaným pedagogickým postupům je méně efektivní a nevede k výraznějš ímu
pozitivnímu posunu v kvalitě průběhu vzdělávání.
Vedení školy se daří zajistit stabilní tým kvalifikovaných pedagogů s vysokou mírou
příslušné odbornosti. Pro rozvoj jejich spolupráce vytváří škola dobré podmínky. Pozitivní
změnou od poslední inspekční činnosti je např. způsob předávání zkušeností z pedagogické
praxe formou vzájemných hospitací, efektivnější sdílení informací v rámci předmětových
komisí (společné elektronické složky) nebo teambuildingové aktivity mimo školu. Do těchto
činností se však zapojuje jen část pedagogického sboru. Stejně tak aktivita pedagogů
v oblasti vlastního profesního rozvoje je rozdílná, pouze část pedagogů se pravidelně
vzdělává a získané poznatky dokáže v pedagogické práci uplatnit. Rozsah, formy a zaměření
dalšího vzdělávání pedagogických pracovníků neodpovídá v plné míře aktuálním potřebám
školy.
Poskytování poradenských služeb zabezpečují v rámci školního poradenského pracoviště
tři výchovné poradkyně, metodička prevence a školní psycholožka. Roli koordinátora


                                             2/8
včetně plnění některých specifických činností obstarává ředitel školy. Poradenské služby
jsou ve škole vhodně nastaveny s ohledem na její velikost. Činnost školní psycholožky, která
poskytuje individuální konzultace žákům s osobními potížemi a nabízí jim podporu
pro zvládnutí učiva a stresu nebo radu v oblasti karierního směřování a seberozvoje, je
pro školu velkým přínosem. Pozitivní klima nejen ve třídních kolektivech, ale v celé škole
je podporováno pořádáním adaptačních kurzů prvních ročníků, pravidelných třídnick ýc h
hodin, preventivních programů a řadou dalších aktivit. Pozornost je věnována rovněž
prevenci rizikového chování, díky níž se ve škole nevyskytují žádné závažnější projevy
rizikového chování. Systémově kvalitně nastavené kariérové poradenství úspěšně napomáhá
žákům při volbě jejich dalšího studia. V nabídce podpory je nejen informační činnost, sdílení
zkušeností se studenty terciálního vzdělávání, ale také forma různých besed, přednášek
a dalších poradenských služeb pro žáky. Škola efektivně využívá speciální kariérový
program a cílené testovací nástroje s následnými individuálními pohovory s žáky.
V letošním školním roce byl zahájen vlastní projekt „Moje portfolio“, jehož cílem je
v průběhu tří let najít u žáků potřebnou profilaci vzhledem k jejich další kariéře.
Odpovídající pozornost věnuje škola zajištění bezpečnosti žáků a vhodných materiálníc h
podmínek pro vzdělávání. Průběžně stav těchto podmínek vyhodnocuje a usiluje o jejich
zkvalitňování. K pozitivnímu posunu došlo např. v oblasti vybavení umožňující využívá ní
digitálních technologií (měřící technika v odborné učebně, zakoupení notebooků pro žáky,
elektronizace třídních knih apod.). Přestože ve vnitřních prostorách školy byly dokončeny
některé přínosné rekonstrukce, rezervou zůstává absence vhodného prostoru pro relaxaci
či studijní přípravu žáků.
Škole se dlouhodobě daří využívat partnerství jako efektivní nástroj pro zvyšování kvality
vzdělávání. Žáci se mohou vyjadřovat k činnosti školy, předávat podněty pro zlepšení,
navrhovat a organizovat různé aktivity prostřednictvím samosprávného žákovského orgánu,
který s ředitelem školy pravidelně komunikuje. Praktickým způsobem jsou tak rozvíjeny
sociální a občanské kompetence žáků. Také Spolek rodičů při Gymnáziu Blansko je
důležitým partnerem nejen v oblasti finanční podpory různých školních aktivit, ale také
v komunikaci mezi vedením školy a rodičovskou veřejností. V oblasti podpory nadání žáků
je pro školu přínosná součinnost s vysokoškolskými a výzkumnými pracovišti a také
s Centrem talentované mládeže. S místním podnikem škola společně organizuje odborné
exkurze obohacující výuku vzdělávací oblasti Člověk a příroda. Významnou pozitivní
změnou od poslední inspekční činnosti je navázání partnerských vztahů se školou
podobného zaměření v Německu. Realizace výměnných pobytů žáků přispívá k rozvoji
jejich cizojazyčných dovedností a dalších důležitých klíčových kompetencí.


                          Hodnocení průběhu vzdělávání
Průběh vzdělávání byl sledován a hodnocen ve všech vzdělávacích oblastech. Škole se
dlouhodobě daří vytvářet prostřednictvím široké nabídky volitelných předmětů a seminář ů
prostor pro studijní profilaci žáků. Významná část výuky je realizována ve skupinách
s nižším počtem žáků. Tento způsob organizace výuky vytváří vhodné podmínky
pro interakci i poskytování kvalitnější zpětné vazby k práci žáků, což se při hospitační
činnosti částečně projevilo.
Ve většině sledovaných vyučovacích hodin pracovali žáci v příjemné klidné atmosféře,
dodržovali nastavená pravidla a zapojovali se do všech činností. Učitelé projevovali zájem
o výsledky jejich práce, vhodně je motivovali k plnění zadaných úkolů a poskytovali pomoc
v případě potřeby. Převažující formou uplatněnou ve většině hospitovaných hodin byla
frontální výuka kombinovaná se samostatnou prací žáků, méně často měli žáci možnost


                                            3/8
pracovat týmově. Komunikační dovednosti žáků byly nejčastěji posilovány řízeným
rozhovorem s učitelem, v početných třídách se však tímto způsobem nedařilo aktivizo vat
všechny žáky. Vyučující měli přehled o žácích se SVP, žácích nadaných nebo projevujíc íc h
zvýšený zájem o vzdělávací obor, jejich podpora však nebyla v hospitovaných hodinách
zřetelná. Diferenciace výuky zohledňující možnosti a schopnosti žáků a umožňujíc í
optimální rozvoj jejich studijního potenciálu využita nebyla. Všichni žáci plnili stejné úkoly
se shodnou mírou obtížnosti. Spíše ojediněle věnovali učitelé dostatečnou pozornost práci
se vzdělávacím cílem. Žáky seznamovali většinou jen s tématem či programem vyučovac í
hodiny, závěry vyučovacích hodin často postrádaly shrnutí učiva, chybělo účelné
vyhodnocení naplnění stanoveného vzdělávacího cíle. Jen výjimečně byli žáci podněcováni
k sebehodnocení své práce nebo práce spolužáků. K efektivní práci s různými informač ními
zdroji nebyli žáci cíleně vedeni, pokud vyhledávali potřebné informace k dalšímu
zpracování, k dispozici jim byly nejčastěji jen učebnice a sešity. Digitální technolo gie
využívali ve výuce především učitelé, méně již žáci.
Podmínky pro aktivní zapojení žáků do výuky se dařilo vytvořit v převážné části
navštívených hodin vzdělávací oblasti Jazyk a jazyková komunikace i Člověk a společnost.
Učitelé u žáků průběžně ověřovali pochopení nového učiva a zadávali úkoly pro jeho
aplikaci. Při výuce českého jazyka a literatury žáky závěrečných ročníků cíleně vedli
k interpretaci nabytých poznatků uplatnitelných u maturitní zkoušky. Podporovali obsahově
náročnější komunikaci vycházející z analýzy předkládaného textu, čímž úspěšně rozvíje ly
jejich čtenářské strategie. Po celou dobu výuky anglického jazyka bylo navozeno
cizojazyčné prostředí. Žáci prokazovali dobrou znalost cizího jazyka, byli schopni jazykově
správně vést rozhovory a řešit různá problémová cvičení. Prostřednictvím kooperativníc h
činností žáků byly většinou vytvořeny vhodné podmínky pro osvojování jejich
komunikativních a sociálních kompetencí, v části výuky však převažovala aktivita učitele,
což rozvoj řečových dovedností žáků omezovalo.
V hodinách matematiky žáci pracovali ve velké míře samostatně, každý podle vlastního
pracovního tempa. Dostatečnou podporou byl výklad učitele a společná kontrola řešení
příkladů na tabuli. Méně příležitostí měli žáci k vzájemnému dialogu při navrhová ní
a obhajobě vlastního řešení zadaných úkolů. Ve většině hospitovaných hodin vzdělávac í
oblasti Člověk a příroda byli žáci vedeni k využití získaných přírodovědných vědomostí,
kladení otázek a vyvozování závěrů, čímž byla rozvíjena přírodovědná gramotnost.
Efektivita výuky však byla rozdílná v závislosti na uplatněných vzdělávacích strategiíc h.
V části výuky žáci účelně spolupracovali při řešení problémových úkolů, získané poznatky
dokázali zobecnit a praktickým způsobem ověřit. V části sledovaných hodin, kde
převládající metodou výuky byl výklad učitele s řízeným rozhovorem se žáky, byl podíl
aktivity žáků nízký. Zvolené pedagogické postupy neumožňovaly žákům samostatné
objevování nových poznatků a jejich propojení s reálným světem. Ne vždy docházelo
ze strany učitele k pozitivní motivaci žáků a k projevení důvěry, že vzdělávací cíl všichni
zvládnou. Učitelé spolupracovali především s několika aktivními žáky, ostatní se nedařilo
do výuky zapojit, vzájemná komunikace žáků byla minimální. Pro posilování klíčovýc h
kompetencí nebyly vytvořeny vhodné podmínky.
Ve vzdělávací oblasti Informatika a informační a komunikační technologie převládala
samostatná činnost žáků, která umožňovala efektivně posilovat jejich praktické dovednosti
při práci s digitálními technologiemi. Na samostatnou činnost navazovalo třídění a ana lýza
informací s obhajobou vlastních zjištění před spolužáky. Byly vytvořené vhodné podmínky
pro seberealizaci a rozvoj tvořivosti žáků.




                                             4/8
Hospitované hodiny vyučovacích předmětů s převahou výchovného zaměření se
vyznačovaly žádoucí uvolněnou atmosférou vytvářející podmínky pro duševní relaxaci.
Vhodně zvolené aktivity v hudební výchově přispívaly k všestrannému osobnostnímu
rozvoji žáků. V tělesné výchově vyučující u žáků cíleně rozvíjeli specifické dovednosti
sportovních disciplín. Organizace prováděných aktivit z hlediska bezpečnosti byla vhodně
zajištěna. Nedostatkem ve výuce atletické disciplíny vrh koulí byly vlastní podmínky
neudržovaného veřejného sportoviště, které snižovaly kvalitu vzdělávání v tomto
sportovním odvětví.


                          Hodnocení výsledků vzdělávání
Pedagogičtí pracovníci pravidelně ověřují úroveň dosahovaných výsledků žáků
v jednotlivých vyučovacích předmětech. Využívají k tomu nejčastěji obvyklé evaluační
nástroje, jako jsou různé druhy písemných a ústních zkoušek, laboratorní práce nebo
zpracování samostatné žákovské práce dle zadání. V nižší míře žáci prokazují získané
znalosti a dovednosti formou projektových úkolů, většinou menšího rozsahu. V rámci
jednotlivých předmětových komisí pedagogové sjednocují zásadní kritéria hodnocení žáků.
Průběžné vzdělávací výsledky žáků jsou zaznamenávány do školního elektronické ho
systému, který umožňuje snadný přístup k informacím pedagogům, žákům i jejich
zákonným zástupcům. Výsledky vzdělávání žáků učitelé pravidelně vyhodnocují především
na jednáních pedagogické rady a v případě potřeby k nim přijímají adekvátní a účinná
opatření. Odpovídající pozornost věnují žákům s rizikem školní neúspěšnosti. Na základě
včasné identifikace těchto žáků, sdílení pedagogických informací a vhodně nastaveného
systému poskytované podpory se daří neúspěšnost žáků eliminovat. Škola efektivně využívá
různé nástroje podpory (doučovací kluby, pedagogické konzultace, spolupráci se zákonnými
zástupci, změnu vyučovacích metod), jejichž účinnost pravidelně vyhodnoc uje.
Ke sledování úrovně výsledků vzdělávání žáků využívá škola také vlastní „srovnávac í
testování v uzlových bodech“ (stěžejních vyučovacích předmětech), žáci kvarty každoročně
vypracovávají úkoly příjímacích zkoušek na střední školy a žáci závěrečných ročníků
přípravné testy ze zkušebních předmětů maturitní zkoušky.
Žáci školy dosahují dlouhodobě velmi dobrých výsledků vzdělávání, což dokládá jejich
vysoká úspěšnost při ukončování vzdělávání. V posledních třech letech byl počet
neprospívajících žáků u maturitní zkoušky minimální a týkal se spíše profilových zkušebníc h
předmětů. V porovnání s výsledky žáků ostatních škol u této zkoušky ve stejné skupině
oborů jsou jejich výsledky opakovaně nad celorepublikovým průměrem. Dobré výsledky
ve vzdělávání se projevují rovněž v úspěšnosti žáků při přijímacím řízení na vysoké školy.
Ve školním roce 2021/2022 bylo přijato 94 % žáků (u osmiletého gymnázia 100 % žáků).
Preventivní strategie školy je funkční a patrný je trend pozitivní motivace při hodnocení
chování žáků. Ve školním roce 2021/2022 nebyl žákům za chování udělen žádný snížený
stupeň, naopak byl udělen vysoký počet pochval.
Řada žáků školy projevuje nadání či zvýšený zájem v různých vzdělávacích oblastech
a dosahuje vynikajících výsledků nejen ve vzdělávání, ale především v dalších
mimoškolních aktivitách. Tyto žáky škola identifikuje a cíleně jejich nadání podporuje
zejména v odpoledních hodinách prostřednictvím množství zájmových klubů s rozmanitým
zaměřením (matematický, eko-kroužek apod.). Žáci jsou v průběhu celého studia
motivování k zapojení do středoškolské odborné činnosti nebo k účasti v soutěžích
s různorodým zaměřením. Škola jim v přípravě poskytuje účinnou podporu, mimo jiné právě
prostřednictvím zájmových klubů. Úspěšní žáci jsou na konci školního roku ředitelem
oceňováni.


                                            5/8
Vzdělávání žáků je ve spolupráci s partnery školy vhodně doplňováno častým zařazováním
zajímavých exkurzí nebo filmových či divadelních akcí. Žáci si sami mohou aktivně vybírat
z různých nabízených programů. Škola podporuje rozvoj sociální gramotnosti žáků,
pravidelně organizuje školní debatní soutěže, žáci chystají den projektů a exkurzí, aktivně
vstupují do pořádání každoročního školního plesu nebo v rámci projektu „Festiva l
vzdělávání“ natáčeli spolu s učiteli videa o škole. Důležitým prvkem pro osobnostní rozvoj
žáků je také jejich zapojení do charitativní činnosti. Sama škola pravidelně pořádá
charitativní akci Marta, kde žáci 3. ročníků v průběhu celého týdne připravují program
pro spolužáky. Žáci jsou aktivně zapojeni také ve školním pěveckém sboru Perličky, který
účinkuje nejen v blanenském regionu.


                                         Závěry
Vývoj školy
- Škole se podařilo udržet velmi dobrou úroveň výsledků vzdělávání žáků.
- Partnerské vztahy školy se rozšířily o mezinárodní spolupráci se školou v Německu.
Silné stránky
- Škole se daří žáky motivovat k dosahování úspěšnosti, což dokládají dlouhodobě výborné
  výsledky při ukončování jejich vzdělávání maturitní zkouškou i přijímání na vysoké
  školy.
- Aktivní práce žáků v zájmových klubech a jejich zapojení do soutěží přispívá k rozvoji
  jejich nadání a osvojení dovedností uplatnitelných v dalším vzdělávání i profesním
  životě.
- Pestré a funkční aktivity v oblasti kariérového poradenství usnadňují žákům najít
  potřebnou kariérní profilaci.
Slabé stránky a/nebo příležitosti ke zlepšení
- Systém vyhodnocování pedagogické práce a motivace k profesnímu rozvoji učitelů není
  dostatečně efektivní a má jen omezený dopad na zvyšování kvality vzdělávání.
- Diferenciace výuky, která by zohlednila vzdělávací potřeby žáků a umožnila optimální
  rozvoj jejich studijního potenciálu nebyla v průběhu vzdělávání uplatňována v dostatečné
  míře.
- Vyhodnocování naplnění stanovených vzdělávacích cílů věnovali učitelé nedostatečnou
  pozornost, jen ojediněle byli žáci vedeni k vlastnímu hodnocení své práce.
- Uplatňované vzdělávací strategie v části výuky nevytvářely optimální podmínky
  pro posilování klíčových kompetencí žáků a rozvoj jejich kritického myšlení.
Doporučení pro zlepšení činnosti školy
- Zefektivnit systém vyhodnocování pedagogického procesu využitím dalších nástrojů
  a postupů poskytujících kvalitní zpětnou vazbu k práci pedagogů. Provádět společnou
  reflexi průběhu vzdělávání a v případě potřeby pedagogům zajistit metodickou podporu.
  Ověřovat účinnost přijatých opatření.
- V plánování profesního rozvoje pedagogických pracovníků reflektovat výsledky vlastní
  evaluace, zejména zjištění z hospitační činnosti. Jejich další vzdělávání zaměřit
  především na oblast uplatňování aktivizačních forem a metod výuky, individualizac i
  vzdělávání a využívání formativního hodnocení žáků.


                                           6/8
- Nadále podporovat sdílení pedagogické práce nejen v rámci předmětových komisí,
  využívat příkladů inspirativní praxe i mimo školu.
- Prostřednictvím diferenciace výuky zohledňovat individuální potřeby a schopnosti žáků.
  K optimálnímu rozvoji studijního potenciálu každého žáka stanovovat různé vzdělávac í
  cíle, zadávat úkoly s odlišnou náročností, gradované úlohy apod.
- Zaměřit se na individuální pokrok každého žáka, využívat formativní hodnocení.
  Společně s žáky vyhodnocovat naplnění stanoveného vzdělávacího cíle. Zařadit
  sebehodnocení či vzájemné hodnocení jako běžnou součást hodnocení práce žáků s cílem
  posilovat jejich sebevědomí a schopnost sebereflexe.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 102 007 926 Střední škola,
      IZO: 103 279 741 Školní jídelna ze dne 29. 9. 2022
 2.   Školní řád s účinností od 1. 9. 2022
 3.   Školní vzdělávací program „Vivere est cogitare (Žít znamená přemýšlet)“ pro vyšší
      gymnázium platný od 1. září 2013, aktualizovaný od 1. 9. 2019
 4.   Školní vzdělávací program „Vivere est cogitare (Žít znamená přemýšlet)“ pro nižší
      gymnázium platný od 1. září 2013, aktualizovaný od 1. 9. 2019
 5.   Koncepce rozvoje školy pro období 2021 – 2026, nedatováno
 6.   Organizační řád ze dne 25. 8. 2016
 7.   Zápisy z jednání pedagogické rady ve školním roce 2021/2022 a 2022/2023
 8.   Zápisy z jednání předmětových komisí ve školním roce 2021/2022 a 2022/2023
 9.   Dokumentace ke kontrolní činnosti ve školním roce 2022/2023
10.   Podklady školy k výsledkům vzdělávání žáků za školní roky 2019/2020, 2020/2021
      a 2021/2022
11.   Školní elektronický informační systém vedený ve školním roce 2022/2023
12.   Maturitní zkoušky za školní rok 2021/2022 – didaktické testy, protokoly, písemné
      práce (vzorek)
13.   Přehled prospěchu jednotlivých tříd v průběhu vzdělávání ve školním roce 2021/2022
14.   Dokumentace školního poradenského pracoviště ve školním roce 2022/2023
      (dokumentace k třídnickým hodinám, plán činnosti výchovné poradkyně, evidence
      žáků se speciálními vzdělávacími potřebami, preventivní program školy, preventivní
      strategie školy 2021 – 2026, krizový plán)




                                          7/8
15.   Seznam zaměstnanců 2022/23, personální dokumentace a doklady o dosaženém
      vzdělání pedagogických pracovníků a jejich dalším vzdělávání (vzorek)
16.   Plán dalšího vzdělávání pedagogických pracovníků ve školním roce 2022/2023
17.   Dokumentace školy k hodnocení ekonomických podmínek, zajištění bezpečnosti
      a zdraví žáků a školního stravování
18.   Webové stránky školy k datu inspekční činnosti
19.   Inspekční zpráva č. j. ČŠIB-1861/14-B ze dne 10. 12. 2014


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Alena Svobodová, školní inspektorka,
 vedoucí inspekčního týmu

 PhDr. Jiří Wasserburger, školní inspektor

 PhDr. Šárka Maleňáková, PhD., školní
 inspektorka

 Ing. Hana Šarounová, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                             8/8
