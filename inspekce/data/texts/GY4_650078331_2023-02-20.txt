                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-405/23-T


Název                                Gymnázium Jana Šabršuly s.r.o.
Sídlo                                Mládí 726, 735 14 Orlová-Lutyně
E-mail                               gymnazium@linguistic.cz
IČO                                  26867940
Identifikátor                        650078331
Právní forma                         společnost s r.o.
Zastupující                          Mgr. Richard Adamus, Ph.D.,
                                     statutární zástupce ředitelky školy
Zřizovatel                           společníci Gymnázia Jana Šabršuly s.r.o.
Místo inspekční činnosti             Mládí 726, 735 14 Orlová-Lutyně
Inspekční činnost na místě           20. 2. 2023 − 22. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.
                                   Charakteristika
Gymnázium Jana Šabršuly s.r.o. (dále „škola“) vykonává činnost střední školy. K termínu
inspekční činnosti škola vzdělávala ve čtyřech třídách celkem 56 žáků v oboru vzdělání
79-41-K/41 Gymnázium (čtyřleté), z nichž evidovala tři žáky s odlišným mateřským
jazykem a tři žáky se speciálními vzdělávacími potřebami.
Škola organizuje jazykové kurzy pro cizince migrující z Ukrajiny (intenzivní jazykový kurz
češtiny).


                         Hodnocení podmínek vzdělávání
Ředitelka školy (dále „ředitelka“) je s gymnáziem dlouhodobě profesně spjata. V rámci
přenesení části řídících kompetencí zajišťovala společně se svými dvěma zástupci organizac i
a průběh distančního vzdělávání, monitorování kvality výchovně vzdělávacího procesu
i úpravu stěžejních kurikulárních dokumentů. K termínu inspekční činnosti jménem školy
jednal s inspekčním týmem statutární zástupce ředitelky školy. Realizovaný koncept
všeobecného gymnaziálního vzdělávání, rozšířený o jazykové zaměření, vhodně rozvíjí
studijní předpoklady žáků, umožňuje jejich užší profilaci již od prvního ročníku a podporuje
zapojení žáků do rozšiřujících vzdělávacích aktivit. Organizace bezplatného přípravného
kurzu umožňuje žákům vykonání zkoušky z anglického jazyka na úrovni B2 a C1.
Vzdělávací nabídku doplňuje výuka třetího cizího jazyka (např. portugalština, italština,
čínština), přičemž ve školním roce 2022/2023 probíhá výuka japonštiny jako nepovinné ho
předmětu. Od posledního inspekčního hodnocení v roce 2015 je v řešení zjištěný nedostatek
týkající se bezbariérového vstupu. Strategii rozvoje gymnázia se daří naplňovat
prostřednictvím efektivního využívání personálních, finančních a materiálních zdrojů.
Principy řízení odrážejí velikost školy a vycházejí z jasně stanovených pravidel, delegování
kompetencí na další pracovníky a jejich adresné zodpovědnosti za splnění úkolů ve svěřené
oblasti. Systém porad a pravidelná komunikace umožňují plynulý chod školy i operativní
řešení problémů a zajišťují ředitelce komplexní přehled o všech stánkách fungo vá ní
gymnázia. Efektivitu řízení podporuje přenesení některých kontrolních a hodnotícíc h
pravomocí na koordinátory předmětových sekcí. Učitelé v rámci těchto sekcí spolupracují
zejména v oblasti koncipování výuky a koordinují své působení při přípravě vzdělávac íc h
aktivit, např. revize tematických plánů s ohledem na distanční výuku, úpravy kurikulár níc h
dokumentů, projekty, soutěže a exkurze. Proces přijímání a adaptace nově nastupujíc íc h
pedagogů je nastaven. Začínajícím pedagogům je poskytována metodická pomoc
prostřednictvím uvádějícího učitele – mentora. Dílčí nedostatky byly však zazname ná ny
v oblastí koordinace vzdělávání v českém jazyce. Ředitelka se ve svých rozhodnutích opírá
o výstupy z pravidelné evaluace, např. reflexe učitelů či žáků (evaluační dotazníky), a pro
hodnocení kvality výchovně vzdělávacího procesu i pedagogické práce využívá
transparentní měřítka. Vedení školy vytváří dostatečný prostor pro iniciativu žáků
a podporuje jejich sounáležitost se školou prezentacemi gymnázia na veřejnosti i jejich
zapojením do tradičních školních akcí. Průběžné monitorování názorů žáků
zprostředkovávají vedení školy třídní učitelé či žákovská samospráva. Výrazným
motivačním prvkem pro žáky k dokončení studia je školné, které škole nemusí hradit, pokud
úspěšně plní prospěchová kritéria.
Činnosti zaměřené na hodnocení úrovně vzdělávacího procesu výuky byly systémově
nastaveny (komplexní, tematické, následné hospitace). Z pedagogických dokumentů je
zřejmé, že pro zefektivnění vzdělávacích strategií na úrovni školy nebylo v dostatečné míře
využito systematické sdílení obecných závěrů z hospitační činnosti např. v rámci


                                            2/7
pedagogické rady a jejich cílené využívání k eliminaci některých nedostatků a k ověření
posunu úrovně pedagogické práce, např. efektivita metod a forem výuky s ohledem na míru
aktivizace žáků v některých předmětech.
K obohacení vzdělávacího procesu a k podpoře nadaných žáků napomáhá personální
propojení některých učitelů gymnázia s vysokými školami a certifikovanými jazykovými
centry. Další vzdělávání pedagogických pracovníků přispívá k prohloubení odborných
znalostí jednotlivých učitelů a reaguje na aktuální potřeby školy. Širší spektrum
vzdělávacích seminářů i on-line webinářů zahrnuje rovnoměrně všechny vzdělávací oblasti
s důrazem na výuku chemie, cizích jazyků a dějin umění.
Úzkou spoluprací vedení školy se zřizovateli se podařilo zajistit perspektivní podmínky pro
další rozvoj gymnázia. Efektivní vícezdrojové financování a účelné nakládání s finanč ními
prostředky umožňuje postupnou materiální obnovu i zabezpečení plynulého chodu školy.
Vedení gymnázia průběžně zkvalitňuje materiálně technické vybavení v souladu s profilac í
školy, mj. kmenové třídy, odborné učebny přírodních věd, výchov a jazyků, počítačovou
pracovnu, modernizuje didaktické pomůcky, prezentační a audiovizuální techniku. Žáci mají
k dispozici Wi-Fi síť, kopírovací centrum a relaxační koutky přímo ve třídách. Odborná
literatura včetně cizojazyčného fondu je součástí knihovny. Tělovýchovné aktivity probíhají
v pronajímaných prostorách. Škola vytváří dobré předpoklady pro zajištění bezpečnosti
a ochrany zdraví žáků při vzdělávání a s ním přímo souvisejících činnostech. Stravování
žáků je zajištěno smluvně v prostorách základní školy.


                          Hodnocení průběhu vzdělávání
Průběh vzdělávání byl sledován hospitacemi v předmětech humanitního a přírodovědného
zaměření, ve výuce cizích jazyků (anglického, francouzského, španělského). K jejich
zvládnutí efektivně napomáhá promyšlená organizace vzdělávání (dělené hodiny), účelné
využití disponibilní časové dotace pro oblast jazykové komunikace a volitelných předmětů.
Většina hospitovaných hodin se vyznačovala klidnou a příjemnou pracovní atmosférou se
vzájemným přirozeným respektem učitelů i žáků. Žáci dodržovali pravidla přirozené
komunikace a respektovali stanovené postupy práce. Osobnostní a odborné předpoklady
učitele v části sledované výuky pozitivně ovlivňovaly způsob výuky, např. efektivní
uplatňování aprobace, účinné využití menších skupin, motivace žáků k vyučova né mu
předmětu. Vyučovací hodiny, až na výjimky (např. francouzský jazyk), však nebyly
vyučujícími zhodnocena z hlediska naplnění obsahu a dosažení cíle.
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl a promyšlenou strukturu s obvykle efektivně využitým časovým
prostorem. Vzdělávací strategie zpravidla rozvíjely vědomosti a dovednosti žáků, směřovaly
k přípravě žáků k maturitní zkoušce a ve společenskovědních předmětech vhodně formova ly
jejich postoje. Učitelé obvykle prezentovali učivo v širších souvislostech, propojovali
mezipředmětové přesahy a probíranou látku s praktickými zkušenostmi žáků. Časté bylo
využití prezentační a didaktické techniky, což podporovalo názornost a vizualizaci výuky.
Převážná část žáků tak byla rovnoměrně zapojena do vyučování, aplikovala, vyhledáva la
a interpretovala získané informace a prokazovala přiměřenou znalost terminologie. V části
hodin pak žáci vhodně využili prostor pro prezentaci svých prací a odpovídajícím způsobem
komentovali zadané téma, v menší míře byli vedeni k hodnocení vlastního pokroku. Kvalitu
části vyučovacích hodin snižovala menší metodická propracovanost nebo dílčí didaktické
nedostatky jako využití didaktického závěru hodiny. Pojetí výuky bylo založeno spíše
na činnostech učitele, dominoval frontálně vedený výklad doplněný řízeným rozhovorem


                                           3/7
a samostatnou prací žáků i práci ve dvojicích. Uplatňovaná škála metod a forem výuky byla
málo pestrá, což se projevovalo menší dynamikou vyučovací hodiny i nižší mírou zapojení
žáků. Činnosti podporující vzájemnou kooperaci žáků a rozvoj jejich sociálníc h
a komunikačních kompetencí uplatnili učitelé v malé míře. Stanovené vzdělávací strategie
jen ojediněle odrážely individuální předpoklady žáků s ohledem na celé spektrum jejich
nadání. Při poskytování zpětné vazby učitelé málo akcentovali různé vzdělávací potřeby
žáků s ohledem na míru jejich zapojení a pochopení učiva. Většinou se obraceli ke třídě jako
celku a reagovali zejména na podněty spolupracujících žáků. Z hospitací vyplynulo, že žáci
byli jen v omezené míře vedeni k objektivnímu posouzení kvality práce svých vrstevník ů
podle předem známých kritérií nebo k sebereflexi. Vyučující vesměs dbali na jazykovou
kulturu ve vyučování. Vyučovací hodiny, až na výjimky (např. francouzský jazyk), však
nebyla vyučujícími zhodnocena z hlediska naplnění obsahu a dosažení cíle.
Ve sledované výuce českého jazyka byla zaznamenána rozdílná pedagogická úroveň. V části
sledované výuky převládal frontální způsob výuky s dominantní rolí učitele, což vedlo
k nerovnoměrnému zapojení a snížené aktivitě žáků a byl méně přínosný pro rozvoj
praktických dovedností zejména při práci s textem. Volba vzdělávacích strategií efektivně
ne vždy využívala nízký počet žáků ve skupině a pouze minimálně zohledňovala rozdílné
vzdělávací potřeby žáků s odlišným mateřským jazykem. V průběhu vzdělávání byla
rozvíjena čtenářská gramotnost, byly vytvářeny příležitosti pro práci s různými
informačními zdroji (učebnice, internetová jazyková příručka, mapa jazyků). Učivo bylo
prezentováno srozumitelně a názorně, žáci byli vedeni k samostatnému odvozování nových
poznatků. Při vzdělávání v cizích jazycích byly rozvíjeny všechny jazykové kompetence,
dostatečný důraz byl kladen na produktivní řečové dovednosti žáků. V průběhu vzdělává ní
bylo vytvářeno podnětné jazykové prostředí, výuka byla vedena výhradně v cílovýc h
jazycích. Ve výuce byly průběžně vytvářeny situace a příležitosti pro spontánní reakce žáků
a delší souvislé řečové projevy. Slovní zásoba byla efektivně upevňována v komunikač níc h
situacích. Důraz byl kladen na rozvoj jazykových kompetencí. Vzdělávání bylo účinně
podpořeno vhodnými videoukázkami a reáliemi zemí studovaného jazyka. Výuka byla
propojena s reálnými situacemi a směřovala k praktickému využití získaných dovedností
v běžném životě. Vzdělávání ve francouzském jazyce se vyznačovalo velmi dobrou
osvojenou úrovní dovedností žáků a efektivním využitím anglického jazyka pro ověření
správného porozumění. Ve vyučovacích hodinách matematiky a přírodovědných předmětů
žáci samostatně objevovali nové poznatky, pracovali se zájmem. Organizačně převládala
frontální výuka. V průběhu se účelně střídaly výukové metody, patrná byla snaha
vyučujících aktivizovat žáky. Přínos představovalo využití prostředků informač níc h
technologií nebo pracovních listů.


                          Hodnocení výsledků vzdělávání
Pro hodnocení výsledků vzdělávání škola stanovila pravidla, sleduje a vyhodnoc uje
vzdělávací výsledky žáků v průběhu i na konci vzdělávacího cyklu, a to na úrovni
vyučujících, tříd i pedagogické rady. Zákonní zástupci žáků jsou o těchto výsledcíc h
informováni na pravidelných třídních schůzkách a průběžně rovněž prostřednictvím
elektronického informačního systému. Pro zjišťování výsledku vzdělávání škola využívá
vlastní i externí testování. Dle potřeby přijímá opatření ke zlepšení stavu. Zpětnou vazbu
na dosaženou úroveň poskytovaného vzdělávání poskytují škole také výsledky úspěšnosti
žáků při ukončování vzdělávání maturitní zkouškou. V posledním výběrovém zjišťová ní
výsledků žáků středních škol (školní rok 2022/2023) jsou dosažené výsledky žáků
v přírodovědné gramotnosti a čtenářské gramotnosti nadprůměrné a výborné. K výsledkům



                                            4/7
maturitní zkoušky z českého jazyka (školní roky 2017/2018 až 2019/2020), které byly horší
než průměr stejného oboru vzdělání v ČR, škola sice přijímala opatření, jejich účinnost se
však projevila až v delším časovém odstupu. Ve školním roce 2020/2021 a 2021/2022 již
žáci školy vykazovali ve společné části maturitní zkoušky stoprocentní úspěšnost.
V oblasti poradenských služeb funkci výchovného poradce a metodika prevence zastává
zástupce ředitelky. Výhoda prostředí malé školy umožňuje pružně reagovat na zjištěné
problémy žáků a zaměřit preventivní strategie podle identifikovaných potřeb. K prioritám
patří zvládnutí přechodu žáků ze základní školy a vyrovnání se s nároky gymnaziálního
studia, podpora prosociálního chování žáků a včasné zachycení případných problémovýc h
projevů chování. K těmto cílům účinně napomáhají systémově nastavené aktivity, které byly
uplatněny i při návratu žáků k prezenční výuce. Průběžně realizovaná prevence sociálně
patologických jevů efektivně využívá podnětů pedagogů, vhodně propojuje vzdělávac í
obsahy jednotlivých předmětů s tematicky zaměřenými besedami a projekty. Ojedinělé
projevy problémového chování jsou řešeny pohovorem s třídním učitelem, jednáním s rodiči
nebo formou výchovných opatření. Škole se daří eliminovat rizikové chování žáků, což
ve sledovaném období dokládá nízký počet uložených kázeňských opatření, žádný žák také
nebyl hodnocen sníženým stupněm chování. Počet zameškaných hodin na žáka odpovídá
typu školy, v gymnáziu se nevyskytuje neomluvená absence.
K úspěšnému zvládnutí nároků gymnaziálního vzdělávání přispívají pravidelně nastavené
konzultace všech pedagogů, struktura maturitních seminářů. Zájem a nadání žáků škola
podporuje rozmanitými školními i mimoškolními aktivitami, diferenciací jazykovýc h
skupin. Realizovaný systém péče o žáky s potřebou podpůrných opatření zajišťuje
vzdělávání podle jejich potřeb (k termínu inspekční činnosti pouze tři žáci). Identifikova ným
žákům se slabším prospěchem nebo žákům s odlišným mateřským jazykem je případě
potřeby poskytována individuální pomoc, např. delší časový prostor pro práci, motivač ní
pohovor, možnost opravy testu. V průběhu sledované výuky byla ale individualizo va ná
podpora těmto žákům zaznamenána spíše okrajově. Kvalitní realizace kariérového
poradenství umožňuje žákům optimální volbu terciárního vzdělávání včetně zajištění
komplexní diagnostiky profesní orientace pro výběr vhodné vysoké školy.
Analýza dosažených výsledků umožňuje periodicky sledovat individuální pokrok žáka,
srovnávat skupinové výstupy a efektivně zaměřit závěrečnou přípravu žáků k maturitní
zkoušce. Externí zpětnou vazbu o kvalitě jazykového vzdělávání poskytuje škole úspěšnost
jednotlivých žáků v mezinárodních jazykových zkouškách. Úroveň osvojených kompetencí
žáků dokládá také jejich zdařilá účast v soutěžích, olympiádách (např. překladatelská soutěž
či matematika olympiáda).
S vysokou mírou osvojených znalostí a dovedností žáků koresponduje rovněž úspěšnost
absolventů při přijetí ke studiu na vysokých školách různého zaměření.


                                          Závěry
Vývoj školy
- Od poslední inspekční činnosti ve školním roce 2014/2015 došlo ke zlepšení materiálníc h
  podmínek pro vzdělávání. Personální podmínky si udržely požadovanou úroveň, zejména
  v oblasti cizojazyčného vzdělávání jsou nadstandardní.
- Doporučení z minulé inspekční činnosti týkající se vybudování bezbariérového přístupu
  se nepodařilo naplnit.




                                             5/7
Silné stránky
- Jasně stanovená strategie rozvoje školy je transparentní, vymezuje priority a stanovené
  cíle, které se daří úspěšně postupně realizovat.
- Systémový rozvoj jazykových kompetencí žáků v cizích jazycích včetně možnosti složení
  jazykových zkoušek přímo ve škole.


Slabé stránky a/nebo příležitosti ke zlepšení
- Žáci nejsou cíleně vedeni k sebehodnocení a vzájemnému hodnocení či vyhodnoco vá ní
  naplnění stanovených cílů vyučovacích hodin, což má dopad na poskytovanou zpětnou
  vazbu k jejich práci.
- V nižší míře jsou uplatňovány metody a formy práce podporující spolupráci žáků, kritické
  myšlení a práci žáků s různými informačními zdroji při řešení úloh.


Doporučení pro zlepšení činnosti školy
- Podporovat aktivizaci a vzájemnou kooperaci žáků ve výuce, častěji uplatňovat
  individuální zpětnou vazbu a zapojovat žáky do vzájemného hodnocení podle předem
  stanovených kritérií i sebereflexe.
- Vytvářet ve výuce více příležitostí k rozvoji kritického myšlení žáků k samostatné, práci
  žáků s různými typy informačních zdrojů.
- Sdílet závěry z hospitační činnosti na úrovni školy a využívat je k posunu kvality
  pedagogické práce i k zajištění podpory učitelů, zejména začínajících, zacílit vzdělávac í
  semináře na oblast aktivizačních metod a forem výuky a prvků formativního hodnocení.
- Nastavit funkční sytém podpory nově příchozích a začínajících pedagogů zejména
  v českém jazyce s ohledem na ukončování studia maturitní zkouškou.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.




                                            6/7
            Seznam dokladů, o které se inspekční zjištění opírají
 1.   Školní vzdělávací program platný ve školním roce 2022/2023
 2.   Organizace školního roku 2022/2023 (rozvrhy vyučovacích hodin, kontrolní
      a hospitační plány a záznamy z hospitací vedení školy, koncepční záměry apod.)
 3.   Školní matrika střední školy vedená ve školním roce 2022/2023 (vzorek)
 4.   Dokumentace školního poradenského pracoviště vedená ve školním roce 2022/2023
 5.   Personální dokumentace pedagogických pracovníků (vzorek)
 6.   Dokumentace školního poradenského pracoviště vedená ve školním roce 2022/2023
 7.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2022/2023 k datu inspekční činnosti (vzorek)
 8.   Smlouva o zajištění stravování pro žáky a zaměstnance ze dne 20.1.2023


                                       Poučení
Podle § 174 odst. 11 školského zákona může ředitelka školy zařízení podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Kazimierz Worek, školní inspektor,
 vedoucí inspekčního týmu

 Mgr. Šárka Šustková, školní inspektorka

 PaedDr. Ivana Marková, Ph.D.,
 školní inspektorka

 Ing. Klára Kudlíková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.



                                              7/7
