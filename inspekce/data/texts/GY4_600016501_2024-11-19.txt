CSI0X00D242C




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2373/24-T
                                       Sp. zn. ČŠIT-S-559/24-T


Název                               Polské gymnázium - Polskie Gimnazjum im. Juliusza
                                    Słowackiego, Český Těšín, příspěvková organizace
Sídlo                               Havlíčkova 13, 737 01 Český Těšín
E-mail                              info@gympol.cz
IČO                                 62 331 493
Identifikátor                       600 016 501
Právní forma                        příspěvková organizace
Zastupující                         Ing. Marie Jarnotová
Zřizovatel                          Moravskoslezský kraj
Místo inspekční činnosti            Havlíčkova 213, 737 01 Český Těšín
Inspekční činnost na místě          19. 11. 2024 - 20. 11. 2024, 22. 11. 2024 a 25. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Polské gymnázium - Polskie Gimnazjum im. Juliusza Słowackiego, Český Těšín,
příspěvková organizace (dále „škola“) vykonává činnost střední školy. Ve školním roce
2024/2025 vzdělávala škola v 12 třídách celkem 318 žáků v oboru vzdělání 79-41-K/41
Gymnázium. Výuka probíhá v polském jazyce a žáci jsou v jednotlivých předmětech
seznamováni s českými výrazy. K termínu inspekční činnosti evidovala škola 13 žáků se
speciálními vzdělávacími potřebami. Tři žáci jsou vzděláváni podle individuálního
vzdělávacího plánu na základě doporučení školského poradenského zařízení. Školu
navštěvuje 17 žáků polské státní příslušnosti.


                         Hodnocení podmínek vzdělávání
Ředitelka školy (dále „ředitelka“) vykonává funkci od roku 2018, nejprve působila jako
zástupce statutárního orgánu a od roku 2021 ve funkci ředitelky. Část kompetencí účelně
delegovala na zástupkyni a jejich vymezení odpovídá podmínkám a potřebám školy. Vedení
školy na pravidelných schůzkách řeší záležitosti týkající se řízení a organizace vzdělávac ího
procesu a pružně reaguje na dění ve škole. Koncepce školy je jasně formulovaná a pro
účastníky vzdělávání srozumitelná. Pedagogický sbor je seznámen s jejími cíli
a spolupracuje na jejich uskutečňování. Realizovaný školní vzdělávací program představuje
účelnou podporu pro vzdělávání. Pedagogové jsou pro svou práci kvalifikovaní a odborně
zdatní. Hospitační činnost je prováděna průběžně a v dostatečné míře, součástí hospitačníc h
záznamů vedení školy jsou doporučení k dalšímu rozvoji pedagogické činnosti. Ředitelka
pravidelně provádí individuální rozhovory s vyučujícími, při kterých společně hodnotí jejich
dosavadní práci a diskutují o dalších plánech týkajících se rozvoje vzdělávací činnosti.
Metodické orgány školy pracují většinou formálně, jejich organizace neumožňuje předávání
pracovních zkušeností napříč předměty, což se odráží v rozdílné kvalitě výuky. Vedení školy
začínajícím pedagogům systematicky zajišťuje podmínky pro jejich pedagogickou činnost.
Procesu adaptace začínajících a nově nastupujících pedagogů napomáhá podpora ze strany
vedení školy, uvádějících učitelů a účast na tematických seminářích dalšího vzdělává ní
pedagogických pracovníků. Poradenské a konzultační služby žákům, pedagogům
a zákonným zástupcům zajišťuje školní poradenské pracoviště.
V mnoha oblastech se do vzdělávání žáků pozitivně promítá spolupráce s externími
organizacemi a zapojování školy do národních i mezinárodních projektů. (1.5)
Komunikace mezi vedením školy, žáky, jejich zákonnými zástupci a pedagogy je účelně
zajišťována prostřednictvím školního informačního systému, webových stránek a možnost í
osobních schůzek v rámci konzultačních hodin.
Prostorové a materiální podmínky školy odpovídají potřebám realizovaných školních
vzdělávacích programů, škola využívá nově zrekonstruované budovy školy, která působí
velice podnětně, na chodbách se nacházejí koutky vybavené komfortním nábytkem, které
slouží k relaxaci a samostudiu. Žáci mají možnost využít moderně vybavenou kuchyňku
k přípravě nápojů. Žáci jsou pravidelně seznamováni s pravidly bezpečného chování
a ochrany zdraví při vzdělávání i souvisejících aktivitách. Škola vykazuje dlouhodobě
zvýšenou úrazovost žáků, a to především v hodinách tělesné výchovy a při sportovních
soutěžích. Školní stravování je zajištěno prostřednictvím jiného poskytovatele.




                                             2/7
                          Hodnocení průběhu vzdělávání
Hospitační činnost byla realizována napříč ročníky školy a vyučovanými předměty. Výuka
v hospitovaných hodinách probíhala na odborné úrovni, byla promyšlená a realizo va ná
v souladu s kurikulárními dokumenty. Komunikace mezi učiteli a žáky byla vedena
v pozitivní, motivační atmosféře podporující proces učení, nastavená pravidla komunikace
mezi jednotlivými aktéry vzdělávání byla respektována. Učitelé projevovali vstřícný přístup,
posilující vztah vzájemného respektu mezi pedagogy a žáky, nevyskytovaly se kázeňské
problémy. Vyučující většinou podněcovali žáky k úsilí i aktivitě, poskytovali žákům
dostatek času k řešení úloh a respektovali jejich pracovní tempo, přiměřeně dbali na přesné
vyjadřování žáků i na obsahovou správnost odpovědí na otázky. Při plnění zadaných úkolů
bylo patrné, že se žáci dobře orientují a dokážou spojovat dříve získané znalosti s novými
fakty. Různorodá nabídka volitelných předmětů napříč humanitními i přírodovědnými obory
umožňuje žákům rozšiřovat znalosti a dovednosti v oblastech, ve kterých se chtějí profilo vat
a rozvíjet své nadání. Výuka u posledních ročníků byla směřována na efektivní přípravu
k úspěšnému zvládnutí maturitní zkoušky. Převažovala výuka vedená pouze frontální
formou doplňovaná řízeným dialogem. Celkově však poskytovala žákům málo prostoru pro
aktivizaci, rozvoj kritického myšlení a klíčových kompetencí, nebyly využívány prvky
formativního hodnocení. Malá část učitelů vedla žáky ke kooperaci, výjimečně bylo
zaznamenáno zařazování párové nebo skupinové práce. Účelně byla využita digitá lní
technika k prezentaci informací a videonahrávek, které názorně prohlubovaly pochopení
probíraného tématu. Ojediněle žáci pracovali v on-line prostředí, kde měli možnost
procvičovat nabyté praktické vědomosti a vyhledávat informace související se zadáním.
Typy zadávaných úloh však nebyly zaměřeny na práci se získanými daty ve smyslu
porovnávání jejich důvěryhodnosti a způsobu využití. Diferenciace úkolů podle dovedností
a schopností jednotlivých žáků byla zaznamenána minimálně, většinou pracovali na stejných
úkolech se stejnou úrovní zadání a obtížnosti, čímž docházelo k nižší podpoře rozvoje jejich
potenciálu. Zvolený způsob výuky neumožňoval výraznější uplatnění individuálního
přístupu ke všem žákům. Účelně, ale méně často, pedagogové uváděli dané znalosti
a dovednosti v kontextu reálných životních situací a vedli žáky k pochopení souvislos tí.
Ojediněle byly ve výuce realizovány aktivity, které podněcovaly kreativitu a fantazii žáků,
a jejich práci by předcházela účinná motivace. V malé míře byly zařazovány činnosti
posilující sociální a komunikativní kompetence žáků. Vzhledem k chybějícímu sdělení cílů
výuky výjimečně probíhalo jejich efektivní vyhodnocení samotnými žáky v jejím závěru.
V nízké míře se vyučující zaměřovali na účelné formy a metody výuky podporující např.
využití metod zaměřených na řešení problému.



                          Hodnocení výsledků vzdělávání
Dosažené znalosti a dovednosti žáků učitelé průběžně hodnotí především různými formami
ústního a písemného zkoušení. Škola výsledky vzdělávání sleduje a vyhodnocuje v rámci
jednání pedagogické rady, podle potřeby k nim přijímá opatření ke zlepšení. Škola však
nerealizuje srovnávací testování v rámci paralelních tříd, které by bylo zdrojem informac í
pro celkové zhodnocení dosažených znalostí a dovedností žáků. Na podporu zvládnutí
požadované úrovně českého jazyka mají žáci možnost účastnit se doučování. Ve školním
roce 2023/2024 prospělo s vyznamenáním více než 30 % žáků. Žáci dlouhodobě vykazují
dobrou úspěšnost u maturitních zkoušek. Ve studiu na vysokých školách pokračuje valná
většina žáků. (Ve školním roce 2023/2024 to bylo 96 % absolventů, z toho cca 20 žáků na


                                            3/7
polských vysokých školách). Zákonní zástupci jsou o prospěchu informo vá ni
prostřednictvím elektronického informačního systému, při pravidelných třídních schůzkách,
případně při osobních konzultacích s vyučujícími.
Ve školním poradenském pracovišti působí výchovná poradkyně, která monitoruje práci
s žáky se speciálními vzdělávacími potřebami, pedagogům zajišťuje podporu při realizac i
podpůrných opatření. Věnuje se také kariérnímu poradenství, v jehož rámci organizuje
exkurze do místních firem, návštěvy vysokoškolských veletrhů a nabízí odborné konzultace.
Školní metodička prevence plánuje a realizuje tematicky zaměřené preventivní aktivity,
vhodná témata primární prevence jsou začleňována rovněž do výuky vybraných předmětů.
Nové třídní kolektivy se účastní adaptačních kurzů, jejichž program je vytvářen členy
poradenského pracoviště a realizován společně s třídními učiteli a externími partnery. Jsou
zaměřeny na rozvoj pozitivních vztahů mezi žáky, prevenci rizikového chování, způsoby
učení a psychohygienu. Školní psycholožka poskytuje žákům pomoc a podporu při řešení
jejich vzdělávacích a osobních problémů. Zjevně pokračuje stoupající trend v oblasti
psychických potíží žáků, které jsou v rámci možností řešeny prostřednictvím této odborné
pomoci. Žáci mají k dispozici schránku důvěry a jsou jim nabízeny služby jednotlivýc h
členů poradenského pracoviště. Případné negativní projevy v chování žáků jsou aktivně
řešeny, škola spolupracuje se zákonnými zástupci a podle potřeby s externími organizace mi.
K identifikaci nadaných žáků dochází v rámci vzdělávacího procesu prostřednictvím
vyučujících a třídních učitelů. Žákům se zájmem o obor a nadáním škola nabízí účast
v projektech, soutěžích a přehlídkách na školní, krajské a mezinárodní úrovni. Žáci, kteří se
aktivně účastní školní i mimoškolní činnosti s výbornými výsledky, jsou školou nomino vá ni
na ocenění vyhlašovaná místními organizacemi (např. město Český Těšín, Třinecké
železárny). Pro žáky posledního ročníku je určeno ocenění „Zlatý orel“, které je předáváno
za vynikající studijní výsledky, mimoškolní činnost a morální postoje žáků po celou dobu
studia.
Na chodu školy se aktivně podílí školní parlament. Jeho prostřednictvím jsou vedení školy
předkládány návrhy na realizaci akcí, které podporují vytváření neformálních vztahů mezi
staršími a mladšími žáky školy, rozvíjejí organizační a komunikační kompetence žáků,
vedou k povědomí sounáležitosti se školou a také přispívají k zlepšování podmínek
vzdělávání. Školní parlament organizuje např. „Den inspirace“, kde zve k besedám
a přednáškám zajímavé osobnosti a absolventy školy, sportovní den, výlety nebo přijímá ní
prváků.
Úzká je spolupráce školy s místními základními školami s polským vyučovacím jazykem,
jejichž absolventi jsou primárními budoucími žáky školy. V zájmu zvýšení atraktivity školy
vzhledem k prospěchově nejlepším žákům základních škol jsou kromě tradičních dní
otevřených dveří organizovány soutěže, jichž se účastní žáci devátých tříd a prvních ročníků
gymnázia a návštěvy učitelů a žáků gymnázia ve školách s polským vyučovacím jazykem,
kde probíhají besedy o životě školy. Vzhledem k charakteru školy je zřejmá orientace také
mimoškolního vzdělávání na polskou společnost. Tradičně jsou oblíbené a každoročně
realizované vzdělávací zájezdy do různých částí Polské republiky, které rozšiřují znalosti
žáků v oblasti historie země, kulturního života a spojitosti českého a polského prostředí
(např. návštěva Varšavy, gdaňské oblasti, východního Polska). Žáci školy se účastní soutěží
a přehlídek v Polské republice, kde mají možnost navazovat neformální přátelství s žáky
polských škol a poznávat polskou kulturu. Škola žákům nabízí širokou škálu mimoškolníc h
zájmových kurzů, exkurzí, zahraničních zájezdů, účast na soutěžích a přehlídkách,
organizuje akce, kterých se účastní široká veřejnost To vše přispívá k profilování a rozvíje ní
zájmů žáků a k dalšímu směřování jejich studijní a pracovní kariéry.



                                             4/7
                                         Závěry
Vývoj školy
– Od poslední inspekční činnosti ve školním roce 2019/2020 došlo ke změně na pozici
  zástupkyně ředitelky a školního metodika prevence.
– Od školního roku 2022/2023 ve škole působí školní psycholožka.
– Došlo ke generální rekonstrukci budovy školy, která rozšířila možnosti vzdělává ní
  a poskytuje prostory přispívající k well-beingu žáků.
– Zjištění z předchozí inspekční činnosti byla zohledněna částečně, stále přetrvávají
  nedostatky v oblasti závěrečného shrnutí učiva se zapojením žáků a individualizace
  výuky.
Silné stránky
– Škola spolupracuje s externími partnery na realizaci projektů a aktivit,           jejichž
  prostřednictvím žáci rozvíjejí své dovednosti a schopnosti. (1.5)
– Žáci jsou zapojováni do četných školních i mimoškolních aktivit podporujících rozvoj
  klíčových kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Pedagogové nejsou motivováni k účinné spolupráci, která by vedla k dalšímu rozvoji
  jejich pedagogické práce. (3.3)
– Pedagogové využívají omezené spektrum aktivizačních metod a forem výuky, v malé
  míře realizují činnosti zaměřené na rozvoj kritického myšlení a práci s různými
  informačními zdroji. (4.2)
– Minimálně jsou využívány diferencované úlohy zohledňující individuální schopnosti
  a potenciál jednotlivých žáků, v malé míře jsou na začátku výuky definovány cíle, které
  by byly v závěru vyhodnocovány žáky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Provádět dotazníkové šetření mezi žáky           školy k zjišťování    školního   klimatu
  a spokojenosti žáků s procesem vzdělávání.
– Zavést účinnou platformu pro sdílení pedagogických zkušeností napomáhající k rozvoji
  vzdělávacích metod a forem výuky v rámci pedagogického sboru.
– Zaměřit hospitační činnost na využívání forem a metod vzdělávání, které vedou k rozvoji
  kritického a kreativního myšlení, a na stanovování a vyhodnocování vzdělávacích cílů.
– Realizovat srovnávací testy v rámci paralelních tříd školy, které by poskytovalo
  informace k analýze úrovně dosažených znalostí a dovedností.
– Zaměřit se v rámci primární prevence na snižování úrazovosti žáků.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací program platný ve školním roce 2024/2025
 2.   Výroční zpráva o činnosti školy za školní rok 2023/2024
 3.   Plán dalšího vzdělávání pedagogických pracovníků na školní rok 2024/2025
 4.   Záznamy z hospitační činnosti ve školním roce 2023/2024 (vzorek), plán hospitační
      činnosti na školní rok 2024/2025
 5.   Zápisy z jednání pedagogické rady ve školním roce 2024/2025 (vzorek)
 6.   Zápisy z jednání předmětových komisí ve školním roce 2024/2025 (vzorek)
 7.   Preventivní program na školní rok 2024/2025, Program poradenských služeb ve
      školním roce 2024/2025
 8.   Dokumentace žáků se speciálními vzdělávacími potřebami (vzorek)
 9.   Personální dokumentace pedagogických pracovníků (vzorek)
10.   Matrika školy vedená ve školním roce 2024/2025 (vzorek)
11.   Třídní knihy vedené ve školním roce 2024/2025 (vzorek)
12.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
13.   Smlouva o zabezpečení školního stravování ve školním roce 2024/2025




                                          6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 Mgr. Kazimierz Worek, odborník na vzdělávaní v polském vyučovacím jazyce
 Bc. Irena Heryánová, Dis., kontrolní pracovnice
 PaedDr. Ivana Marková, Ph.D., školní inspektorka
 Ing. Mgr. Hana Červenková, školní inspektorka
 Mgr. Hana Kukučková, školní inspektorka
9. 12. 2024




                                         7/7
