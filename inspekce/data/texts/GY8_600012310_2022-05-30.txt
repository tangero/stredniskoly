                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-955/22-E


Název                                Gymnázium, Pardubice, Dašická 1083
Sídlo                                Dašická 1083, Bílé Předměstí, 530 03 Pardubice
E-mail                               info@gypce.cz
IČ                                   48 160 989
Identifikátor                        600 012 310
Právní forma                         příspěvková organizace
Zastupující                          Mgr. Luděk Burian
Zřizovatel                           Pardubický kraj
Místo inspekční činnosti             Dašická 1083, Pardubice
Termín inspekční činnosti            30. 5. až 2. 6. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaných školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.


                                          Charakteristika
Gymnázium, Pardubice, Dašická 1083 (dále „škola“) vykonává činnost střední školy a školní
jídelny. K termínu inspekční činnosti se ve škole vzdělávalo celkem 474 žáků v 16 třídách
osmiletého oboru vzdělání s maturitní zkouškou 79-41-K/81 Gymnázium a 240 žáků v osmi


2021/2022
třídách čtyřletého oboru vzdělání s maturitní zkouškou 79-41-K/41 Gymnázium. Vysoká
míra naplněnosti tříd je běžná, změny v počtu žáků způsobené jejich příchody nebo odchody
v průběhu školního roku jsou ojedinělé. Škola aktuálně evidovala 11 žáků se speciálními
vzdělávacími potřebami, pro několik žáků byl vypracován individuální vzdělávací plán
z důvodu jejich mimořádného nadání.


                         Hodnocení podmínek vzdělávání
Ředitel školy má dlouholeté zkušenosti s řízením gymnaziálního vzdělávání. Vhodně
nastavil delegování pravomocí na dva zástupce, což se pozitivně projevuje v řízení
vzdělávacího procesu. Na řízení provozních a pedagogických činností se podílí i ostatní
členové širšího vedení školy. Výraznější pravomoci byly svěřeny předmětovým komisím,
které se vyjadřují k dílčím úkolům včetně jejich vyhodnocování (např. hospitační činnost).
Systém pedagogického řízení školy je založen zejména na řešení aktuálních nebo
okamžitých potřeb účastníků vzdělávání. Prioritou stávající koncepce rozvoje školy bylo
především udržení dobrých materiálních a personálních podmínek pro vzdělávání, které
se pozitivně odráží zejména ve výsledcích vzdělávání žáků. Části koncepce jsou někdy spíše
proklamativního charakteru, některé neuvádějí odpovídající nástroje, kterými chce škola
dojít do cílového stavu. Doporučením pro tvorbu účelných koncepčních dokumentů
je stanovení konkrétních cílů s časovým vymezením a odpovědností za sledování
a vyhodnocování účelnosti kroků k jejich naplnění. Příležitostí pro novou koncepci na příští
období je rovněž její výraznější prezentace směrem k partnerům školy a otevřená diskuse
všech účastníků vzdělávání nejen o cílech dalšího rozvoje školy, ale také o nástrojích
pro jejich dosažení.
Kontrolní mechanismy jsou v rámci školy nastaveny, ale v některých případech jsou málo
funkční. Konkrétně neodhalily dílčí rozpory mezi nastavením pravidel ve školní
dokumentaci a obvyklou realitou fungování školy (např. využívání mobilních telefonů
ve výuce, oprávnění provádět hospitační činnost, nastavení pravidel pro činnost jednotlivýc h
členů školního poradenského pracoviště). Obdobně nastavení minimálního preventivního
programu pro školní rok 2021/2022 zahrnuje téměř výhradně jen plán protidrogové
prevence, ostatní oblasti preventivních aktivit chybí nebo jsou zmíněny jen velmi okrajově,
a to i přesto, že škola vnímá nárůst dalších rizikových jevů (poruchy příjmu potravy,
kyberšikana apod.). Dílčí nesrovnalosti byly zaznamenány i v evidenci žáků se speciálními
vzdělávacími potřebami včetně zpracování nebo vyhodnocování individuálníc h
vzdělávacích plánů.
Pedagogický sbor tvoří odborně kvalifikovaní učitelé, jejich oborová způsobilost má
příznivý vliv na průběh a výsledky vzdělávání žáků. Pro rozvoj dovedností žáků v cizích
jazycích je přínosem výuka, na které se společně s učiteli podílí také rodilí mluvčí. Vedení
školy podporuje spolupráci učitelů, aktuálně byly využívány zejména možnosti dalšího
vzdělávání z projektu EU Šablony II (tandemová výuka, spolupráce pedagogů z různých
škol apod.) Učitelé se zapojili do rozšiřování svých pedagogických a odborných znalostí
a dovedností s odlišnou mírou aktivity a zájmu. Sdílení poznatků prostřednictvím
vzájemných hospitací je na začátku, jeví se jako příležitost ke zlepšení stavu. Začínajíc ím
učitelům je metodicky nápomocen uvádějící učitel.
Ředitel aktivně zajišťuje průběžné zlepšování materiálních podmínek školy. Od minulé
inspekční činnosti škola realizovala několik projektů pro zlepšení podmínek ke vzdělává ní,
např. vybavení učeben a laboratoří přírodovědných předmětů nebo multimediální učebny.
Ve spolupráci se spolkem rodičů byla vybavena relaxační místnost pro žáky, v rámci


2021/2022                                    2
studentského projektu probíhá rekonstrukce pavilonu pro hudební výchovu plánované ho
pro výuku i zájmovou činnost. Zlepšování materiálních podmínek školy je podporováno
i v rámci sponzorských darů. Projektovou činností s podporou sponzorů se např. vybudovalo
posezení na školní zahradě. Žáci školy uskutečnili sponzorsky podporované projekty,
např. „Skleník pro aqua-reaktor a aquaponii“.
Primární prevence a výchovné poradenství jsou zajišťovány dvěma učitelkami, které
vzájemně spolupracují. Učitelka pověřená povinnostmi školního metodika prevence
neabsolvovala specializační studium, což se nepříznivě projevilo např. při zpracování
obsahu minimálního preventivního programu. Výchovné poradkyně zajišťují infor mace
pro učitele o doporučeních školských poradenských zařízení pro podporu žáků
se speciálními vzdělávacími potřebami. Přímo ve výuce účelné naplňování podpůrných
opatření neověřují. Škola pořádá besedy a přednášky k aktuálním tématům, pro podporu
vztahů ve třídách jsou pořádány adaptační kurzy v prvních ročnících. Problémy v třídníc h
kolektivech monitorují třídní učitelé, případně jsou ve třídách prováděna sociometr ická
šetření. Problémy mohou žáci konzultovat nejen s oběma výchovnými poradkyněmi,
ale i s psycholožkou, která se školou externě spolupracuje. Doporučením ke zlepšení je
vzhledem k počtu žáků školy, náročnosti výkonu výchovných i preventivních aktivit
a nárůstu sociálně-patologických jevů rozšířit poradenský tým školy o specialistu.
Absolvování specializačního studia umožní školnímu metodikovi prevence dobrou orientaci
v legislativním nastavení kompetencí a účelně podpoří možnosti plánování, realizace
a vyhodnocování preventivních aktivit.


                          Hodnocení průběhu vzdělávání
Ve sledovaných hodinách probíhalo vzdělávání žáků zpravidla v příznivé a podporující
atmosféře, která přispívala k účelnosti vzdělávacího procesu. Jednotliví učitelé vedli výuku
promyšleně zejména se zaměřením na obsah učiva. V menší míře orientovali pedagogický
cíl výuky na zvládnutí učiva jednotlivými žáky a na účelnou formu podpory žákům s různou
úrovní schopností a dovedností. Téměř vůbec se učitelé v průběhu sledovaných hodin
nevěnovali cíleně žákům nadaným nebo mimořádně nadaným např. formou vhodné
diferenciace náročnosti zadávaných úkolů, všichni žáci plnili bez rozdílu stejné úkoly.
Individuální dopomoc žákům byla spíše ojedinělá, v některých sledovaných hodinách
nebylo její využití zapotřebí. Některé z hodin působily jednotvárně, čímž jen minimá lně
podporovaly aktivitu žáků.
Převládal frontální způsob práce, z výukových metod byl často využit řízený rozhovor.
V některých hodinách učitelé diskutovali se žáky, dali prostor i jejich vzájemné diskusi.
Samostatná práce žákům umožňovala volit vlastní tempo, učitelé jim dávali dostatek času
k jejímu dokončení. Méně prostoru pro samostatné učení žáků bylo zazname ná no
v hodinách, kde byl učitel dominantním zdrojem informací. V takových případech byla málo
rozvíjena schopnost žáků formulovat rozsáhlejší odpověď nebo argumentovat vlastní názor.
Méně podpory komunikativních kompetencí žáků bylo zaznamenáno např. v matematice
nebo přírodovědných předmětech. Kooperativní aktivity žáků ve výuce byly výrazněji
zaznamenány zejména v hodinách cizích jazyků. Přínosné byly hodiny vedené formou
vlastních prezentací žáků doprovázených diskusí k obsahu nebo srozumitelnosti výstupů.
Pro aktivizaci žáků učitelé zpravidla účelně využívali didaktickou techniku. Zazname ná no
bylo i využití vlastních mobilních telefonů žáků ke zvládnutí učební úlohy. Jejich cílené
využití jako zdroje nových informací přispělo pozitivně k rozšíření spektra vzdělávac íc h



2021/2022                                    3
aktivit. Využívány byly i v rámci interaktivních her podporujících upevnění znalostí
probírané slovní zásoby nebo gramatických jevů v cizích jazycích.
Pouze v menší části sledovaných hodin byla zaznamenána účelná zpětná vazba k průběhu
výuky a zhodnocení vlastního učení žáků. Zpětná vazba od vyučujících směrem k žákům
měla často formu stručných výroků hodnotících jejich okamžité výkony, pro další učení byla
využitelná méně, funkční sebehodnocení bylo zaznamenáno jen velmi ojediněle. Příležitos tí
je zaměřit se cíleně a plánovitě na vhodné závěry hodin, které účelně podpoří nejen
uvědomění žáků o vlastním vzdělávacím úspěchu, ale učitelům poskytne vhodné vodítko
pro přípravu další výuky a vhodných metod práce podporujících široké spektrum nadání
jednotlivých žáků.
Naplnění vzdělávacích cílů ve společenskovědních předmětech a v českém jazyce
a literatuře příznivě podporovalo propojení vyučovaných témat se současným děním.
Učitelé vytvářeli prostor pro rozvoj kritického myšlení a utváření postojů ke společenským
tématům. Kooperativní činnosti velmi dobře rozvíjely komunikační a jazykové kompetence
v cizích jazycích. Jejich získání podporovalo i vedení hodin cizích jazyků ve vyučova né m
jazyce, čeština byla zaznamenána jen ojediněle a v didakticky vhodných situacích. Zájem
žáků o matematiku nebo přírodovědné předměty příležitostně zvyšovalo motivační využití
učebních pomůcek (geometrické modely, biologické ukázky, měřicí přístroje), doplňujíc íc h
materiálů (pracovní listy apod.) či didaktické techniky (prezentace). Hodiny tělesné výchovy
byly dobře strukturované s promyšlenou náplní, která rozvíjela požadované pohybové
dovednosti. Žáci byli motivovaní, vyučující je dokázali povzbudit a vhodným způsobem
vysvětlit postup, aby jejich výkony byly lepší.


                          Hodnocení výsledků vzdělávání
Kvalita vzdělávání ve škole je pozitivně ovlivněna již při přijímacím řízení, a to značným
převisem přihlášek nad počtem přijímaných. Žáky školy se tak stávají dívky a chlapci
s vysokým učebním potenciálem, který se daří u části z nich zejména na základě
individuálních zájmů a zaměření dále rozvíjet. Účast žáků v různých soutěžích
je významným aspektem vzdělávání, úspěchů na celostátní úrovni dosahují pravidelně
ve všech předmětových olympiádách. V posledních dvou letech však byla tato činnost
výrazně ovlivněna pandemií Covid-19. Většina akcí se neuskutečnila, jejich konání bylo
přesunuto na pozdější dobu.
V rámci jednotlivých předmětů je kladen důraz hlavně na osvojení vědomostí, učitelé jejich
míru průběžně monitorují a ověřují obvyklými diagnostickými a evaluačními nástroji,
výsledky zaznamenávají formou klasifikace. Ojediněle je pro průběžné hodnocení využívá n
jiný způsob než známkování, například bodová stupnice, což je pro žáky méně obvyklé a tím
více motivující. Cennou zpětnou vazbu o kvalitě vzdělávání poskytují vedení školy externí
testy. Výkony žáků v nich jsou na výborné úrovni, téměř vždy lepší než republikový průměr,
často i výrazně.
V rámci celkového hodnocení na konci 1. pololetí školního roku 2021/2022 prospělo
s vyznamenáním 58 % žáků (ve čtyřletém gymnáziu 36 %), což je přesně odpovídající obraz
složení kolektivu žáků. Toto zlepšení oproti předešlým inspekcím lze připsat dílčímu
zvýšení zařazovaných aktivizujících metod a forem výuky, které motivují žáky k další práci
a zefektivňují vzdělávací proces. Zásadní výukové problémy se nevyskytují,
neprospívajících bylo přibližně 0,5 %. Žákům v oblasti rizika školního neúspěchu jsou
nejčastěji jako podpora nabízeny konzultace, v některých předmětech doučování. Na konci
minulého školního roku, jenž byl výrazně poznamenán pandemií Covid-19, bylo žáků


2021/2022                                    4
s vyznamenáním ještě více, a to 67 %, což odpovídalo doporučení MŠMT k pozitivnímu
hodnocení po dlouhém období distanční výuky. Maturitní zkoušku úspěšně zvládlo 99 %
žáků, s vyznamenáním skoro 82 % z nich. Ve výsledcích společné části maturitní zkoušky
je úspěšnost žáků školy dlouhodobě ve všech předmětech vyšší než republikový průměr.
Pozitivní bilance hodnocení chování žáků je dokladem úspěšného osvojování sociálníc h
dovedností a morálních hodnot. V případě potřeby jsou udělována výchovná opatření
za porušení daných pravidel, převažují však pochvaly hlavně za reprezentaci školy
v soutěžích a dalších akcích.
Projektová činnost tvoří každoročně nedílnou a efektivní součást činnosti školy. Spolupráce
s Žilinskou univerzitou v Žilině umožnila škole zapojení do projektu zaměřeného
na programování v rámci podpory nově zaváděného předmětu Informatika. Jazykové
kompetence žáků rozšiřuje program Erasmus+ a dále partnerství se zahraničními školami
v rámci výměnných pobytů (Portugalsko, Francie a další). Aktuálně jsou ve škole pořádány
kurzy češtiny pro uprchlíky z Ukrajiny.
Studentská rada s dlouholetou působností umožňuje žákům prostřednictvím zvolenýc h
zástupců jednotlivých tříd podílet se na chodu školy, podávat návrhy na zlepšení podmínek
vzdělávání, organizovat maturitní plesy apod. Vedení školy využívá činnost rady především
jako nástroj pro efektivní komunikace se žáky, podporuje její přínosné aktivity.


                                         Závěry
Vývoj školy
- Od minulé inspekce došlo ke zlepšení podmínek pro vzdělávání investováním finanč níc h
  prostředků ke zlepšení materiálního zabezpečení výuky.
Silné stránky
- Respektující pracovní atmosféra vyučovacích hodin podporující efektivitu vzdělávání,
- využívání rodilých mluvčích pro výuku cizích jazyků podporující komunikativní
  kompetenci žáků,
- podnětná spolupráce školy s účastníky vzdělávání podpořená realizací projektových
  aktivit,
- výborné ročníkové výsledky vzdělávání žáků včetně výsledků maturitních zkoušek
  podporující úspěšné uplatnění absolventů zejména na vysokých školách.
Slabé stránky a/nebo příležitosti ke zlepšení
- Méně účinná realizace dílčích kontrolních mechanismů směrem k aktualizaci školní
  dokumentace a plánování některých činností školy,
- nevyužívaná diferenciace výuky podporující zejména nadané žáky,
- méně účelné využívání závěrů hodin pro ověřování splnění cíle výuky zaměřované ho
  na žáky a pro získání zpětné vazby o učebním pokroku žáků.
Doporučení pro zlepšení činnosti školy
- Stanovit v rámci koncepce rozvoje školy konkrétní cíle s časovým vymeze ním
  a odpovědností za sledování a vyhodnocování účelnosti kroků k jejich naplnění,




2021/2022                                   5
- realizovat kontrolní mechanismy tak, aby lépe podporovaly účelné plánování činností
  školy nebo poskytovaly včasnou informaci o potřebě např. aktualizace školní
  dokumentace,
- rozšířit tým školního poradenského pracoviště o pedagoga zaměřujícího se na prevenci
  sociálně-patologických jevů s absolvovaným specializačním studiem,
- zařazovat do výuky prvky diferencované náročnosti učebních úloh v souladu
  se stanoveným cílem pro podporu např. nadaných žáků s ohledem na úroveň jejich
  pokroku,
- zvážit nastavení strategií pro účelnější práci se vzdělávacím cílem orientovaným na žáky
  a pro využití sebehodnocení nebo vrstevnického hodnocení v závěru hodin pro ověřování
  naplnění pedagogického cíle.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Dlouhodobý záměr Gymnázia, Pardubice, Dašická 1083 na roky 2019 – 2022
 2. Školní řád pro žáky Gymnázia, Pardubice, Dašická 1083 2021/2022 a Klasifikační řád
    Gymnázia, Pardubice, Dašická 1083, dokumenty platné od 1. 9. 2021
 3. Školní vzdělávací programy platné ve školním roce 2021/2022
 4. Organizační pokyny pro školní rok 2021 – 2022
 5. Plán minimálního preventivního protidrogového programu, platný pro školní
    rok 2021/2022
 6. Plán dalšího vzdělávání pedagogických pracovníků na rok 2020 – duben 2022
 7. Plán kontrolní a hospitační činnosti 2021/2022
 8. Zápisy z jednání pedagogické rady za školní roky 2020/2021 a 2021/2022
 9. Rozvrhy hodin učitelů a tříd ve školním roce 2021/2022
10. Školní matrika a dokumentace žáků pro školní roky 2020/2021 a 2021/2022 (výběr)
11. Třídní knihy pro školní roky 2020/2021 a 2021/2022 (výběr)
12. Personální dokumentace k odborné kvalifikaci pedagogických pracovníků včetně
    nastavení kompetencí členů školního poradenského pracoviště (výběr)
13. Doklady z oblasti bezpečnosti práce a ochrany zdraví (výběr)
14. Dokumentace výchovného poradenství a preventivních programů pro školní
    rok 2021/2022
15. Dokumentace k ukončování vzdělávání žáků ve školním roce 2020/2021
16. Výroční zpráva o činnosti školy za školní rok 2020/2021


2021/2022                                   6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
                                                          Mgr. Martin Valášek v. r.
vedoucí inspekčního týmu

Mgr. Mirka Machková, školní inspektorka                  Mgr. Mirka Machková v. r.


Bc. Daniela Růžová, kontrolní pracovnice                   Bc. Daniela Růžová v. r.


Mgr. Hana Řebíčková, školní inspektorka                   Mgr. Hana Řebíčková v. r.


Mgr. Eva Škodová, školní inspektorka                       Mgr. Eva Škodová v. r.


V Pardubicích dne 29. 6. 2022


Datum a podpis ředitele školy potvrzující projednání a převzetí inspekční zprávy


Mgr. Luděk Burian, ředitel školy                           Mgr. Luděk Burian v. r.


V Pardubicích dne 29. 6. 2022




2021/2022                                   7
