                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIL-56/22-L


Název                               Střední škola gastronomie a služeb, Liberec,
                                    Dvorská 447/29, příspěvková organizace
Sídlo                               Dvorská 447/29, 460 05 Liberec
E-mail                              sosgs@sos-gs.cz
IČ                                  00 555 053
Identifikátor                       600 010 686
Právní forma                        příspěvková organizace
Zastupující                         Ing. Zdeněk Šlaich
Zřizovatel                          Liberecký kraj
Místa inspekční činnosti            Dvorská 447/29 a Dvorská 458/26, Liberec
Termín inspekční činnosti           18.−21. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                    Charakteristika
Střední škola gastronomie a služeb, Liberec, Dvorská 447/29, příspěvková organizace
(dále „škola“, „instituce“) vykonává činnost střední školy s nejvyšším povoleným počtem
2173 žáků. Poskytuje střední vzdělávání zakončené maturitní zkouškou nebo závěrečnou
zkouškou v profesních oblastech hotelnictví, gastronomie a služeb. V rámci odborného
výcviku provozuje školní restauraci, prodejnu, kadeřnictví, kosmetický salon a zakázkové
krejčovství. Skladba realizovaných oborů vytváří příležitosti pro získání vzdělání žákům
s rozdílnou úrovní studijních předpokladů. Nastavení školních vzdělávacích programů
podporuje prostupnost mezi obory, a tím zvyšuje žákům možnost úspěšného ukončení
vzdělávání.
K datu inspekční činnosti se ve 26 třídách vzdělávalo 655 žáků, z toho 407 v oborech
vzdělání s výučním listem a 248 v oborech vzdělání s maturitní zkouškou. V návaznosti
na závěry z poslední inspekční činnosti škola učinila opatření, počínaje školním rokem
2018/2019 neposkytuje vzdělávání v nástavbovém studiu. Počet žáků je v posledních
několika školních letech stabilní. Škola eviduje 25 žáků s odlišným mateřským jazykem
a 54 žáků s potřebou podpůrných opatření převážně prvního stupně, z nichž jeden
se vzdělával podle individuálního vzdělávacího plánu. Pro všechny žáky byly vypracovány
plány pedagogické podpory.
Areál pavilonového typu spolu s výhodně situovaným pracovištěm odborného výcviku
(všechny obory vzdělání v jedné budově a v těsné blízkosti sídla školy) se nachází v klidné
části Liberce s dobrou dopravní dostupností. Přetrvávající nevýhodou je absence školní
jídelny. Podrobné informace o své činnosti škola pravidelně zveřejňuje na přehlednýc h
webových stránkách www.sos-gs.cz.


                          Hodnocení podmínek vzdělávání
Ředitel školy působí ve vedoucí funkci od roku 1992. Jeho dlouholeté manažerské
zkušenosti a znalost profesního prostředí se promítají do systematického plánování i funkčně
nastavené organizační struktury. Vedení školy tvoří efektivně spolupracující tým s přesně
vymezenými pravomocemi a povinnostmi. Část svých kompetencí delegoval ředitel na tři
zástupkyně pověřené řízením jednotlivých úseků. Nastavená koncepce dalšího rozvoje školy
reflektuje společenskou poptávku, zájem uchazečů o nabízené obory i potřeby instituce.
Pro úspěšné naplňování vzdělávacích programů všech vyučovaných oborů se vedení školy
podařilo vytvořit široké portfolio sociálních partnerů. Jedná se především o renomované
hotely, restaurace či obchodní řetězce, na jejichž pracovištích žáci absolvují část praktického
vyučování. Dlouhodobá spolupráce se sociálními partnery přispívá k úzkému propojení
teoretické složky vzdělávání s praktickou, umožňuje implementaci nových poznatků
a technologií do výuky a přináší s sebou i finanční efekt. Zároveň podporuje
konkurenceschopnost absolventů a jejich uplatnění na trhu práce. Pandemie covid-19
přerušila dlouholetou mezinárodní spolupráci, v posledních dvou školních letech se
neuskutečnily tradiční formy zahraniční kooperace (studijní stáže v Řecku a ve Švýcarsku,
zájezd do Drážďan zaměřený na cestovní ruch). Škola spolupracuje se vzdělávac ími
institucemi v Budyšíně, Žitavě a Jelení Hoře. V rámci programu Comenius byl úspěšně
realizován projekt Eat your prejudices.
Jednou z hlavních priorit ředitele školy je kvalitní personální zajištění výuky a stabilizace
pedagogického sboru. Vzdělávání ve škole zajišťuje 54 učitelů, z nichž většina splňuje
předpoklady odborné kvalifikace. Rovnoměrně rozložená věková struktura zajišťuje


2021/2022                                     2
kontinuitu vzdělávání a umožňuje vhodnou metodickou podporu nově nastupujíc ím
pedagogům prostřednictvím spolupráce se zkušenějšími kolegy. Další vzdělává ní
pedagogických pracovníků podporuje jejich profesní růst v souladu s potřebami školy.
Pedagogové se pravidelně účastní vzdělávacích akcí k doplnění svých odborných znalostí,
v rámci projektové činnosti se zvýšila četnost seminářů zaměřených na oblast práce
s třídním kolektivem. Odborné znalosti byly účelně aplikovány v průběhu vzdělává ní,
v menší míře byly uplatňovány získané znalosti pedagogů spojené s využívá ním
aktivizujících metod a forem výuky.
Poradenské služby jsou zajišťovány školním poradenským pracovištěm, ve kterém úzce
spolupracují dva výchovní poradci a metodik prevence. Ve vzájemné součinnosti vytvářejí
efektivní podporu žákům s potřebou podpůrných opatření včasnou identifikací speciálníc h
vzdělávacích potřeb, důsledným informováním vyučujících a pravidelnou spolupr ací
se školskými poradenskými zařízeními. Žákům ohroženým školní neúspěšností jsou
nabízeny individuální konzultace a doučování. Do řešení neuspokojivých průběžnýc h
výsledků žáků škola systematicky zapojuje zákonné zástupce žáků. Efektivita nabízené
pomoci je však často ovlivněna mírou studijní motivace žáků.
Významnou součástí práce poradenského týmu je prevence rizikového chování žáků. Hlavní
cíle a postupy, stanovené v promyšleném preventivním programu, vycházejí z analýzy stavu
ve škole, zaměřují se na aktuální témata i dlouhodobě realizované projekty. K vytváření
pozitivních vazeb v třídních kolektivech napomáhají adaptační kurzy žáků prvního ročníku,
ve vyšších ročnících jsou realizovány zážitkové kurzy (lyžařský a cykloturistick ý)
a pravidelné sportovní dny. Součástí komplexní péče školního poradenského pracoviště je
i poskytované kariérové poradenství.
Vícezdrojové financování vytváří nadstandardní podmínky pro kvalitní realizac i
vzdělávacích programů, profesní přípravu žáků a další perspektivní rozvoj instituce. Řediteli
se úspěšně daří získávat další finanční prostředky na vybavení žákovských pracovišť
a odborných učeben v souladu s profilací školy a udržením moderních trendů ve výuce.
Významný podíl příjmů pro školu představují výnosy z prodeje služeb za produktivní práci
žáků a doplňková činnost (školní provozy, pronájem tělocvičny, organizace rekvalifikač níc h
kurzů a pořádání rautů). Obnova a rozvoj materiálně technických podmínek probíhá
příkladným způsobem. Škola je průběžně vybavována nejnovějšími technologie mi
a zařízeními, učebními pomůckami a didaktickou technikou. Pro realizaci praktického
vyučování napříč všemi obory vzdělání disponuje moderně vybavenými žákovskými
pracovišti soustředěnými v tzv. Centru, reálném provozu, který poskytuje služby veřejnosti.
Velmi dobré podmínky má škola pro výuku tělesné výchovy a pořádání sportovních akcí,
které jsou realizovány v tělocvičně, posilovně a na multifunkčním hřišti v areálu školy.
K větší bezpečnosti účastníků vzdělávání přispívá zabezpečovací systém instalo va ný
v celém areálu školy.


                          Hodnocení průběhu vzdělávání
Všechny hospitované vyučovací jednotky byly dobře připravené. Vzdělávání probíhalo
v příznivém pracovním klimatu, u učitelů výrazně převažoval tolerantní, partnerský přístup
k žákům. Převládala frontální forma výuky doplněná samostatnou prací žáků, případně
řízeným rozhovorem. V teoretických odborných předmětech vyučující efektivně propojovali
teoretické znalosti s praktickými, aktivizovali žáky adresnými dotazy s využitím vlastníc h
praktických zkušeností. Předávání hotových poznatků v kombinaci s méně pestrými
metodami a formami výuky vedlo v některých hodinách k nerovnoměrnému zapojení žáků
a k jejich nižší spoluúčasti na vzdělávání.


2021/2022                                    3
V hodinách českého jazyka a literatury převládala frontální výuka s prvky samostatné práce
zaměřená na procvičení a upevnění znalostí a jazykových a literárních dovedností
potřebných k vykonání maturitní zkoušky. Důraz byl kladen na práci s textem a jeho
následný formální i jazykový rozbor s pečlivou kontrolou a následným ověřením získanýc h
poznatků. Při plnění zadaných úkolů byli žáci vedeni k pochopení literárně historické ho
kontextu a k samostatnému vyvozování závěrů z přečteného výňatku. Ne vždy se dařilo
všechny žáky motivovat a aktivizovat, bylo však patrné, že se většina z nich dobře orientuje
a dokáže spojovat dříve získané znalosti a zkušenosti s novými fakty. Učivo bylo vhodně
aktualizováno, vyučující žáky aktivizovali otázkami, odkazy na jejich vědomosti,
současnost, reálie atd.
Hospitované hodiny matematiky byly vzájemně velmi odlišné. Část výuky probíhala
frontálním způsobem, samostatná práce žáků byla pedagožkou ohodnocena klasifik ac í
i pochvalou, správná řešení byla pro kontrolu zapsána na tabuli. V úvodu hodiny byla
zopakována osvojovaná pravidla, nejobtížnější z nich bylo formou vzorce zapsáno na tabuli,
avšak velká část žáků nedokázala pravidlo správně aplikovat. Procvičování učiva probíhalo
s podporou učitelky směřovanou ke zvýšení motivace žáků k plnění zadaných úkolů.
Odlišným způsobem probíhala výuka s využitím pracovních listů pro podporu samostatného
uvažování, ve které žáci vyhledávali potřebné informace a následně sdíleli svá zjiš tění
se třídou. Po společném zapsání pravidel byla k procvičení probírané látky využita
didaktická hra pro dvojice žáků, které v rámci řešení úkolu diskutovaly o možnostech řešení
a upevňovaly si získané poznatky. Pedagog poskytoval žákům potřebnou podporu k řešení
úkolu. V závěru hodin chybělo žákovské hodnocení vlastního učebního pokroku.
Výuka cizího jazyka se vyznačovala pestrou škálou vyučovacích metod a střídáním činností.
Byla využívána didaktická technika pro poslechová cvičení i prezentaci textovýc h
a obrazových materiálů. V hodinách zaměřených na přípravu maturitního tématu
postupovala práce podle předem promyšlené osnovy, žáci pracovali s texty, poslechy,
vyhledávali informace v mapě, spolupracovali ve dvojicích. Získané informace jsou
pro žáky stěžejním materiálem pro přípravu vlastního portfolia pro ústní část maturitní
zkoušky. Hodnocení proběhlých hodin zahrnovalo objem probrané látky s ohledem
na termín uzavření klasifikace a ocenění kázně žáků.
V hospitovaných hodinách přírodovědných předmětů byly využity metody frontální výuky
doplněné prezentací a schematickými nákresy pro zápis do sešitu. Učitelé nedokázali
přiblížit učivo aktuálním potřebám žáků, chybělo propojení probírané látky s praxí
jednotlivých oborů vzdělání, deklarované ve školním vzdělávacím programu. Škola
nedisponuje odbornými učebnami pro výuku přírodovědných předmětů ani pomůckami
pro žákovské a demonstrační pokusy. Na zvýšení přírodovědné gramotnosti svých žáků
se škola podílí realizací projektů ekologického charakteru formou terénních cvičení
v přírodě.
Ve výuce odborného teoretického vzdělávání byla zřejmá vysoká odbornost, znalost
a profesionalita vyučujících. Velký důraz byl kladen na správné používání odborné
terminologie. V hodinách bylo vedle teoretického odborného výkladu využíváno také
počítačové projekce, prezentací i názorných ukázek. To usnadňovalo aktivní propojení teorie
s praktickým vyučováním. Tempo výuky bylo přiměřené a dostatečně zohledňo va lo
schopnosti a možnosti jednotlivých žáků.
Koncepčně pojatý odborný výcvik a učební praxe spolu s nadstandardními materiálními
podmínkami a erudicí vyučujících umožňují kvalitní naplňování profilu absolventa. Profesní
příprava žáků je na vysoké úrovni a vytváří optimální předpoklady pro jejich uplatnění
na trhu práce. Praktické vyučování je realizováno v prostředí reálných provozoven


2021/2022                                    4
na žákovských pracovištích ve škole, v menší míře na smluvních pracovištích sociálníc h
partnerů. Výuka je didakticky a metodicky propracovaná, vhodně strukturovaná vzhlede m
k stanovenému cíli. Promyšlená organizace vzdělávání napomáhá žákům získávat odborné
kompetence nezbytné pro výkon budoucího povolání. Plnění učebních osnov jednotlivýc h
ročníků je systematicky propojeno s produktivní prací žáků. Empatický a vstřícný přístup
vyučujících se odráží v pozitivní pracovní atmosféře, motivačně na žáky působí jejich zaujetí
pro daný obor a profesionalita. Učitelé příkladně poskytovali žákům formativní zpětnou
vazbu využitelnou pro jejich další učení, sledovali a hodnotili přístup k zákazníkovi, výkon,
produktivitu a kvalitu odvedené práce podle předem nastavených pravidel. Efektivně
pracovali s chybou jako nástrojem nápravy. Žáci jsou v průběhu vzdělávání ved eni
k samostatnosti, kreativitě a aplikaci teoretických poznatků v praxi. Osvojují si správné
technologické postupy, seznamují se s novými trendy ve zvoleném oboru, získávají důležité
pracovní návyky, smysl pro kvalitu a zodpovědnost. Nedílnou součástí výuky je dodržování
zásad bezpečnosti a ochrany zdraví a hygienických předpisů.


                          Hodnocení výsledků vzdělávání
Průběžné a celkové výsledky vzdělávání žáků jsou sledovány na jednáních pedagogické
rady, v jejich hodnocení převažuje sumarizace nad analýzou a zhodnocením vývoje.
Výsledky vzdělávání žáků škola hodnotí klasifikací, vychází zejména z písemného a ústního
zkoušení. Škola poskytuje žákům a jejich zákonným zástupcům zpětnou vazbu formou
průběžného informování o výsledcích vzdělávání, využíván je školní informační systém
i pravidelné rodičovské schůzky. Cílenou podporou jsou žáci motivováni k dosažení jejich
osobních možností. Těm, kteří aktuálně nedosahují v některé oblasti očekávaných výsledků,
je poskytována cílená pomoc.
Zájem o vzdělávání v jednotlivých oborech je stabilní, ve školním roce 2020/2021
se k přijímacímu řízení hlásilo o 35 % více uchazečů, než bylo přijato. Škola důsledně
sleduje a hodnotí také chování žáků. Využívá motivačního působení pochval pro jejich
podporu ve studijním úsilí. Mezi nepříznivými dopady distanční výuky v období
koronakrize identifikovala zvýšení počtu žáků trpících psychickými problémy nebo
vyhýbajících se kolektivu či školním povinnostem. Podíl žáků, kteří prospěli
s vyznamenáním na konci školního roku 2020/2021 představoval 13,5 %, naproti tomu
opravné zkoušky konalo téměř 19 % žáků, většinou úspěšně, ročník opakují pouze tři žáci.
Přestupu na jiný obor využilo pět žáků, z jiné školy přestoupilo do vyššího ročníku 12 žáků.
Dlouhodobým problémem negativně se promítajícím do výsledků vzdělávání, je vysoká
absence žáků, která ve školním roce 2020/2021 přesahovala průměrně 140 omluve nýc h
a 13 neomluvených hodin na žáka za rok, přičemž neomluvené absence byly zazname ná ny
u téměř poloviny žáků školy. Nižší absence se vyskytuje u žáků maturitních oborů vzdělání.
Vyšší míra neomluvené absence se promítá do důsledného ukládání kázeňských opatření
či hodnocení sníženým stupněm z chování. Ne vždy jsou však uvedené kroky dostatečně
účinné, neomluvená absence v prvním pololetí se u stejných žáků často opakuje i v pololetí
druhém, nebo tito žáci školu předčasně opouštějí. Škola má jasně nastavená pravidla
pro klasifikaci, při vysoké absenci v určitém předmětu koná žák komisionální přezkoušení.
Významným ukazatelem kvality poskytovaného vzdělávání je úspěšnost žáků u závěrečnýc h
a maturitních zkoušek. Žáci oborů vzdělání s výučním listem dosahují dlouhodobě velmi
dobrých výsledků u závěrečných zkoušek, prospívá přibližně 95 % žáků. Ve školním roce
2020/2021 získalo 17 % žáků vyznamenání, neprospěli jen jednotlivci. Výsledky žáků
u maturitní zkoušky korespondují s jejich studijními předpoklady a hodnocením v průběhu
vzdělávání. Škola vykazuje v posledních třech školních letech vyšší neúspěšnost v rámci


2021/2022                                    5
skupiny oborů vzdělání, než je republikový průměr. Neúspěšnost za poslední tři školní roky
je průměrně 18 %, ve školním roce 2020/2021 neprospělo téměř 10 % žáků, vyzname ná ní
získali pouze tři žáci. Lepších výsledků dosahují žáci v profilové části maturitní zkoušky
prověřující jejich odborné kompetence. Průměrný podíl neúspěšných žáků za poslední tři
školní roky činí 2,5 %. Škola poskytuje žákům podporu formou doučování a individuálníc h
konzultací, zejména maturitních předmětů. Příležitost ke zlepšení má škola v rozvíje ní
čtenářské či matematické gramotnosti, což přirozeně rozvíjí některé dovednosti žáků dobře
využitelné u maturitní zkoušky (např. porozumění textu, analýza zadání atp.).
Škola vytváří motivační prostředí pro podporu talentovaných žáků a žáků s větším zájmem
o studovaný obor jejich účastí v odborných soutěžích, ve kterých dlouhodobě dosahují
na republikové úrovni řady úspěchů a ocenění (Wella Cup Junior, Harmonie České
Budějovice, Děčínská vlna, Gastro Labe, Gastro Junior a oděvní soutěže v Lysé nad Labem).
V aktuálním školním roce probíhají přípravy na další ročník těchto soutěží. Žáci mohou
v rámci studia absolvovat další specializované kurzy, např. barmanský či baristický, čímž
si zvyšují svoji uplatnitelnost a konkurenceschopnost na trhu práce.
Pro žáky základních škol jsou každoročně organizovány dny otevřených dveří, zaměřené
na nábor nových žáků, prezentaci ukázek stolování a přípravy pokrmů, oděvní a kadeřnické
tvorby. Škola poskytuje kvalitní gastronomické, kadeřnické a krejčovské služby
pro veřejnost, pořádá tradiční módní účesové, oděvní a gastronomické akce, přehlídky
a kurzy. Zajišťuje ucelenou informovanost odborné i laické veřejnosti o kvalitě vzdělávac í
činnosti v rámci přehlídky GASTRODEN. Ve spolupráci se Státním zdravotním ústavem
v Liberci provádí osvětu ke zdravému stravování i k hygieně provozů gastronomie a služeb.
Spolupracuje s Okresní hospodářskou komorou Liberec při prezentaci své činnosti a jako
partner v projektu „Rozvoj kompetencí žáků v hotelnictví a cestovním ruchu pro Evropu“.
Škola sleduje následné uplatnění svých žáků. Ve školním roce 2020/2021 pokračovalo 30 %
absolventů maturitních oborů ve studiu na vysokých školách, dva žáci na vyšších odborných
školách a 10 % zvolilo jinou formu studia. Zhruba 35 % žáků nalezlo zaměstnání v oboru,
který vystudovali. Přibližně 40 % absolventů oborů s výučním listem pokračuje v dalším
studiu, téměř polovina si našla práci ve vystudovaném oboru a dalších 20 % je zaměstnáno
v jiných profesních oborech. V evidenci úřadu práce zůstalo po ukončení studia
6 % maturantů a zhruba 20 % žáků s výučním listem.


                                        Závěry
Vývoj školy
- Vedení školy příkladným způsobem zajišťuje personální,              materiálně   technické
  a ekonomické zázemí pro realizaci vzdělávacích programů.
- Instituce si trvale udržuje vysoký standard odborného vzdělávání.
- Počínaje školním rokem 2018/2019 škola nepřijímá žáky ke vzdělávání v nástavbovýc h
  oborech vzdělání.
Silné stránky
- promyšlený systém řízení školy a nadstandardní využívání dalších finančních zdrojů pro
  zkvalitnění výuky,
- výhodné situování školního pracoviště odborného výcviku v těsné blízkosti sídla školy,
- příkladný systém organizace a průběhu praktického vyučování s vysokým podílem
  produktivní činnosti žáků v podmínkách reálných pracovišť otevřených veřejnosti,


2021/2022                                   6
- systematická podpora rozvoje odborných kompetencí žáků v průběhu celého studia,
- využití prvků formativního hodnocení a pozitivní pracovní atmosféra ve výuce odborného
  výcviku,
- vysoká úspěšnost žáků u závěrečných zkoušek,
- velmi dobré personální, prostorové a materiální podmínky pro realizaci tělesné výchovy
  a rozvoj fyzických aktivit žáků.
Slabé stránky a/nebo příležitosti ke zlepšení
- přetrvávající absence školní jídelny
- méně pestré metody a formy výuky v části hospitovaných hodin teoretického vzdělává ní
  a nižší míra aktivního zapojení žáků,
- vyšší neúspěšnost žáků ve společné části maturitní zkoušky,
- vysoká neomluvená absence žáků s negativním dopadem na průběžné i celkové výsledky
  vzdělávání.
Doporučení pro zlepšení činnosti školy
- systematicky a komplexně přijímat opatření ve vztahu k výsledkům žáků ve společné
  části maturitní zkoušky, průběžně vyhodnocovat jejich účinnost,
- podporovat čtenářské dovednosti žáků napříč všemi vyučovacími předměty, zaměřit se
  na práci s odbornými texty a jinými zdroji informací,
- podporovat vzájemné hospitace          pedagogických   pracovníků,   přenos   a sdílení
  pedagogických zkušeností.


            Seznam dokladů, o které se inspekční zjištění opírají
 1.    Zřizovací listina č. j. ZL-44/17-Š, ze dne 27. 6. 2017 s účinností od 1. 9. 2017
 2.    Jmenování na vedoucí pracovní místo ředitele školy ze dne 15. 5. 2018 s účinností od
       1. 8. 2018
 3.    Koncepce rozvoje školy, nedatována
 4.    Organizační řád, platný ve školním roce 2021/2022
 5.    Školní řád, platný ve školním roce 2021/2022
 6.    Plány hospitací ve školním roce 2021/2022
 7.    Plán dalšího vzdělávání pedagogických pracovníků, platný od 1. 9. 2021
 8.    Výpis z rejstříku škol a školských zařízení – údaje školy k datu inspekční činnosti
 9.    Personální dokumentace pedagogických pracovníků (vzorek)
10.    Zápisy z pedagogické rady ve školních letech 2020/2021 a 2021/2022
11.    Zápisy z jednání předmětových a metodických komisí ve školních letech 2020/2021
       a 2021/2022
12.    Školní vzdělávací programy vyučovaných oborů vzdělání, školní rok 2021/2022
13.    Školní matrika vedená k termínu inspekce
14.    Přijímací řízení (kritéria přijímacího řízení, výsledky), školní rok 2020/2021
15.    Výroční zpráva o činnosti školy za školní rok 2020/2021
16.    Rozvrhy vyučovacích hodin učitelů a tříd, školní rok 2021/2022
17.    Třídní knihy (vzorek), školní rok 2021/2022
18.    Smlouvy o zajištění odborné praxe (vzorek), školní rok 2021/2022
19.    Dokumentace výchovného poradenství a prevence rizikového chování žáků, platná
       k datu inspekce


2021/2022                                    7
20.    Doklady o ukončování vzdělávání maturitní zkouškou, maturitní období 2019 až 2021
21.    Výkazy M 8 o střední škole a R 13-01 o ředitelství škol k datu inspekce
22.    Dokumentace k bezpečnosti a ochraně zdraví žáků, aktuální stav
23.    Dokumentace k hodnocení finančních podmínek školy (kalendářní rok 2020)
24.    Inspekční zpráva čj. ČŠIL-73/16-L, ze dne 29. 2. 2016
25.    Webové stránky školy na adrese https:// www.sos-gs.cz/.


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,             Jitka Šafaříková v. r.
 vedoucí inspekčního týmu
 Mgr. Lenka Dlabolová, školní inspektorka              Lenka Dlabolová v. r.
 Mgr. Romana Jůnová, školní inspektorka                 Romana Jůnová v. r.
 Bc. Irina Kopčanová, kontrolní pracovnice              Irina Kopčanová v. r.
 Bc. Andrea Pastorová, přizvaná osoba                  Andrea Pastorová v. r.

V Liberci 7. 2. 2022


Datum a podpis ředitele školy potvrzující projednání a převzetí inspekční zprávy


 Ing. Zdeněk Šlaich,                                     Zdeněk Šlaich v. r.
 ředitel školy

V Liberci 11. 2. 2022




2021/2022                                     8
