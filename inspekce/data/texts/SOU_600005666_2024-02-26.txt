CSI0X00C83OS




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-702/24-A
                                      Sp. zn. ČŠIA-S-143/24-A


Název                               Gymnázium, střední odborná škola a Pražská taneční
                                    konzervatoř, s.r.o.
Sídlo                               Laudova 1024/10, 163 00 Praha 6 - Řepy
E-mail                              reditel@ptksos.cz
IČO                                 25 122 690
Identifikátor                       600 005 666
Právní forma                        společnost s r.o.
Zastupující                         Mgr. Petra Šafránková
Zřizovatel                          Mgr. Jana Dyršmídová
Místo inspekční činnosti            Laudova 1024/10, Praha 6 -Řepy
Inspekční činnost na místě          26. 2. 2024 − 29. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium, střední odborná škola a Pražská taneční konzervatoř, s.r.o., (dále „škola“ nebo
„instituce“) poskytuje vzdělávání ve střední škole v denní formě v oborech vzdělání
Obchodní akademie, Hotelnictví, Kosmetické služby, Gymnázium a v konzervatoři v oboru
Tanec, zakončených maturitní zkouškou. Žáci studující obor Tanec mají možnost složit v
osmém ročníku kromě maturitní zkoušky i absolutorium.
Ve školním roce 2023/2024 poskytovala škola vzdělání 277 žákům střední školy a 77 žákům
konzervatoře. Škola je umístěna v sídlištní zástavbě.


                         Hodnocení podmínek vzdělávání
Ředitelka školy (dále „ředitelka“) zastává řídicí funkci od školního roku 2022/2023,
souběžně vykonává funkci zástupkyně ředitele ve škole stejného zřizovatele, tj. Gymnázium
International a střední odborná škola, s.r.o. Obě školy jsou propojeny v personální
a materiální oblasti. Časté obměny na pozici ředitele a vedení školy, ke kterým docházelo
ve sledovaném období tří školních let, měly negativní vliv na kontinuitu poskytovaného
vzdělávání.
Nastavená koncepce rozvoje školy reflektuje zájem uchazečů o nabízené obory vzdělání.
Instituci se podařilo vytvořit širokou nabídku různě zaměřených oborů vzdělání. Od
předchozího inspekčního hodnocení v roce 2015 se zvýšil počet žáků v konzervatoř i.
Z inspekčních zjištění však vyplývá, že vedení školy se nedaří zajistit optimální podmínky
pro realizaci oboru Gymnázium (nedostatečné materiální vybavení pro výuku
přírodovědných předmětů), dokladem toho jsou stávající nízké počty žáků v gymná ziu,
v termínu inspekční činnosti bylo realizováno vzdělávání pouze ve druhém a třetím ročníku.
Ředitelka uplatňuje demokratický způsob vedení založený na spolupráci, vzájemné m
respektu a komunikaci všech účastníků vzdělávání. Vysoké nároky na řízení školy klade
kumulace dvou organizačně a časově náročných funkcí ředitelky. Vzhledem k tomu
ředitelka delegovala část svých rozhodovacích a kontrolních pravomocí na svou zástupkyni.
Pedagogové spolupracují v rámci metodických orgánů zejména při naplňování obsahu
vzdělávání a koordinují své působení ve výchovně vzdělávacím procesu.
Kvalitu vzdělávání vedení školy průběžně sleduje prostřednictvím hospitační činnost i,
z jejíchž závěrů jsou vyvozována konkrétní doporučení ke zlepšení pedagogické práce. Ne
vždy jsou konkrétní opatření aplikována učiteli ve výuce, nebo je důsledně ověřováno jejich
plnění, což vedlo k některým didaktickým a metodickým nedostatkům. Z přímého
pozorování inspekčního týmu také vyplývá, že část učitelů vyžaduje častější odborné
i pedagogické vedení zaměřené na inovativní metody a formy vzdělávání.
Vzdělávání zajišťuje pedagogický sbor 47 pedagogických pracovníků, z nichž většina
splňuje předpoklady odborné kvalifikace (1 nekvalifikovaných učitel si doplňuje
požadované vzdělání studiem). Výběru nově nastupujících pedagogů věnuje vedení školy
patřičnou pozornost (např. ukázková hodina).
Další vzdělávání pedagogických pracovníků zahrnuje rovnoměrně všechny vzdělávac í
oblasti a vychází z aktuálních potřeb školy, např. v oblastech cizích jazyků, přírodovědnýc h
a společenskovědních předmětech. Individuální vzdělávací semináře napomáhají
k profesnímu růstu vyučujících. Četné absolvované vzdělávací akce napříč předměty
korespondují s požadavkem modernizace výuky (aktivizační metody, využití moderních
technologií). Ze zjištění inspekčního týmu je zřejmé, že někteří učitelé implementují tyto
vzdělávací postupy do výuky jen v menší míře. Rovněž i ochota pedagogů využívat
informační technologie v rámci výuky je rozdílná.
Vedení školy vytváří podmínky pro komunikaci se zákonnými zástupci žáků a školskou
radou, pořádá pravidelná neformální setkávání v průběhu školního roku. Žáci mají možnost
podílet se na chodu školy prostřednictvím žákovského parlamentu. Konstruktivní vztahy
udržuje vedení školy se zřizovatelem. Spolupráce s dalšími sociálními partnery je využívá na
při realizaci školních vzdělávacích programů (zajištění praktického vyučování), v primární


                                            2/8
prevenci a k podpoře mimoškolních aktivit. Škola vytváří podmínky pro mobilitu žáků
(zapojení do programu Erasmus + ), žáci v rámci svého oborového zaměření absolvova li
stáže v Turecku, na Slovensku, nebo v Estonsku.
Finanční a materiální podmínky školy umožňují realizovat vzdělávání podle všech školních
vzdělávacích programů. Budova školy poskytuje kultivované a esteticky podnětné prostředí
pro vzdělávání. Pro všechny vzdělávací obory jsou k dispozici specializované učebny.
Výjimku představuje gymnázium, jež nemá optimální podmínky pro výuku přírodovědnýc h
předmětů, neboť zde chybějí laboratoře a odborné učebny pro výuku uvedených předmětů.
Ve škole je cvičná kuchyně, kosmetický salón, pět profesionálně vybavených baletních sálů
s potřebným zázemím (šatny a sprchy) pro taneční oddělení. Instituce dále disponuje
učebnami pro výuku informatiky a výpočetní techniky, tělocvičnou, učebnami pro výuku
uměleckých a teoretických předmětů s audio a videotechnikou. Kvalitní zázemí pro žáky
poskytuje knihovna s knižním fondem zaměřeným na odbornou literaturu i beletrii. Taneční
oddělení disponuje skladem kostýmů pro jednotlivá vystoupení. Pro pracovníky školy a žáky
je k dispozici školní bufet, nápojový a svačinový automat.
K lepšímu zajištění bezpečnosti žáků napomáhá kamerový systém monitorující okolí vchodu
do budovy a služba vrátného.


                          Hodnocení průběhu vzdělávání
Společným rysem většiny sledovaných hodin všeobecně vzdělávacích a odborných
teoretických předmětech v oborech Gymnázium, Obchodní akademie a Hotelnictví byl
uplatňovaný respektující přístup pedagogů k žákům a dodržování nastavených pravidel
žáky, vzdělávání probíhalo v pozitivní pracovní atmosféře. Učitelé většinou zohledňo va li
specifika žáků, zvolené metody a formy výuky z větší části odpovídaly charakteru
probíraného učiva, znakem sledované výuky byla její promyšlená příprava a realizace
v souladu s vědomostními, dovednostními i postojovými cíli nebo potřebami žáků. Učitelé
zpravidla kladli důraz na utváření studijních návyků žáků. V průběhu výuky pedagogové
koordinovali jednotlivé činnosti, poskytovali žákům dostatečný časový prostor pro
vypracování úkolů, chyběly však gradované úlohy, případně možnost volby zadaných úkolů
podle studijních předpokladů a zájmu žáků.
Průběh vzdělávání byl ovlivněn různou mírou pedagogických zkušeností jednotlivýc h
pedagogů, vzhledem k tomu účinnost vzdělávacího procesu v některých hodinách snižova ly
dílčí didaktické nedostatky, např. méně efektivní časová organizace činností ve vyučovac í
hodině, opomíjení vstupní motivace. Část učitelů v menší míře uplatnila prvky formativního
hodnocení žáků s možností sebereflexe nebo vzájemného hodnocení žáků podle předem
známých kritérií. V některých hodinách sledovaného vzdělávání pedagogové nevyužili
didaktický závěr vyučovací hodiny ke společnému shrnutí probraného učiva či vyhodnoce ní
práce žáků, projevila se také nižší míra jazykové kultury žáků, případně nedostatečný prostor
pro souvislejší mluvený projev. Efektivitu vzdělávacího procesu rovněž snižovala nízká
míra názornosti výuky, nižší využití učebnice jako informačního zdroje pro samostatné
vyhledávání a vyhodnocení získaných informací a chápání probíraného učiva v širších
souvislostech. Pedagogové častěji uplatňovali frontální formu výuky v kombinaci
s metodicky dobře zvládnutým řízeným rozhovorem a samostatnou prací žáků.
Ze sledované výuky v oboru Tanec vyplynulo, že pedagogové svou odborností a působením
na žáky dosahují velmi dobrých výsledků, ve výuce byla vždy používána odborná
terminologie, probíhalo průběžné a důsledné opravování chyb žáků. Výuka v hodinách
klasického tance byla zaměřena na správnost a čistotu provedení, rozvíjení vytrvalos ti


                                            3/8
a upevnění stability. Ve výuce moderního tance byli žáci vedeni k pochopení vlastního těla,
k využívání gravitace a ke správnému dýchání při pohybu. Ve všech hospitovaných hodinách
tance pedagogové dbali na přesný metodický postup, v úvodu byli žáci vždy řádně vedeni
k postupnému zahřátí organismu a rozcvičení, v závěru hodiny proběhlo vždy uvolňovac í
a relaxační cvičení a následné zhodnocení celé vyučovací hodiny. Pedagogové přistupova li
k žákům citlivě, ukazovali názorně správné provedení probíraných prvků. Ve výuce
panovala příjemná a přirozená atmosféra. Pedagogové v průběhu celé vyučovací hodiny
průběžně hodnotili žáky, poskytovali jim zpětnou vazbu k jejich výkonům, oceňovali jejich
dílčí úspěchy a tím je motivovali. Efektivitu výuky ale snižovala absence korepetitora ve
výuce, pouze ve dvou případech probíhalo vzdělávání s jeho účastí.
Nízký počet žáků ve výuce všeobecně vzdělávacích a odborných teoretických předmětů
v konzervatoři umožňoval individuální přístup učitelů k žákům. Hodiny byly promyšle né
a dobře organizačně zvládnuté. Důsledně byla uplatňována diferenciace učiva s využitím
připravených učebních textů, pracovních listů a učebnic. Digitální technologie byly ve výuce
využity ojediněle (učebny, ve kterých většina teoretické výuky konzervatoře probíhá, není
touto technikou vybavena, někteří žáci využili pouze osobní notebooky). Efektivitu výuky
hry na nástroj ovlivňovala kvalita samostatné přípravy žáků a jejich dispozice i zájem,
rovněž tak dovednost učitele v zapojení všech žáků do výuky v době individuální práce
(jeden žák, jeden nástroj). Významný aspekt, který ovlivňuje kvalitu výuky v uvedeném
předmětu, je vysoký počet žáků ve skupině (3 a více). Tato skutečnost neumožňuje
pedagogovi věnovat potřebný čas pro individuální práci se žákem.
Ve výuce v oboru Kosmetické služby byl kladen důraz na propojení teoretické a praktické
složky vzdělávání. V rámci praktického vyučování žáci vykonávali jednotlivé kosmetické
služby, tj. ošetření pleti, líčení, pedikúru a manikúru, obsluhovali přístrojové vybavení
kosmetické provozovny a zároveň byli vedeni k poskytování poradenských služeb a rad
ohledně zdravého životního stylu. Teoretická část výuky byla zaměřena na rozpoznání
závažných onemocnění pokožky, nehtů rukou a nohou a posouzení možnosti poskytnutí
kosmetických služeb s následnou volbou kosmetických přípravků. Žáci zhotovovali kreslené
studie denního, večerního a fantazijního líčení, učili se vyhotovovat obchodní písemnosti,
orientovat se v cenících úkonů, sjednávat nákup přípravků. V průběhu vzdělávání byli žáci
vedení k uplatňování zdravotních a estetických požadavků a zásad hygieny při poskytování
kosmetických služeb. Pedagogové a instruktoři dbali na dodržování pracovní kázně, zásad
osobní a provozní hygieny.


                          Hodnocení výsledků vzdělávání
Ke vzdělávání do čtyřletých oborů vzdělání jsou přijímáni uchazeči na základě úspěšnosti
v jednotné přijímací zkoušce, do oboru vzdělání Tanec na základě talentové zkoušky.
Úroveň vědomostí, znalostí i praktických dovedností žáků je ověřována prostřednictvím
běžných nástrojů, pololetní a závěrečná klasifikace, ústní a písemné zkoušení žáků,
prezentace žákovských prací apod. Individuální výsledky žáků školy jsou sledovány v rámci
předmětových komisí, celkové výsledky vzdělávání monitoruje a vyhodnocuje pedagogická
rada. Chybí však důsledná analýza příčin školní neúspěšnosti žáků, rovněž není zřejmé, jaká
konkrétní opatření jsou přijímána k jednotlivým zjištěním. Na úrovní školy nejsou nastaveny
mechanizmy pro předcházení školní neúspěšnosti. V důsledku toho dochází k předčasným
odchodům žáků ze vzdělávání, např. v gymnáziu. Vzhledem k vysoké náročnosti studia
v oboru Tanec dokončí vzdělávání pouze třetina žáků, kteří zahájili vzdělávání v prvním
ročníku. Vzdělávání často zanechávají také žáci s odlišným mateřským jazykem.


                                            4/8
Výsledky žáků při ukončování studia korespondují se studijními předpoklady žáků,
průběžnými výsledky a jejich motivací ke vzdělávání. Výraznou měrou jsou ovlivně ny
počtem žáků přihlášených v maturitní zkoušce, v některých oborech vzdělání, např. v oboru
Hotelnictví ve zkušebním období roku 2022 konal zkoušku pouze jeden žák, stejně tak ve
zkušebním období roku 2023 v oboru Obchodní akademie. Ve sledovaném období školních
let 2020/2021 až 2022/2023 dosahovali nejlepších výsledků ve společné části maturitní
zkoušky žáci oborů Hotelnictví a Tanec. Všichni přihlášení žáci vždy konali zkoušku a byli
úspěšní. V oborech Obchodní akademie a Kosmetické služby v uvedených letech neuspěli
pouze jednotlivci, např. v oboru Obchodní akademie v cizím jazyce v roce 2021 neuspěli
dva žáci, v oboru Kosmetické služby vždy jeden žák z českého jazyka a literatury v roce
2021 a 2023. Pozitivním zjištěním je, že ve sledovaném období všichni žáci oboru Tanec
ukončili studium absolutoriem.
Škola reflektuje různé vzdělávací potřeby žáků a v rámci poradenských služeb vytváří
příznivé podmínky pro jejich studium. Koordinace pedagogického působení, informovanos ti
vyučujících a konkrétní individuální podpory žáků se speciálními vzdělávacími potřebami
zajišťuje výchovný poradce. Účinnost subvence těmto žákům dokládají jejich srovnatelné
studijní výsledky s ostatními žáky. Škola nabízí žákům s odlišným mateřským jazykem
intenzivní výuku českého jazyka nebo konzultace u jednotlivých vyučujících, nastavený
systém podpory však není dostatečný, což dokládají předčasné odchody těchto žáků ze
vzdělávání.
Systém preventivních mechanismů je funkční, což dokládá i nízký výskyt rizikov ýc h
projevů chování. Snížené známky z chování jsou udělovány převážně za pozdní příchody a
neomluvenou absenci. Motivační efekt pochval převažuje nad uloženými kázeňskými
opatřeními. Předcházení rizikovým jevům napomáhají i menší třídní kolektivy.


                                         Závěry
Vývoj školy:
Od posledního inspekčního hodnocení v roce 2015 došlo k personální změně ve funkci
ředitele školy a na pozici zástupkyně ředitele. Obměny ve vedení školy, ke kterým docházelo
ve sledovaném období, měly negativní vliv na kontinuitu poskytovaného vzdělávání. Škola
si nadále udržuje pestrou nabídku vzdělávacích oborů.
Silné stránky
Střední škola – gymnaziální a negymnaziální obory
– respektující přístup pedagogů k žákům a dodržování nastavených pravidel žáky (2.2)
Střední škola – negymnaziální obory
– erudovanost pedagogů vyučujících        v oboru Tanec přispívá      k rozvoji odborných
  kompetencí žáků (3.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/8
Slabé stránky (oblasti ke zlepšení)
Střední škola – gymnaziální
nedostatečné materiální vybavení pro výuku přírodovědných předmětů (2.4)
Střední škola – gymnaziální a negymnaziální obory
– méně efektivní kontrolní systém na úrovni školy (2.1)
– absence didaktického závěru vyučovací hodiny ke společnému shrnutí probraného učiva
  či vyhodnocení práce žáků, nedostatečné využití potenciálu formativního hodnocení
  žáků, (4.2)
– nízká míra názornosti vzdělávání ve všeobecně vzdělávacích předmětech, méně efektivní
  organizace činností v průběhu vyučovací hodiny (4.2)
– nedostatečná analýza výsledků vzdělávání a příčin studijní neúspěšnosti žáků, chybějíc í
  opatření ke zjištěným nedostatkům na úrovni školy i ve vztahu k jednotlivým žákům (5.1)
– předčasné odchody žáků ze vzdělávání (5.2)
– málo efektivní systémová podpora žáků s odlišným mateřským jazykem, což se projevuje
  v jejich výsledcích vzdělávání a předčasných odchodech ze vzdělávání (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– ze zjištění z hospitační činnosti vyvozovat konkrétní opatření a doporučení ke zkvalitně ní
  vzdělávání, průběžně kontrolovat realizaci stanovených opatření a vyhodnocovat jejich
  dopady do vzdělávání,
– zaměřit další vzdělávání pedagogických pracovníků na inovativní metody a formy
  vzdělávání, poskytovat pedagogickým pracovníkům průběžnou metodickou pomoc,
– využívat didaktické závěry vyučovacích hodin pro ke společnému shrnutí probraného
  učiva či vyhodnocení práce žáků, vést žáky ke vzájemnému hodnocení a sebehodnocení,
  využívat potenciál formativního hodnocení, využívat didaktickou techniku ke zvýšení
  názornosti výuky,
– na úrovni školy nastavit systém pro předcházení neúspěšnosti žáků, přijmout opatření
  k omezení předčasných odchodů žáků ze studia
– nastavit efektivní systém podpory pro žáky s odlišným mateřským jazykem
– upravit organizaci výuky hry na nástroj, snížit počet žáků ve skupinách
– navýšit počet hodin korepetice v praktické výuce v oboru Tanec


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní řád Gymnázium, Pražská taneční konzervatoř, střední odborná škola, platný
      od 1. 2. 2023, k termínu inspekce
 2.   Klasifikační řád, Gymnázium, Pražská taneční konzervatoř, střední odborná škola,
      platný od 26.1. 2023,
 3.   Výroční zpráva o činnosti školy za školní rok 2022/2023
 4.   Výpis z rejstříku škol a školských zařízení Gymnázium, střední odborná škola,
      Pražská taneční konzervatoř ze dne 19. 2. 2024
 5.   Výpis správního řízení u právnické osoby s názvem Pražská taneční konzervatoř
      a střední odborná škola, s.r.o., s platností od 11. 8. 2022
 6.   Výpis z rejstříku škol a školských zařízení Konzervatoř, ze dne 19. 2. 2024
 7.   Jmenovací dekret ředitelky školy ze dne 1. 7. 2022
 8.   Jmenovací dekret umělecké vedoucí taneční konzervatoře ze dne 18. 8. 2022
 9.   Školní vzdělávací program „Tanec a umění VOŠ“ platný od 1. září 2023
10.   Školní matrika vedená v elektronické podobě
11.   Třídní knihy skupinové výuky oboru tanec vedené ve školním roce 2023/2024
      k termínu konání inspekční činnosti
12.   Personální dokumentace pedagogických pracovníků k termínu inspekce
13.   Zápisy ze zasedání školské rady za školní roky 2022/2023, 2023/2024
14.   Plán hospitací školní rok 2022/2023, 2023/2024
15.   Hospitační činnost v oboru tanec pro školní rok 2022/2023 (záznamy z hospitační
      činnosti vedení školy)
16.   Záznamy z jednání pedagogické rady za školní rok 2022/2023, 2023/2024
17.   Záznamy z jednání pedagogické rady pro taneční konzervatoř za školní rok 2023/2024
18.   Zápisy z porad předmětových komisí za rok 2022/2023, 2023/2024
19.   Zápisy z porady předmětové komise tanečních předmětů 2022/2023, 2023/2024


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.



                                          7/8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Tomáš Šimek, školní inspektor, vedoucí inspekčního týmu
 Ing. Zuzana Bejrová, školní inspektorka
 MgA. Naděžda Ostřanská, školní inspektorka
 Bc. Šárka Snížková, kontrolní pracovnice
 Mgr. Jitka Priknerová, přizvaná osoba
 Mgr. Jana Lepoldová, přizvaná osoba


18. 4. 2024




                                         8/8
