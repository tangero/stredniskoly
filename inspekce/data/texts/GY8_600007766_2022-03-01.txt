                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-36/22-S


Název                                Gymnázium Říčany, příspěvková organizace
Sídlo                                Komenského náměstí 1, 251 01 Říčany
E-mail                               rs@gyri.cz
IČ                                   61 388 572
Identifikátor                        600 007 766
Právní forma                         příspěvková organizace
Zastupující                          Mgr. Zuzana Pokorná
Zřizovatel                           Středočeský kraj
Místo inspekční činnosti             Komenského náměstí 1, Říčany
Termín inspekční činnosti            1. − 3. března 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků středního vzdělávání podle
příslušných školních vzdělávacích programů (dále ŠVP), jejich naplňování a soulad
s právními předpisy a rámcovými vzdělávacími programy podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.


                                          Charakteristika
Příspěvková organizace (dále „škola“) vykonává činnost střední školy. K 30. září 2021
vzdělávala 339 žáků v denní formě osmiletého (115 žáků) a čtyřletého (224 žáků) oboru
vzdělání Gymnázium. Naplněnost školy od minulé inspekční činnosti se mírně zvýšila
na 77 %. Škola aktuálně vzdělává devět žáků se speciálními vzdělávacími potřebami a tři


2021/2022
žáky cizince, z nich jednoho s částečnou jazykovou bariérou. Ředitelka povolila individuá lní
vzdělávací plán osmi žákům z jiných závažných důvodů. Školní stravování je zajištěno
ve školní jídelně soukromé společnosti.


                         Hodnocení podmínek vzdělávání
Ředitelka školy (dále „ředitelka“) působí ve své funkci od 1. února 2021. Při řízení školy
úzce spolupracuje se svou zástupkyní. Ve své činnosti vychází z koncepce, kterou průběžně
evaluuje na reálné podmínky školy. Zlepšilo se vybavení informačními technologiemi, škola
se úspěšně zapojila do mezinárodního projektu Erasmus+ a podařilo se motivovat učitele
ke studiu specializovaných činností. Nedaří se zavést sebehodnocení žáků, aktivizač ní
metody do výuky a práci s nadanými žáky v průběhu vyučovacích hodin. ŠVP kladou důraz
na všeobecné vzdělání, přičemž ve vyšších ročnících škola vhodně podporuje osobnostní
rozvoj žáků nabídkou volitelných seminářů. Škole se daří dlouhodobě motivovat žáky
k dobrým výsledkům u maturitních zkoušek.
Kontrolní mechanismy jsou jen částečně účinné. Chybí širší využívání hospitační činnosti
vedení školy zaměřené na efektivitu výuky. Pedagogická rada účelně projednává výsledky
vzdělávání, předmětové komise se vhodně zabývají plněním ŠVP, organizací školních akcí
aj. Potřebnou podporu novým učitelům poskytují mentoři. Nastavený plán dalšího
vzdělávání pedagogických pracovníků je vhodně zaměřen na získání odborné kvalifikace
učitelů. Možnosti ke zlepšení má škola v systematičtějším zaměření vzdělávání pedagogů
na oblast práce s žáky nadanými, na inovativní metody ve výuce a dále v oblasti vedení
lidských zdrojů.
Kvalifikovaní pracovníci školního poradenského pracoviště spolu účelně spolupracují.
Příležitostí ke zlepšení je zapojení do monitorování a vyhodnocování systematické práce
s nadanými žáky.
Pro zlepšení podmínek pro realizaci ŠVP škola vhodně využívá všech dostupných finanč níc h
zdrojů včetně darů od spolku rodičů. Daří se zlepšovat materiální podmínky. Škola postupně
obnovuje zastaralé vybavení. Pro výuku tělesné výchovy škola využívá účelně svou
tělocvičnu a sportoviště jiných subjektů. Bezpečnosti a ochraně zdraví věnují pedagogové
patřičnou pozornost stanovením pravidel a postupů ve vnitřních předpisech, o nichž jsou
žáci prokazatelně poučováni. Míra úrazovosti je nízká.
Zprostředkování informací uvnitř i vně organizace je i nadále zajištěno funkčními způsoby,
především využíváním elektronické komunikace. Ve škole aktivně pracuje studentská rada,
její podněty ke zlepšení života školy vedení průběžně zohledňuje.


                          Hodnocení průběhu vzdělávání
Ve sledovaném průběhu vzdělávání byla dobře zřejmá pozitivní atmosféra a vzájemný
respekt učitelů a žáků. Vzdělávací cíle vycházely z očekávaných výstupů ŠVP. Úvodní
opakování vhodně podporovalo učení žáků. Motivační hodnocení účelně probíhalo
ve většině hospitovaných hodin. Pozitivní je, že se oproti minulému inspekčnímu hodnocení
zvýšil podíl využívání didaktické a prezentační techniky. Absence aktivizujících forem
výuky však vytvářela ve třech čtvrtinách hodin prostor pro pasivitu žáků s menším zájmem
o předmět. Pouze ojediněle byli žáci podporováni v rozvoji kritického myšlení, v práci
s různými informačními zdroji a v rozvíjení postojových cílů. V závěru hodin se učitelé
dostatečně nevěnovali shrnutí a zhodnocení probraného učiva, vyhodnocení splnění
vzdělávacího cíle a jen ojediněle využívali efektivní zpětnou vazbu formou vzájemné ho


2021/2022                                    2
hodnocení nebo sebehodnocení žáků. Ve většině hodin nediferencovali vzdělávací cíl
a nepřizpůsobovali tak výuku individuálním potřebám žáků zejména ve vztahu k nadaným.
Ve výuce českého jazyka a literatury učitelé správně rozvíjeli dosavadní žákovské znalosti
a dovednosti. Žáci byli účinně aktivizováni při skupinové i individuální práci v hodinách
zaměřených na jazykovou a komunikační výchovu. V hodinách založenýc h
na interpretaci uměleckého textu a historii literatury byli žáci při řízeném rozhovoru vhodně
vedeni prostřednictvím problémových otázek ke kritickému myšlení a samostatnému
vyjadřování.
V hospitovaných hodinách společenskovědního vzdělávání byla účelně zařazena
individuální práce žáků a řízený rozhovor vedoucí k ověřování pochopení aktuálníc h
společenských jevů. Učitelé dostatečně využívali zkušeností z reálných životních situací,
žáky vedli k samostatné argumentaci a vytváření postojů. Týmová práce na projektu
školního časopisu v komplexním předmětu založeném na mezioborových přesazích účelně
podporovala rozvoj klíčových kompetencí žáků.
Ve výuce cizích jazyků se vyučující vhodně zaměřili na procvičování gramatik y, rozšiřová ní
slovní zásoby, produktivních řečových dovedností a poslech s porozuměním. Téměř
ve všech zhlédnutých hodinách převažovala frontální výuka, při které se vyučujícím nedařilo
zapojovat všechny žáky. Pro rozvoj receptivních dovedností pedagogové důsledně vedli
výuku v daném cizím jazyce, ale obsahově náročnější komunikaci od žáků většinou
nevyžadovali.
Výuka matematiky byla zaměřena většinou na procvičování probraného učiva, žáci převážně
účelně upevňovali učivo samostatným řešením úkolů. Byli aktivní, všichni však většinou
počítali stejné příklady. Učitelé průběžně získávali informace o zvládnutí látky žáky.
Probírané učivo bylo méně provázáno s jeho praktickým využitím. Byla zazname ná na
účelná kooperace žáků při vypracovávání zadaných úkolů.
Ve výuce informačních technologii se učitelé vhodně věnovali rozvíjení mezipředměto výc h
vztahů, probírané učivo mělo správně vazbu na praktické využití a obsahovalo nové
poznatky z vědy a výzkumu.
Přírodovědnou gramotnost učitelé kvalitně rozvíjeli ve sledovaných vyučovacích hodinách
fyziky, chemie, biologie a zeměpisu. Vzdělávací strategie zpravidla zlepšovaly vědomosti
a dovednosti žáků a směřovaly k jejich kvalitní přípravě na zvládnutí nároků učiva. Učitelé
je většinou rovnoměrně zapojovali do aktivní práce. Pravidelně zařazovaná skupinová výuka
se zadáváním přiměřených a zajímavých úkolů zvyšovala efektivitu vzdělávání. Časté
střídání pedagogických metod při tandemové výuce zdařile motivovalo žáky k vyjadřování
vlastních názorů, postojů a k řešení problémů alternativními cestami. Charakteristické bylo
logické propojování osvojeného učiva s novým a využívání častých příkladů z praktického
života. Využívání didaktické techniky bylo účelné a podporovalo aktivní zájem žáků
o probíranou látku. Vhodně zvolená a poutavá výuková videa, některá v anglickém jazyce,
doprovázená kvalitními pracovními listy umožňovala propojení mezipředmětových vztahů
a dobře posloužila k samostatnému odvozování závěrů žáky, k lepšímu pochopení učiva
a k vytvoření přehledných zápisů. Samozřejmostí bylo jasné a přehledné vyjadřování
učitelů, jejich vstřícnost a ochota pomoci žákům, rovněž využívání mobilních telefonů nebo
počítačů k vyhledávání informací. Účinnost vzdělávání částečně snižovalo méně efektivní
časové rozvržení hodiny a opomíjení vstupní motivace.
Pohybové dovednosti žáků škola vhodně rozvíjí ve výuce tělesné výchovy, v pravidelnýc h
kurzech plavání a bruslení a organizováním cyklistických, vodáckých a lyžařskýc h
výcvikových kurzů. Ve sledované výuce byly jednotlivé pohybové aktivity dobře


2021/2022                                    3
zorganizované. V závěru výuky vyučující příhodně zařadil protahovací a uvolňovací cviky.
Z rozhovorů s učiteli vyplynulo, že pohybové dovednosti žáků se po období distanční výuky
zhoršily a v průběhu školního roku se fyzická kondice a obratnost žáků výrazně zlepšuje.


                          Hodnocení výsledků vzdělávání
Při posuzování míry dosažení výstupů ŠVP škola efektivně využívá interní nástroje,
například ústní zkoušení a testy a projekty. Vhodně je doplňuje i nástroji externími v podobě
výsledků maturitních zkoušek a umístění žáků v okresních, krajských a celorepubliko výc h
kolech olympiád a soutěží. Informace o průběžném hodnocení jsou žákům i zákonným
zástupcům operativně dostupné především prostřednictvím informačního systému.
Škola výsledky vzdělávání žáků pravidelně statisticky hodnotí při jednáních pedagogické
rady, v předmětových komisích a na poradách vedení školy. Z dosahovaných výsledků
vzdělávání v průběhu i při jeho ukončování je patrné, že ve škole se vzdělávají nadaní
a motivovaní žáci. Z analýzy prospěchu jednoznačně vyplývá, že žáci přistupují k výuce
zodpovědně a že se jim velmi dobře daří naplňovat požadované výstupy ŠVP. Úspěšně
probíhá jejich adaptace na systém gymnaziálního vzdělávání při přechodu do prvních
ročníků. V roce 2018/2019 byl průměrný prospěch žáků 1,8 a třetina z nich prospěla
s vyznamenáním. Nejlepších výsledků dlouhodobě dosahují žáci nižšího stupně osmileté ho
oboru, prospěch žáků vyššího stupně osmiletého gymnázia je lepší než čtyřletého oboru
vzdělání. V období distanční výuky ve školních rocích 2019/2020 a 2020/2021 se celkový
průměrný prospěch žáků školy zlepšil na 1,5 a s vyznamenáním prospěla téměř polovina
z nich. K nejvýraznějšímu zlepšení došlo u žáků čtyřletého oboru.
Podobně jako v průběhu vzdělávání prospívá v průměru polovina žáků s vyznamená ním
i při jeho ukončování maturitní zkouškou. Ve společné části maturitní zkoušky jsou výsledky
v českém jazyce a literatuře, cizím jazyce i v matematice v průměru dlouhodobě lepší než
průměr stejného oboru vzdělání v republice. Maturitní zkoušku v minulých třech letech
vykonali úspěšně všichni žáci závěrečných ročníků, lepších výsledků dosahují žáci
osmiletého oboru.
K prevenci neprospěchu a k zajištění úspěšnosti žáků při ukončování vzdělávání jsou účelně
využívány obvyklé postupy, např. individuální konzultace, maturitní semináře, elektronické
výukové materiály a on-line testy ve školní vzdělávací platformě. V letošním školním roce
probíhá vhodná podpora žákům v rámci doučování. Škola reflektuje vzdělávací potřeby žáků
se speciálními vzdělávacími potřebami, jejich prospěch je srovnatelný s ostatními žáky.
Při individuálních konzultacích se daří motivovat nadané žáky k úspěšné účasti
ve vědomostních soutěžích a olympiádách v mnoha vzdělávacích oblastech i v krajských
a celostátních kolech. a k tvorbě kvalitních ročníkových prací. Povinnou součástí hodnocení
výsledků vzdělávání žáků čtyřletého a vyššího stupně osmiletého oboru jsou kvalitní
ročníkové práce. Účinně podporují profilaci žáků a významně přispívají k rozvoji klíčovýc h
kompetencí, neboť vedou žáky k práci se zdroji informací a kritickému myšlení. Zdařilé
práce škola úspěšně doporučuje k účasti v přehlídkách Středoškolské odborné činnosti.
Škola dobře rozvíjí nadání žáků i v oblasti estetické výchovy, pořádá vlastní hudební
vystoupení a v rámci projektové výuky žáci na nižším gymnáziu vydávají třídní časopisy.
Nově jsou ve škole účelně rozvíjeny jazykové a sociální kompetence žáků formou
zahraničních pobytů v rámci projektu Erasmus+. Škola vhodně podporuje rozvoj
přírodovědné gramotnosti zapojením odborníků z přírodovědecké fakulty jako garantů
ročníkových prací, kroužkem mladých přírodovědců, stáží na akademii věd v rámci projektu



2021/2022                                    4
Otevřená věda a projektovou výukou, což se projevuje ve velkém zájmu žáků o vysoké školy
přírodovědného zaměření.
Škola si je vědoma důležitosti pozitivní motivace a dbá na oceňování svých žáků, počet
pochval výrazně převyšuje počet kázeňských opatření. Absence žáků se ve školním roce
2018/2019 pohybovala kolem 100 hodin na žáka, v letech 2019/2020 a 2020/2021 vzhlede m
k organizaci distanční výuky poklesla na dvě třetiny, resp. čtvrtinu, neomluvená absence se
téměř nevyskytla. Škola má systémově nastaveny seznamovací a nově také stmelovací kurzy
pro žáky. Jejich efektivita a průběžně realizovaná prevence se odráží v nízkém počtu
ojedinělých projevů problémového chování, které jsou řešeny pohovorem se žákem či
jednáním s rodiči.
Škola účelně rozvíjí sociální a občanské kompetence žáků v žákovském parlamentu a jejich
zapojením do žákovského zastupitelstva města. Vhodně dbá o prezentaci výsledků žáků
pravidelnými příspěvky do místního časopisu.


                                         Závěry
Vývoj školy
- Byla jmenována nová ředitelka.
- Nedostatky zjištěné při předešlé inspekční činnosti byly částečně odstraněny. Přetrvávají
  dílčí nedostatky v aktivizaci žáků ve výuce.
Silná stránka
- Žáci stabilně dosahují dobrých výsledků u maturitních zkoušek.
- Vypracování ročníkových prací vede žáky k samostatnosti a odpovědnosti při zpracování
  tématu a rozvíjí jejich klíčové kompetence.
Slabé stránky a/nebo příležitosti ke zlepšení
- Ve sledované výuce všichni žáci plnili stejné úkoly, diferenciace vzdělávac ího
  obsahu a náročnosti úkolů zvláště pro nadané žáky nebyla patrná.
- Učitelé ve sledované výuce nevyužívali dostatečný časový prostor pro závěrečné účelné
  shrnutí probraného učiva, sebehodnocení žáků a zhodnocení jejich výkonu.
Doporučení pro zlepšení činnosti školy
- Posílit pedagogické vedení školy, aktivizovat učitele ke vzájemné spolupráci, zaměřit
  další vzdělávání pedagogických pracovníků na aktivizační metody ve výuce.
- Zapojit kvalifikované pracovníky školního poradenského pracoviště do monitoro vá ní
  a vyhodnocování systematické práce s nadanými žáky.
- Diferencovat výuku ve vyučovacích hodinách vzhledem k nadaným žákům, rozvíjet
  v širší míře u žáků kritické myšlení a jejich systematickou práci s informacemi v průběhu
  výuky.
- Využívat v závěru vyučovacích hodin účelné              shrnutí   probraného   učiva   se
  sebehodnocením a zhodnocením výkonů žáků.




2021/2022                                   5
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina čj. OŠMS/5915/2001 ze dne 6. prosince 2001 včetně dodatků 1 až 6
 2.    Jmenování do funkce ředitelky gymnázia s účinností od 1. února 2021
 3.    Výpis z rejstříku škol a školských zařízení, stav k termínu inspekční činnosti
 4.    Koncepce rozvoje školy
 5.    Organizační řád školy účinný od 1. ledna 2022
 6.    Školní vzdělávací programy, účinné k termínu inspekční činnosti
 7.    Školní řád, účinný k termínu inspekční činnosti
 8.    Záznamy z pedagogické rady a z jednání předmětových komisí, školní roky
       2020/2021 a 2021/2022 k termínu inspekční činnosti
 9.    Evidence žáků (školní matrika) včetně výsledků vzdělávání žáků, stav k termínu
       inspekční činnosti
10.    Třídní knihy, rozvrhy vyučovacích hodin, školní rok 2021/2022 k termínu inspekční
       činnosti
11.    Dokumentace k přijímání uchazečů a k ukončování vzdělávání maturitní zkouškou
       (vzorek), školní roky 2018/2019 až 2021/2022
12.    Personální dokumentace pedagogických pracovníků včetně plánu jejich dalšího
       vzdělávání, stav k termínu inspekční činnosti
13.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti
14.    Dokumentace k zajištění bezpečnosti a ochrany zdraví žáků a kniha úrazů, školní roky
       2020/2021 a 2021/2022 k termínu inspekční činnosti
15.    Účetní závěrka sestavená k 31. prosinci 2021, Finanční vypořádání v roce 2021
16.    Výroční zpráva o činnosti školy, školní rok 2019/2020, 2020/2021
17.    Internetové stránky školy https://www.giri.cz/ stav k termínu inspekční činnosti
18.    Inspekční zpráva, čj. ČŠIS-201/14-S




2021/2022                                    6
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Jana Diopová, školní inspektorka,                   Diopová v. r.
 vedoucí inspekčního týmu
 Ing. Vladimíra Hokešová, školní                          Hokešová v. r.
 inspektorka
 Mgr. Miroslava Slaninová, školní                         Slaninová v. r.
 inspektorka
 Mgr. Pavla Vítková, školní inspektorka                    Vítková v. r.
 Ing. Hana Borůvková, kontrolní
 pracovnice                                              Borůvková v. r.


V Praze 30. března 2022


Datum a podpis ředitelky školy potvrzující projednání a převzetí inspekční zprávy


 Mgr. Zuzana Pokorná,                                     Pokorná v. r.
 ředitelka školy


V Říčanech 5. dubna 2022




2021/2022                                    7
