                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIS-520/25-S
                                       Sp. zn. ČŠIS-S-109/25-S


Název                               Střední škola Spektrum Mladá Boleslav, s.r.o.
Sídlo                               Steckerova 189/1, 293 06 Kosmonosy
E-mail                              info@skolaspektrum.cz
IČO                                 25 139 771
Identifikátor                       600 007 472
Právní forma                        společnost s r.o.
Zastupující                         Mgr. Alexandra Varclová
Zřizovatel                          Moore Academy CZ s.r.o.
Místo inspekční činnosti            Steckerova 189/1, Kosmonosy
Inspekční činnost na místě          17. − 19. 2. a 21. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, se zaměřením na neúspěšnost ve společné
části maturitní zkoušky (dále „MZ“).


                                         Charakteristika
Střední škola Spektrum Mladá Boleslav, s.r.o. (dále „škola“) vykonává činnost střední školy
a zařízení pro další vzdělávání pedagogických pracovníků. K termínu inspekční činnosti
se ve škole vzdělávalo 328 žáků (naplněnost 71 %) ve čtyřletém oboru středního vzdělání
s MZ Obchodní akademie (178 žáků) a v dvouletém nástavbovém studiu v oborech
Podnikání (32 žáků) a Sociální činnost (118 žáků). Ve školním roce 2024/2025 se žáci všech
oborů vzdělávají v kombinované formě vzdělávání, v prvním ročníku oborů Obchodní
akademie a Sociální činnost také v distanční formě.
Škola nabízí možnost vykonat MZ uchazečům bez předcházejícího vzdělávání ve střední
škole po úspěšném vykonání zkoušek ze všech předmětů či ucelených částí učiva
stanovených rámcovým vzdělávacím programem a ŠVP příslušného oboru vzdělání.
Počet žáků od předešlé inspekční činnosti v roce 2018 výrazně vzrostl zejména v důsledku
zvýšeného zájmu uchazečů o obor Obchodní akademie i rozšíření vzdělávací nabídky o obor
Sociální činnost. Rovněž došlo ke změně místa poskytovaného vzdělávání i zřizovate le
školy.
K termínu inspekční činnosti škola evidovala 22 žáků se speciálními vzdělávac ími
potřebami (dále „SVP“) a 10 žáků s odlišným mateřským jazykem bez jazykové bariéry.
Dva žáci se vzdělávali podle individuálního vzdělávacího plánu z jiných závažných důvodů.


                         Hodnocení podmínek vzdělávání
Ředitelka školy (dále „ředitelka“) působí ve funkci dlouhodobě. Reálně stanovené
koncepční záměry se daří postupně naplňovat např. v oblasti rozšiřování vzdělávací nabídky
školy, systematického zlepšování on-line výukového prostředí nebo zvyšování kvality
odborného vzdělávání mj. důsledným propojováním teoretických poznatků s praxí.
Vzhledem ke specifikům vzdělávání dospělých se však méně dařilo zvyšovat motivaci žáků
ke studiu či ke konání MZ.
Uplatňovaný systém řízení odpovídá velikosti a zaměření školy. Ze záznamů z poradních
orgánů ředitelky a z rozhovorů s pedagogy je zřejmé, že škola realizuje postupy ke zvýšení
efektivity vzdělávání i systémové studijní podpory. Rovněž probíhá pravidelná evaluace
průběžných i celkových výsledků vzdělávání ve všech oborech. Při vyhodnocování výsledků
žáků u MZ vedení školy sice podrobně analyzovalo jejich úspěšnost v jednotlivýc h
zkouškách, nezaměřovalo se však na zjišťování hrubé neúspěšnosti školy (podíl žáků
neúspěšných u MZ nebo zkoušku nekonajících z celkového počtu přihlášených žáků)
ve společné části MZ a přijímání adekvátních opatření ke zlepšení.
Kontrolní a hospitační činnost je účelně zaměřena mj. na výuku předmětů společné části MZ
a převážně vyúsťuje v konkrétní doporučení ke zvýšení kvality pedagogické práce.
Poskytování přínosné zpětné vazby umožňují také vzájemné hospitace pedagogů.
Vzdělávání ve střední škole k termínu inspekční činnosti zajišťovalo 20 učitelů, dva z nich
bez odborné kvalifikace. Jeden pedagog si příslušným studiem odbornou kvalifik ac i
doplňuje. O získání odborně kvalifikovaných pedagogů ředitelka prokazatelně usiluje.
Výuka v předmětech společné části MZ je v českém jazyce a literatuře i v matematice
zajištěna odborně kvalifikovanými učiteli s příslušnou předmětovou specializací, v cizích
jazycích přibližně z 90 %. Podpora poskytovaná začínajícím či novým učitelům ze strany
vedení školy je účinná a pravidelně vyhodnocovaná. Plánovité další vzdělávání pedagogů
vychází z potřeb školy i jejich zájmu. V posledních třech školních letech bylo zaměřeno
např. na zvyšování dovedností v oblasti využití digitálních technologií, odborné semináře či
formativní hodnocení žáků.




                                            2/8
Služby školního poradenského pracoviště k termínu inspekční činnosti zajišťovala ředitelka
z důvodu dlouhodobé nepřítomnosti výchovné poradkyně (zároveň i metodičky prevence)
s odpovídajícím specializačním studiem.
Vícezdrojové finanční prostředky jsou účelně využívány zejména k systematické mu
zkvalitňování materiálně technického zázemí, mj. v oblasti vybavení digitálními
technologiemi. Ke zvýšení efektivity vzdělávání přispívají také promyšlené úpravy on-line
výukového prostředí.
V předešlých třech školních letech byli uchazeči přijímáni ke studiu zpravidla jen v dalších
kolech přijímacího řízení, tj. bez ověření míry jejich vstupních předpokladů jednotnou, popř.
školní přijímací zkouškou.


                          Hodnocení průběhu vzdělávání
Uplatňovaná specifická organizace vzdělávání efektivně kombinuje on-line výuku
a prezenční prověřování dosažené úrovně znalostí a dovedností žáků ve všech předmětech.
Nedílnou součástí je také flexibilní nabídka on-line vyučovacích hodin (tzv. kondic) různě
zaměřených zejména podle aktuálních potřeb žáků. Nastavený systém vzdělávání umožňuje
také osvojení vlastní strategie učení (domácí příprava, termínované úkoly, časově
neomezený přístup k elektronickým výukovým materiálům).
Charakteristickým znakem sledovaného vyučování byl partnerský přístup učitelů k žákům,
a převážně účelné využívání vhodných metod e-learningu k opakování i prezentaci nového
učiva či ke zvyšování aktivního zapojení žáků. Většina hospitovaných hodin se vyznačova la
promyšlenou strukturou s důrazem na postupné rozšiřování znalostí. Učitelé využíva li
ke splnění vzdělávacího cíle nejčastěji frontální formu práce. Zpravidla se průběžně
ujišťovali, zda žáci prezentovanému učivu dostatečně rozumí. Cíleně byl vytvářen prostor
pro řízenou i spontánní debatu, při níž žáci prokazovali schopnost argumento vat
i srozumitelně prezentovat vlastní názor. Vzhledem ke specifikům on-line vyučování kladli
učitelé správně důraz také na přiměřené tempo a srozumitelnost vlastního mluve né ho
projevu. Závěrečná fáze hodin zpravidla zahrnovala shrnutí probraného učiva učitele m
i žáky, případně i vyhodnocení dosaženého učebního pokroku a splnění vzdělávacího cíle
formou sebereflexe žáků. Ve sledované výuce však někteří žáci neprokazovali úroveň
znalostí a dovedností požadovanou příslušným vzdělávacím programem, a to zejména
v anglickém jazyce či v matematice. Specifika vzdělávání dospělých (zejména jejich
pracovní vytížení) se mj. projevila také v nižším počtu žáků, kteří se výuky účastnili.
V hodinách českého jazyka vyučující cíleně rozvíjeli jazykové a stylistické dovednosti žáků
se zaměřením na větnou skladbu. Žáci aktivně pracovali s on-line interaktivní tabulí, kterou
využívali k brainstormingu i k upevnění učiva. V hodinách stylistiky žáci nejen
identifikovali jazykové prostředky v textech, ale také analyzovali jejich funkci a kontext
použití, čímž si prohlubovali schopnost kritického čtení a interpretace. Práce s textem byla
efektivně strukturovaná a vedla k aktivnímu zapojení žáků do procesu analýzy. Vhodně byla
zařazena také skupinová práce, při níž žáci kreativně tvořili příběh s využitím zadané
charakteristiky postav. Pracovali aktivně, spolupracovali, diskutovali a vzájemně si
poskytovali zpětnou vazbu.
V hodinách literatury žáci systematicky pracovali s literárními texty, přičemž důraz byl
kladen na porozumění obsahu, analýzu jazykových a stylistických prostředků a kontextové
uchopení děl. Žáci formulovali své názory, reflektovali vlastní čtenářské dojmy a aktivně
sdíleli postoje k probíraným dílům. Učitelé efektivně rozvíjeli čtenářskou gramotnost


                                            3/8
zaměřením na interpretaci textů, porozumění neznámým výrazům a historick ým
souvislostem. Vhodně motivovali žáky k četbě i k samostatnému vyhledávání a ověřování
informací o životě a tvorbě autorů, které rozvíjelo kritickou práci s textem. Paralelně
s analýzou textů probíhala i příprava k didaktickému testu. Žáci účelně pracovali s úlohami
z literární historie a teorie literatury, přičemž důraz byl kladen na efektivní zpětnou vazbu,
společnou opravu a upevnění dříve osvojených znalostí. Kvalitu výuky i lepší orientaci
v literárně historickém kontextu zvyšovalo využití edukativních videí, která sloužila jako
doplňkový zdroj informací mj. při přípravě na MZ.
Výuka anglického jazyka probíhala převážně se zaměřením na procvičování gramatick ýc h
struktur, avšak bez jejich propojení s kontextem běžné komunikace. Výuka výslovnos ti
s využitím ukázkového videa byla sice vhodně strukturovaná, avšak zabrala neúměrně velký
prostor na úkor aktivit podporujících rozvoj komunikačních dovedností. Pouze ojediněle
bylo cíleně zařazeno poslechové cvičení s vyhodnocením správnosti, jež poskytlo žákům
zpětnou vazbu týkající se míry porozumění. Rovněž nebyly využity vhodné on-line nástroje
pro rozvoj interaktivních řečových dovedností žáků či pro diferenciaci výuky podle rozdílné
úrovně jazykové pokročilosti žáků. V polovině hodin snižovalo efektivitu vzdělává ní
pomalé tempo práce. Výuka byla vedena výhradně v českém jazyce, což omezilo příležitos ti
k rozvoji jazykových kompetencí žáků.
V hospitované výuce matematiky byli žáci správně vedeni k orientaci v grafech
a schématech. Obtížnost zadání se zpravidla vhodně zvyšovala od jednoduchých úloh
ke složitějším a aplikačním. Přínosem k rozvoji logického myšlení žáků byla podpora
alternativních postupů při řešení příkladů. Pozitivem byla zřejmá snaha o vedení žáků
k odůvodňování zvoleného řešení úloh a jejich výsledků. Vhodně byla zařazena práce
s chybou. Při opakování učiva i plnění zadaných úkolů však někteří žáci pracovali pouze
s výraznou dopomocí pedagoga či spolužáků.
V hodinách odborných předmětů se pozitivně projevovala odbornost vyučujících i jejich
zaujetí pro daný obor. Učitelé navazovali při výkladu učiva na předchozí znalosti
a zkušenosti žáků. Průběžně ověřovali, zda žáci pojmům správně porozuměli. Výuka se
vyznačovala cíleným propojováním teoretických poznatků s jejich využitím v praxi
i se zkušenostmi žáků z reálného života. Žáci byli cíleně vedeni k používání správné
odborné terminologie a rozvíjení odborných kompetencí na základě jejich individuálníc h
schopností. V řízeném rozhovoru kladli učitelé podnětné otázky, ne vždy se však dařilo
zapojit všechny žáky. V některých hodinách byly efektivně využity vhodné on-line nástroje
(virtuální místnosti) k práci ve dvojicích či skupině. Žáci při vypracování společného úkolu
logicky vyvozovali potřebné souvislosti. Neobávali se doptat na postup řešení, učitelé jim
poskytovali adekvátní dopomoc. Účelné využití kvalitně zpracovaných prezentací
podporovalo názornost probíraného učiva i přispělo k podnětné diskusi k danému tématu.
Přínosem pro žáky bylo rovněž zařazení on-line kvízu k ověření získaných znalostí.
Motivaci žáků k plnění úkolů často zvyšovalo vhodné propojení zadání s jejich oborovým
zaměřením či s využitím při zpracování maturitní práce.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá zejména prezenční
pololetní písemné zkoušení a souhrnné práce, doplněné v jazykovém vzdělávání ústní
zkouškou. Průběžně jsou rovněž vyhodnocovány samostatné práce, úkoly, projekty aj.
zpracovávané v on-line výukovém prostředí, případně i aktivita žáka při výuce. Systém



                                             4/8
předávání informací žákům i jejich zákonným zástupcům prostřednictvím využíva né
digitální platformy je funkční.
Podporu adaptace žáků na nároky specifického výukového prostředí i jejich školní
úspěšnosti umožňuje tzv. tutoriál při zahájení studia a systém virtuálních studoven, který
umožňuje mj. vrstevnické učení.
Poradenská činnost školy zahrnuje pravidelnou podporu žáků se SVP včetně možnosti
rozložení zkoušek a individuálních konzultací. Studijní úspěšnost těchto žáků je sledována
a vyhodnocována, v případě potřeby jsou kontaktováni zákonní zástupci nezletilých žáků.
Efektivní podpora žáků se SVP se pozitivně odráží zejména v jejich výsledcích, které
v mnoha případech převyšují průměrnou úroveň v dané třídě. Realizace poradenské činnosti
je účelně zaměřena také na prevenci rizikového chování žáků i podporu duševního zdraví.
V kontextu on-line vzdělávaní však chybí důraznější zaměření na specifická rizika
digitálního prostředí, jako jsou kyberšikana, digitální závislosti aj.
Z rozboru průběžných výsledků vzdělávání žáků nástavbových oborů je zřejmé, že se
v mezioborovém srovnání liší. Ve školním roce 2023/2024 v oboru Sociální činnost
prospělo 11 % žáků s vyznamenáním, neprospělo 23 %. V oboru Podnikání se nepodařilo
prospět s vyznamenáním ani jednomu žákovi, naopak podíl neprospívajících žáků byl
vysoký, dosáhl více než 60 %. Tomu odpovídal i dosažený průměrný prospěch, který v oboru
Sociální činnost činil 2,5, v Podnikání přibližně 4,0. Z meziročního porovnání
dosahovaných výsledků je rovněž zřejmé, že se v hodnoceném období tří posledních
školních let v oboru Sociální činnost průběžné výsledky postupně mírně zlepšovaly, zatímco
v oboru Podnikání je patrný opačný trend.
Ve školním roce 2023/2024 ve čtyřletém oboru Obchodní akademie 6 % žáků prospělo
s vyznamenáním, neprospělo přibližně 24 %. Průměrný prospěch činil přibližně 2,9.
V meziročním porovnání docházelo postupně od školního roku 2021/2022 k poklesu podílu
žáků prospívajících s vyznamenáním, podíl neprospívajících žáků se výrazně neměnil. S tím
korespondovalo mírné zhoršení průměrného prospěchu v uvedeném období.
V hodnoceném období tří posledních školních let maturovali žáci jen v kombinované formě
vzdělávání. Výsledky ve společné části MZ se mezioborově lišily. V oboru Podnikání se
v uvedeném období postupně zhoršovaly. Hrubá neúspěšnost byla ve školním roce
2021/2022 lepší než celorepublikový průměr v příslušné oborové skupině (37 %), činila
přibližně 25 %. V následujícím školním roce však dosáhla přibližně 47 %, zatímco průměr
v dané skupině oborů v ČR se snížil na 30 %. Ve školním roce 2023/2024 se rozdíl mezi
hrubou neúspěšností v tomto oboru ve srovnání s průměrem v oborové skupině (24 %) ještě
zvětšil, hrubá neúspěšnost tak byla téměř dvojnásobná (45 %). V oboru Sociální činnost žáci
maturovali poprvé ve školním roce 2021/2022, hrubá neúspěšnost (44 %) byla mírně horší
než celorepublikový průměr (37 %). V následujících dvou školních letech se výsledky
v tomto oboru zlepšily, hrubá neúspěšnost (v obou obdobích cca 23 %) byla nižší než průměr
v dané oborové skupině v ČR. V oboru Obchodní akademie byla hrubá neúspěšnost
ve společné části MZ při komparaci s průměrem v příslušné skupině oborů v hodnoceném
období vždy horší. Ve školních letech 2021/2022 a 2022/2023 byl tento rozdíl přibližně
čtyřnásobný. Ve školním roce 2023/2024 se ještě zvětšil, hrubá neúspěšnost v tomto oboru
činila 33 %, průměr v oborové skupině byl přibližně šestkrát nižší (5 %).
V hodnoceném období se na výši hrubé neúspěšnosti ve společné části MZ ve všech oborech
výrazně podílel počet žáků, kteří po přihlášení MZ nekonali zejména z důvodu, že úspěšně
neuzavřeli maturitní ročník či předčasně ukončili vzdělávání. Například ve školním roce
2023/2024 v oborech Podnikání i Obchodní akademie byla vyšší hrubá neúspěšnost
zapříčiněna pouze žáky, kteří po přihlášení MZ nekonali (všichni konající prospěli).


                                           5/8
Výsledky školy při konání MZ byly v hodnoceném období v některých školních letech
vzhledem k nižšímu počtu maturujících žáků ovlivněny individuálním neúspěchem, v oboru
Podnikání a Obchodní akademie zejména v didaktickém testu z matematiky, v oboru
Sociální činnost nejčastěji z cizího jazyka.
V profilové části MZ se žákům všech oborů dařilo až na výjimky uspět v odborných
předmětech. Jejich neúspěšnost v této části MZ tak byla většinou způsobena neúspěšností
v navazujících zkouškách z českého jazyka a literatury a z cizího jazyka. V některých
případech neuspěli v profilové časti MZ v uvedených zkouškách žáci, kteří složili úspěšně
didaktický test z příslušného předmětu. Účinný rozvoj odborných kompetencí žáků dokládá
také velice dobrá kvalita maturitních prací.
Výše uvedená neúspěšnost žáků v průběhu vzdělávání i při jeho ukončování se odráží
v nízkém podílu žáků, kteří vzdělávání v příslušném oboru úspěšně ukončí v době stanovené
vzdělávacím programem. V oboru Sociální činnost činil ve školním roce 2023/2024 tento
podíl cca 36 % žáků příslušného prvního ročníku, v oboru Podnikání cca 23 %. Nejnižší byl
tento podíl v oboru Obchodní akademie, v němž získalo MZ jen cca 12 % žáků přísluš né ho
prvního ročníku.
Škola se neúspěšností žáků v průběhu i při ukončování vzdělávání systematicky zabývá.
Jsou realizována opatření ke zvyšování účasti žáků ve výuce a podpory jejich pokračování
ve studiu, např. rozhovory se žáky, případně se zákonnými zástupci na více úrovních (třídní
učitel, zástupce ředitelky, ředitelka), podpora v rámci třídnických hodin. V rámci prevence
školního neúspěchu jsou nabízeny konzultace i možnost opravy pololetní zkoušky z daného
předmětu prostřednictvím tzv. Dne Z. Rovněž jsou přijímána opatření k prevenci
neúspěšnosti při ukončování vzdělávání MZ, např. v maturitním ročníku individualizo va né
doučování žáků v předmětech společné části MZ, zadávání typových didaktických testů.
Tato opatření se v hodnoceném období příznivě promítla do vyššího podílu žáků, kterým se
daří při konání MZ uspět. Příležitostí ke zlepšení je systematické zaměření na přijímá ní
opatření ke zvyšování motivace žáků k úspěšnému ukončení maturitního ročníku a ke konání
MZ.
K rozvoji odborných kompetencí a praktických dovedností žáků účinně přispívá dlouhodobá
spolupráce s kvalitními sociálními partnery. Absolventi školy se zpravidla dále úspěšně
zapojují do pracovního procesu, někteří pokračují v dalším studiu.


                                        Závěry
Vývoj školy
– Výrazně vzrostl počet žáků, došlo ke změně místa poskytovaného vzdělávání i zřizovate le
  školy.
– Byla rozšířena vzdělávací nabídka o obor Sociální činnost v kombinované a distanční
  formě vzdělávání.
– Zlepšilo se materiálně technické zázemí vzdělávání, zejména v oblasti digiták níc h
  technologií.
– Přetrvává vyšší hrubá neúspěšnost ve společné části maturitní zkoušky v oboru Podnikání
  a Obchodní akademie.




                                           6/8
Silné stránky
– Systematicky vytvářené e-learningové prostředí umožňuje kvalitní podporu žáků při
  vzdělávání. (2.4)
– Časté propojování teoretických znalostí žáků s jejich využitím v praxi účinně podporuje
  rozvoj jejich odborných kompetencí. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepční cíle a evaluace výsledků vzdělávání nebyly zaměřeny na snižování hrubé
  neúspěšnosti školy ve společné části maturitní zkoušky. (1.1)
– Nedostatečná motivace části žáků ke studiu se v oborech Podnikání a Obchodní akademie
  nepříznivě promítá do vyšší hrubé neúspěšnosti ve společné části maturitní zkoušky. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit strategické cíle na snižování hrubé neúspěšnosti školy ve společné části maturitní
  zkoušky, na základě analýzy hrubé neúspěšnosti ve všech oborech přijímat vhodná
  opatření ke zlepšení a vyhodnocovat účinnost těchto opatření
– Zefektivnit postupy ke zvýšení motivace žáků k účasti ve vzdělávání i ke konání MZ
– Zaměřit výuku anglického jazyka na rozvoj komunikativních              kompetencí žáků,
  diferencovat výuku ve vztahu k úrovni jejich jazykové pokročilosti
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších předpisů
v oboru Sociální činnost v kombinované a distanční formě vzdělávání, v oboru Podnikání
v distanční formě vzdělávání a v oboru Obchodní akademie v distanční formě vzdělává ní.
V oboru Podnikání v kombinované formě vzdělávání a v oboru Obchodní akademie
v kombinované formě vzdělávání těchto výsledků nedosahuje.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitelky školy), stav k termínu inspekční činnosti



                                            7/8
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo škols kém
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Mgr. Markéta Seidlová, školní inspektorka
22. 3. 2025




                                          8/8
