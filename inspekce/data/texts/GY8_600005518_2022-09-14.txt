                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2436/22-A


Název                               Gymnázium Christiana Dopplera
Sídlo                               Zborovská 621/45, Malá Strana, 150 00 Praha 5
E-mail                              pauchova@gchd.cz
IČO                                 61385701
Identifikátor                       600005518
Právní forma                        Příspěvková organizace
Zastupující                         Mgr. Renata Pauchová
Zřizovatel                          Hlavní město Praha
Místo inspekční činnosti            Zborovská 621/45, Malá Strana, 150 00 Praha 5
Termín inspekční činnosti           14. 9. 2022 − 19. 9. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.


                                         Charakteristika
Gymnázium Christiana Dopplera, Praha 5, Zborovská 621/45 (dále „škola“ nebo
„gymnázium“) poskytuje vzdělávání v denní formě čtyřletého a osmiletého studia se
zaměřením na matematiku s rozšířenou výukou informatiky a fyziky a vzdělávání se


2022/2023                                            1
zaměřením na cizí jazyky (uskutečňováno pouze v osmiletém gymnáziu). Gymnázium
získalo status školy s Německým jazykovým diplomem (DSD I, II) a rovněž připravuje žáky
na jazykové zkoušky z anglického jazyka. K profilaci absolventů a k podpoře nadaných žáků
účinně napomáhá bohaté spektrum volitelných i nepovinných předmětů a mimoškolníc h
aktivit.
Škola si dlouhodobě udržuje stabilní počet žáků a tříd. K termínu inspekční činnosti se zde
vzdělávalo ve 20 třídách 549 žáků. Nejvyšší povolený počet žáků byl využit z 86 %. Dobrá
dopravní dostupnost umožňuje studium i žákům z jiných regionů, zejména Středočeského
kraje (okolo 24 %).
Gymnázium Christiana Dopplera je fakultní školou Matematicko-fyzikální fakulty UK
a Přírodovědecké fakulty UK. Spolupracuje i s dalšími vysokými školami a institucemi, jako
jsou Akademie věd ČR, ČVUT a Pedagogická fakulta UK.


                         Hodnocení podmínek vzdělávání
Ředitelka školy (dále „ředitelka“) zastává svoji funkci od roku 2003. V oblasti zajištění
personálních, materiálních a finančních podmínek vytvořila vhodné předpoklady
pro stávající fungování školy i pro její další perspektivní rozvoj. Realizovaný koncept
všeobecného gymnaziálního vzdělávání, rozšířený o jazykové nebo matematické zaměření,
vhodně rozvíjí studijní předpoklady žáků, umožňuje jejich užší profilaci již od prvního
ročníku a podporuje zapojení žáků do rozšiřujících vzdělávacích aktivit i zájmové činnosti.
Od posledního inspekčního hodnocení v roce 2016 odstranila ředitelka zjištěný nedostatek
ve výuce dějepisu. Ve srovnání s předchozí inspekční činností se však snížila kvalita
poskytovaných poradenských služeb.
K úspěšné realizaci vzdělávání přispívá úzká spolupráce s partnerskými subjekty, např.
reciproční spolupráce s vysokými školami, neziskovými institucemi, konstruktivní
komunikace se zřizovatelem, rodiči (Klub rodičů) i žáky (školní parlament). Zapojení žáků
gymnázia v řadě mezinárodních projektů, např. Evropský parlament mládeže, a vzájemná
kooperace s partnerskými školami v zahraničí přispívá k mobilitě žáků i učitelů a k výměně
edukativních zkušeností. Propracovaný způsob prezentace gymnázia na veřejnosti zahrnuje
řadu kulturních aktivit a užší spolupráci se základními školami, kdy žáci organizují
matematické a fyzikální soutěže a cykly přednášek pro žáky základních škol.
Nastavený způsob řízení školy je založený na otevřené komunikaci a osobní zodpovědnosti
pedagogů. Organizační struktura je účelná a funkční, část svých pravomocí a povinnos tí
rozdělila ředitelka rovnoměrně mezi své dva nově jmenované zástupce. K účinnému řízení
pedagogických procesů a plynulému přenosu informací mezi jednotlivé aktéry vzdělává ní
napomáhá elektronický informační systém. V oblasti odborného řízení výuky a při kontrolní
činnosti je výrazněji posílena pozice předsedů předmětových komisí a garantů předmětů.
V rámci metodických orgánů sledují pedagogové zejména naplňování školních vzdělávac íc h
programů (dále „ŠVP“) a koordinují své působení ve výchovně vzdělávacím procesu, např.
výběr volitelných předmětů, organizace projektů, soutěží a příprava srovnávacích testů.
Menší pozornost je věnována pojetí výuky daného předmětu, metodice i didaktice výuky
a vyhodnocování průběžných výsledků vzdělávání žáků. Pro zefektivnění výukovýc h
postupů je méně často využíváno účinnější propojování mezipředmětových vazeb.
V době distančního vzdělávání se vedení školy podařilo účelně zajistit společnou výukovou
platformu, metodickou a technickou podporu učitelům i žákům a minimalizovat tak
problémy s přechodem na jiný způsob výuky. Vyučující se zaměřili na zvládnutí stěžejního
učiva, což se pozitivně projevilo při celkovém hodnocení žáků. Škola na základě zkušeností


2022/2023                                   2
s distanční výukou neupravovala rozsah vzdělávacího obsahu a ponechala ho v souladu se
stávajícími ŠVP. Společná výuková platforma je účelně využívaná i v prezenční výuce
především v oblasti sdílení výukových materiálů a domácí přípravy žáků.
Nastavené kontrolní mechanismy nejsou dostatečně funkční. Oblast řízení a hodnocení
kvality pedagogického procesu není koncipována systémově. Monitorování úrovně
vzdělávacího procesu formou hospitační činnosti je delegováno na předsedy předmětových
komisí a garanty předmětů, kteří však hospitují minimálně. Vedení školy hospituje pouze
u začínajících učitelů nebo na základě podnětu. Efektivitu prováděných hospitací snižuje
také absence konkrétních doporučení vedoucích ke zlepšení kvality vzdělávacího procesu,
metodické pomoci jednotlivým vyučujícím a následného cíleného ověření účinnos ti
přijatých opatření. Chybějící metodická podpora učitelů vede k některým nedostatkům, např.
k nedodržování struktury vyučovací hodiny, absenci stanovení vzdělávacího cíle,
nedostatečnému uplatňování aktivizačních metod a forem, nevyužívání didaktického závěru
vyučovací hodiny, jež mají částečný vliv na kvalitu vzdělávání. Nižší efektivita kontrolního
systému vedení školy se projevuje i v kvalitě poradenských služeb.
Výchovně vzdělávací proces v termínu inspekční činnosti zajišťovalo 57 pedagogickýc h
pracovníků, přičemž podmínky odborné kvalifikace splňuje 80 % učitelů. Nekvalifikova no st
vyučujících, kteří si doplňují požadované vzdělání studiem, se projevuje ve výuce některými
dílčími didaktickými nedostatky, mj. méně efektivním časovým a organizačním rozvržením
vyučovací jednotky, předimenzováním obsahu učiva nad rámec ŠVP. Nově nastavený
adaptační program napomáhá k začlenění nově nastupujících a začínajících pedagogů,
především podporou uvádějícího učitele v oblasti metodiky výuky i pedagogickýc h
kompetencí. Vyučující aktivně spolupracují při organizaci rozšiřujících vzdělávacích aktivit,
v menší míře při sdílení výukových postupů a materiálů, např. formou vzájemných hospitací.
Další vzdělávání pedagogických pracovníků (dále „DVPP“) vychází z aktuálních potřeb
školy, a především ze zájmu vyučujících. Individuální vzdělávací semináře a spolupráce
s partnerskými vysokými školami podporují především profesní růst vyučujíc íc h
a obohacují vzdělávací proces. Z hospitační činnosti inspekčního týmu je však evidentní, že
DVPP není v potřebné míře orientováno na aktivizační metody a formy výuky, inovativní
didaktické postupy (kooperativní učení, kritické myšlení) a na využívání formativního
hodnocení.
Finanční a materiální podmínky umožňují realizaci vzdělávacích programů. Efektivní
vícezdrojové financování napomáhá k plynulému chodu školy. Finanční prostředky jsou
účelně využívány k rozšíření vzdělávací nabídky, podpoře učitelů i žáků a průběžnému
zlepšování materiálního zázemí (primární prevence, zážitková pedagogika, jazykové
pobyty). Přínosem je i finanční pomoc Klubu rodičů, který přispívá na některé vzdělávac í
aktivity, tradiční akce školy i oceňování žáků.
Vedení školy průběžně vyhodnocuje a zkvalitňuje materiálně technické podmínky
pro vzdělávání. Gymnázium disponuje dostatečným počtem kmenových a odborných
učeben, laboratoří, knihovnou a odpovídajícím vybavením počítačovou a prezentační
technikou. Pro výuku tělesné výchovy využívá své dvě tělocvičny a pronajaté prostory.
Ve všech učebnách jsou nainstalovány dataprojektory a počítače, v celé škole je k dispozic i
wifi připojení. Školní stravování je zajištěno v prostorách školy v jídelně-výdejně.
Realizované rekonstrukce a úpravy v posledních letech přispěly k dalšímu rozvoji školy
a vytvoření velmi dobrých podmínek pro výuku. Od posledního inspekčního hodnocení se
zlepšilo relaxační zázemí pro žáky. Důraz na dodržování pravidel, stanovený pedagogický
dohled o přestávkách a celodenní provoz recepce napomáhá k bezpečnému prostředí. Míra
úrazovosti dosahuje stabilně nízké úrovně.


2022/2023                                    3
                          Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá promyšle ná
organizace vzdělávání a účelné využití disponibilní časové dotace s ohledem na zaměření
žáků, mj. četné dělené hodiny nejen hlavních předmětů. Rozvoj studijních předpokladů žáků
je zajištěn diferenciací jazykových skupin podle úrovně pokročilosti, koncepcí povinně
volitelných seminářů a širší nabídkou volitelných předmětů podporující žáky nadané i žáky
s hlubším zájmem o daný obor či předmět. Nastavený systém vzdělávání zároveň umožňuje
reagovat na individuální pokrok žáka a částečně napomáhá k vyrovnání rozdílů mezi
jednotlivými zaměřeními, např. společné maturitní semináře.
Sledovaná výuka splňovala požadavky gymnaziálního vzdělávání, náročnost učiva obvykle
odpovídala věku a znalostem žáků. Společným znakem všech hospitovaných hodin byla
příjemná atmosféra, vzájemně respektující přístup učitele a žáků, dodržování nastavenýc h
pravidel práce a komunikace. Pojetí výuky částečně ovlivňovala určitá míra profesní
autonomie učitelů a množství jejich pedagogických zkušeností, např. osvědčené didaktické
postupy, zavedený výukový styl. Žáci zpravidla prokazovali odpovídající úroveň znalostí
a vědomostí, jejich nadání a talent se projevovaly právě v oblasti jazykových či
matematických dovedností podle jejich studijního zaměření.
Většina hospitovaných hodin dosahovala očekávané úrovně. Zdařilé sledované hodiny
v nižším i vyšším stupni gymnázia se vyznačovaly lepší metodickou propracovaností
a účelností didaktických postupů, což se projevovalo vyšším zapojením žáků do výuky.
Stanovené vzdělávací strategie obvykle rozvíjely vědomosti a dovednosti, svou náročností
odpovídaly věku i schopnostem žáků a ve vyšších ročnících směřovaly k efektivní přípravě
k maturitní zkoušce. Strukturovaný výklad byl v těchto hodinách doplněn o využití i jiných
informačních zdrojů (práce s mapou a učebnicí, pracovní listy, demonstrační pokus). Učitelé
společenskovědních předmětů cíleně propojovali učivo v širších souvislostech a vedli žáky
k pochopení vzájemných vztahů. Sledované hodiny výuky cizích jazyků se vyznačo va ly
promyšlenou strukturou s obvykle efektivně využitým časovým prostorem. Vyučující dbali
na průběžné střídání činností, v dostatečné míře uplatňovali aktivizační formy (skupinová
práce, práce ve dvojicích). Vyučování probíhalo v cílovém jazyce. Důraz byl kladen
na rovnoměrný rozvoj všech jazykových dovedností s využitím různých zdrojů informac í.
Rozvoj řečových dovedností je efektivně podporován výukou rodilými mluvč ími.
Propojování probíraných témat s jejich využitím v reálné komunikační situaci podpořilo
aktivní užití slovní zásoby i vzájemnou interakci žáků.
Účinnost vzdělávacího procesu zhruba poloviny hospitovaných hodin snižovaly některé
dílčí metodické a didaktické nedostatky, např. méně efektivní časové a organizační rozvržení
vyučovací hodiny, opomíjení vstupní motivace a stanovení vzdělávacího cíle, nízká míra
aktivizace žáků. Převaha frontální výuky, s okrajovým využitím samostatné práce žáků,
a komunikace pouze s reagujícími jednotlivci či se třídou jako celkem vedla
k nerovnoměrnému zapojení žáků do vyučování a v některých případech i k jejich pasivitě.
Důraz na předávání hotových poznatků s dominující činností učitele jen v menší míře
směřoval k rozvoji dovedností a souvislejšího mluveného projevu žáků, např. scházelo
samostatné vyhledávání a vyhodnocování informací formou práce s různými informač ními
zdroji nebo textovými materiály. Uplatňovaná škála metod a forem byla méně pestrá,
v nedostatečné míře byla podpořena názornost výuky. Didaktická technika byla využita
převážně k promítnutí zadání nebo k předání hotových poznámek žákovi. Pouze v minimá lní
míře byla využita obsahová či časová diferenciace učiva, která by zvýšila účinnost
vzdělávání pro žáky s rozdílnými studijními předpoklady. Žáci většinou plnili stejné typy
úloh, což se odráželo v nižší dynamice výuky. Nebyla využita práce s chybou, zadávání


2022/2023                                    4
gradovaných úloh nebo problémových úloh, které by podpořily talent a nadání žáků. Žáci
byli pouze částečně vedeni k myšlení v souvislostech, k samostatnému vyvozování závěrů
a dedukování obecných pravidel. Zapojení žáků do evaluačních aktivit formou kriteriálního
hodnocení nebo shrnutí učiva v závěru vyučovací hodiny nebylo při hospitační činnosti
zaznamenáno. V některých hodinách byla rovněž věnována menší pozornost jazykové
kultuře při vyučování a usměrňování ústního projevu žáků (používání nespisovné češtiny
některými učiteli a žáky).
K všestrannému rozvoji talentu, nadání a rozvoji osobnosti žáků přispívá jejich zapojování
do národních i mezinárodních projektů a tradičních celoškolních akcí. Pravidelně zařazované
aktivity propojují teoretickou výuku s praxí a přispívají k naplňování klíčových kompetencí
(zahraniční výjezdy, exkurze, sportovní kurzy, charitativní akce). Gymnázium vytváří
vhodné podmínky pro podporu kreativity, individuálních a skupinových zájmů žáků (školní
akademie, pěvecký sbor, kroužek hry Go, Klub mladého diváka).


                         Hodnocení výsledků vzdělávání
Výsledky vzdělávání žáků pozitivně ovlivňuje výběr z dostatečného množství uchazečů
na základě jednotné přijímací zkoušky i předchozí úspěšnosti v základním vzdělávání.
Adaptační procesy vhodně zohledňují věková specifika žáků i jednotlivých zaměření a jsou
zacíleny zejména na zvládnutí nároků studia, utváření pozitivních třídních vazeb a prevenci
rizikových projevů chování (adaptační kurzy, teambuildingy, sociometrie tříd). Při jejich
zajištění je účinně využívána spolupráce pedagogů poradenského pracoviště a třídníc h
učitelů s externími odborníky. Prioritou je vytváření bezpečného prostředí pro vzdělává ní.
Identifikované problémy jsou řešeny podle jejich závažnosti v souladu s nastavenými
pravidly, mj. intervencí třídních učitelů, formou výchovných jednání a výchovných opatření.
K podpoře prosociálního chování žáků přispívá řada mimoškolních aktivit napříč ročníky
a zapojení žáků do charitativních i dobrovolnických akcí. Funkčnost preventivníc h
mechanismů ve sledovaném období dokládá nízký výskyt rizikových projevů chování, nižší
počet ukládaných kázeňských opatření nebo hodnocení žáků sníženým stupněm z chování,
přiměřená míra absence a téměř nulový počet neomluvených hodin (v průměru
70 omluvených hodin za pololetí, v období pandemie činila průměrná absence 27 hodin).
Poradenské služby nejsou zajišťovány systematicky. Nefunkčně nastavený systém
identifikace a evidence žáků se SVP (k termínu inspekce 8 % žáků) a žáků s OMJ (k termínu
inspekce 9 % žáků) má přímý dopad na kvalitu poskytování podpůrných opatření.
Pedagogičtí pracovníci nejsou informováni o nastavených podpůrných opatření žáků a tím
ani o odpovídajících metodách a formách práce s těmito žáky. Ve výuce se neinformova no st
učitelů projevuje zejména nižší mírou diferenciace vzdělávacího obsahu vzhlede m
ke speciálním vzdělávacím potřebám žáků a absencí vhodných didaktických postupů.
Přestože se zvýšil počet žáků s OMJ, škola nemá vytvořen jednotný systém jejich podpory.
Vedení školy ani pracovníci školního poradenského pracoviště neověřují realizac i
podpůrných opatření ve výuce ani jejich účinnost ve spolupráci se zákonnými zástupci či
zletilými žáky.
K posouzení dosažené úrovně znalostí a dovedností žáků a k ověření zvládnutí očekávaných
výstupů ŠVP používá škola různé nástroje, včetně interního a externího testování, např.
rozřazovací testy z cizího jazyka, ročníkové srovnávací testy z vybraných předmětů,
zpracování závěrečných prací ze seminářů, obhajoby závěrečných prací. Výsledky testování
jsou hodnoceny podle jednotných kritérií, umožňují tak objektivní srovnání výsledků
v daném ročníku a případné přijetí konkrétních opatření. Nadprůměrné výsledky externího


2022/2023                                   5
výběrového zjišťování v oblasti informační a přírodovědné gramotnosti korespondují se
zaměřením školy.
Individuální i skupinové výsledky vzdělávání žáků jsou systematicky vyhodnocová ny
na jednáních pedagogické rady. V průběhu vzdělávání dosahují žáci většinou dobrých
výsledků. K 30. 6. má uzavřenou klasifikaci přibližně 96 % žáků. V průměru 60 % žáků
nižšího gymnázia a 30 % žáků vyššího gymnázia prospívá s vyznamenáním. Po absolvování
nižšího gymnázia ukončují studium pouze jednotlivci. Z podrobnější analýzy průběžnýc h
výsledků vzdělávání žáků vyplývá, že ve sledovaném období, včetně období pandemie,
prospěli téměř všichni žáci.
Významným ukazatelem kvalitativního rozvoje žáků je jejich úspěšnost u maturitníc h
zkoušek. K podpoře žáků při ukončování studia jsou využívána systémová opatření, mj.
dělené hodiny, maturitní semináře a cvičení, skupinové doučování žáků i běžné pedagogické
postupy, individuální konzultace, možnost opravy testu, domácí příprava, podpůrné
elektronické výukové materiály. Nastavený systém se projevuje vysokou úspěšností žáků
u maturitní zkoušky. Ve sledovaném období tří školních let všichni žáci u maturitní zkoušky
uspěli. Z mezioborového srovnání výsledků maturitní zkoušky je zřejmá dlouhodobě vyšší
úspěšnost žáků osmiletého studia (přibližně polovina žáků dosahuje vyzname ná ní
ve srovnání s pětinou žáků čtyřletého studia). Gymnázium kvalitně připravuje žáky na další
terciární vzdělávání. Žáci (95 %), kteří se ucházejí o přijetí na vysoké školy různého
zaměření v České republice i v zahraničí jsou při přijetí úspěšní. Ostatní absolventi pokračují
studiem na VOŠ nebo na jazykových školách.
Systematicky vytvářené motivační prostředí, např. ocenění Klubu rodičů za mimořád no u
aktivitu pro školu a další ocenění včetně pochval, pozitivně přispívá k formování osobnosti
žáků i třídních kolektivů. Žáci jsou oceňování nejen za dosahované individuální a skupinové
výsledky, ale i za chování a sociální kompetence. Zapojením žáků do národních
a mezinárodních předmětových soutěží, olympiád a středoškolské odborné činnosti škola
cíleně podporuje jejich odbornost a rozvoj individuálního nadání a talentu.




                                          Závěry
Vývoj školy
- od posledního inspekčního hodnocení v roce 2016 došlo k personální změně na pozici
  zástupců ředitelky,
- nadále přetrvává vysoký zájem o vzdělávací nabídku, škola si udržuje stabilní naplněnost
  i počet žáků a tříd,
- vedení školy průběžně zlepšuje materiálně technické zázemí pro vzdělávání.

Silné stránky
- systémové zaměření školních vzdělávacích programů na jazykové a matematické
  vzdělávání přispívá k rozvoji talentu a nadání žáků,
- motivační oceňování žáků a jejich nadstandardní zapojování do rozšiřujíc íc h
  vzdělávacích aktivit napomáhá rozvoji jejich individuálního potenciálu,
- dlouhodobě výborné výsledky vzdělávání žáků při ukončování studia a při reprezentaci
  gymnázia v předmětových soutěžích,



2022/2023                                     6
- stabilní síť zahraničních partnerských škol podporuje mobilitu žáků i učitelů.
Slabé stránky a/nebo příležitosti ke zlepšení
- méně efektivní kontrolní systém a nižší účinnost prováděné hospitační činnosti,
- převažující frontální organizace práce v hodinách a málo pestré výukové metody
  nevytvářejí dostatečný prostor pro aktivitu všech žáků, chybí diferenciace vzdělávac ího
  obsahu s ohledem na vzdělávací potřeby žáků,
- malý přínos didaktických závěrů vyučovacích hodin, opomíjení shrnutí probraného učiva
  a vyhodnocení stanoveného vzdělávacího cíle či práce žáků,
- poradenské služby nejsou systematicky zajišťovány, chybí informovanost pedagogů
  o nastavených podpůrných opatření žáků, včetně metodické podpory, i jednotný systém
  podpory žáků s odlišným mateřským jazykem,
- nedostatečný prostor pro souvislé ústní vyjádření žáků a práci s různými informač ními
  zdroji v části výuky.

Doporučení pro zlepšení činnosti školy
- provádět hospitační činnost systematicky a na jejím základě přijímat konkrétní opatření
  či doporučení a průběžně vyhodnocovat jejich účinnost, poskytovat vyučujíc ím
  objektivní zpětnou vazbu o kvalitě jejich práce včetně adekvátní metodické podpory,
- efektivně pracovat se závěrem vyučovacích hodin, důsledně zařazovat shrnutí probraného
  učiva, hodnotit, zda bylo dosaženo daného vzdělávacího cíle, dbát na jazykovou kulturu
  žáků, vytvářet prostor pro jejich souvislý jazykový projev,
- využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, důsledně uplatňovat individuální přístup
  k žákům včetně žáků nadaných,
- zacílit vzdělávání pedagogů na aktivizační metody a formy výuky, organizaci práce
  v hodině a na využití formativních prvků hodnocení,
-   zkvalitnit poskytování poradenských služeb, zajistit informovanost učitelů o podpůrných
    opatřeních žáků, nastavit metodickou podporu učitelům při práci se žáky se SVP,
    pravidelně vyhodnocovat účinnost poskytovaných podpůrných opatření i v úzké
    spolupráci se zákonnými zástupci, identifikovat žáky s odlišným mateřským jazykem
    a vytvořit jim systém podpory.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k odstranění nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.




2022/2023                                    7
             Seznam dokladů, o které se inspekční zjištění opírají
 1.    Koncepce rozvoje školy
 2.    Školní řád, účinný k termínu inspekční činnosti a pravidla pro hodnocení výsledků
       vzdělávání
 3.    Školní vzdělávací program pro obor vzdělání 79-41-K/41 Gymnázium, účinný pro
       vzdělávání žáků 1. až 4. ročníku a 79-41-K/81 Gymnázium, účinný pro vzdělává ní
       žáků 1. až 8. ročníku ve školním roce 2022/2023
 4.    Třídní knihy vedené ve školním roce 2021/2022 a 2022/2023 k termínu inspekční
       činnosti
 5.    Dokumentace koordinátorek v oblasti výchovného poradenství a prevence vedené
       k termínu inspekční činnosti
 6.    Záznamy z pedagogických rad ve školních rocích 2021/2022 a 2022/2023 k termínu
       inspekční činnosti
 7.    Doklady o přijímání a o ukončování vzdělávání (vybraný kontrolní vzorek)
 8.    Rozvrh vyučovacích hodin ve školním roce 2022/2023
 9.    Zápisy z předmětových komisí za sledované období k termínu inspekční činnosti
10.    Školní matrika v elektronické podobě vedená k termínu inspekční činnosti
11.    Výroční zpráva o činnosti školy ve školním roce 2020/2021
12.    Personální dokumentace pedagogických pracovníků k termínu inspekční činnosti
       (vybraný kontrolní vzorek)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2022/2023                                  8
Složení inspekčního týmu a datum vyhotovení inspekční zprávy


 Ing. Stanislava Grundová, školní                  Stanislava Grundová v. r.
 inspektorka, vedoucí inspekčního týmu
 Mgr. Lucie Burešová, školní inspektorka              Lucie Burešová v. r.
 PhDr. Bc. Tibor Slažanský, Ph.D., školní            Tibor Slažanský v. r.
 inspektor
 Bc. Hana Vejdovská, kontrolní pracovnice            Hana Vejdovská v. r.

V Praze 14. 10. 2022


Datum a podpis ředitelky školy potvrzující projednání a převzetí inspekční zprávy


 Mgr. Renata Pauchová
 ředitelka školy
                                                     Renata Pauchová v. r.
V Praze 19. 10. 2022




2022/2023                                   9
