CSI0X00D3Q2P




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3827/24-A
                                      Sp. zn. ČŠIA-S-621/24-A


Název                               Střední průmyslová škola dopravní, a.s.
Sídlo                               Plzeňská 298/217a, Motol, 150 00 Praha 5
E-mail                              sobotka@sps-dopravni.cz
IČO                                 25 632 141
Identifikátor                       600 005 658
Právní forma                        akciová společnost
Zastupující                         Ing. Lukáš Sobotka
Zřizovatel                          Dopravní podnik hl. m. Prahy, akciová společnost
Místo inspekční činnosti            Moravská 965/3, Vinohrady, Praha 2
                                    náměstí Hrdinů 725/13, Nusle, Praha 4
                                    Plzeňská 1315/137, Košíře, Praha 5
                                    Plzeňská 298/217a, Motol, Praha 5
                                    Sazečská 3206/3, Strašnice, Praha 10
Inspekční činnost na místě          27. 11. – 29. 11. 2024, 2. 12. − 3. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
                                    Charakteristika
Právnická osoba Střední průmyslová škola dopravní a. s. (dále „škola“ nebo „instituce “)
poskytuje vzdělání v denní formě čtyřletých oborů vzdělání zakončených maturitní
zkouškou – Informační technologie (zaměření Aplikace, grafika a webdesign, a v nové
úpravě od 1. 9. 2024 bez zaměření), Provoz a ekonomika dopravy (zaměření Ekonomika
městské dopravy, Logistika v dopravě, a v nové úpravě od 1. 9. 2024 bez zaměření),
Mechanik elektrotechnik (zaměření Informační a zabezpečovací systémy) a Autotronik.
Dále poskytuje střední vzdělání zakončené výučním listem ve tříletých oborech v denní
formě vzdělání Aranžér (dobíhající obor), Autoelektrikář, Karosář, Elektromecha nik
pro zařízení a přístroje, v denní i dálkové formě v oborech Autolakýrník, Strojní mechanik,
Mechanik opravář motorových vozidel, Elektrikář. V navazujících nástavbových oborech
zakončených maturitní zkouškou se žáci vzdělávají ve dvouleté denní formě v oboru
Propagace, v denní (dvouleté) a dálkové (tříleté) formě v oborech Podnikání a Provozní
technika. Škola také realizuje vzdělávání dospělých i ve zkrácené formě studia v oborech
vzdělání Mechanik opravář motorových vozidel a Elektrikář. Žáci čtyřletých oborů vzdělání
Autotronik a Mechanik elektrotechnik mohou ve třetím ročníku studia získat výuční list.
V termínu inspekční činnosti ve škole již neprobíhalo vzdělávání žáků v dobíhajíc ím
čtyřletém maturitním oboru vzdělání Obchodník. Skladba oborů a oborové zaměření
umožňuje žákům vzájemnou prostupnost i užší profilaci vzhledem k uplatnění na trhu práce
i v navazujícím vzdělávání. Realizace teoretického vzdělávání je oborově rozdělena
a probíhá v sídle školy v Plzeňské a v Moravské ulici.
Od posledního inspekčního hodnocení v roce 2020 došlo k výraznému nárůstu počtu žáků
(o 27 %), převážně v denní formě studia, naplněnost školy tak vzrostla na 96 %. K termínu
inspekční činnosti se ve škole vzdělávalo 1386 žáků, z toho 696 žáků v denní formě
vzdělávání v oborech zakončených maturitní zkouškou, 411 žáků v denní formě vzdělává ní
s výučním listem a 279 žáků v ostatních formách vzdělávání.
Instituce je nově od školního roku 2023/2024 fakultní školou Českého vysokého učení
technického, fakulty dopravní (dále „ČVUT“). Škola organizuje pro žáky základních škol
vzdělávání v tzv. polytechnických hnízdech, jejichž činnost je zaměřena zejména
na podporu praktické technické výuky žáků i na cílenou oborovou konzultaci pro případné
budoucí uchazeče. V rámci Projektových dnů a Veletrhu studentských projektů probíhá,
i za přítomnosti zástupců ČVUT, veřejná prezentace výstupů žáků školy, mj. pro zákonné
zástupce či pro přijaté žáky budoucích prvních ročníků. V oblasti celoživotního učení
realizuje pro veřejnost rekvalifikační a odborné kurzy a profesní kvalifikace vybraných
oborů.


                         Hodnocení podmínek vzdělávání
Od předchozího inspekčního hodnocení došlo k personálním změnám na pozici ředitele
školy (dále „ředitel“) a jeho zástupců, i k rozšíření vedení školy o dalšího zástupce ředitele
pro odborný výcvik. Ředitel navázal na činnost předchozího vedení školy a od nástupu
do funkce v červenci 2022 naplňuje svou vizi odborného vzdělávání. Na základě vlastního
hodnocení, v souladu s aktuálními požadavky zřizovatele, trhu práce, společenské poptávky
i potřeb instituce realizuje svou koncepci rozvoje školy. Ředitel provedl systémové změny
v odborném vzdělávání, aktualizoval a doplnil školní vzdělávací programy (dále „ŠVP“)
v souladu s novými odbornými poznatky a trendy v jednotlivých oborech a s ohledem
na jejich reálné využití v praxi, a dále rozšířil nabídku volitelných seminářů. Koncepční
záměry vedení školy sdílí téměř všichni pedagogové, spolupracují na prezentačních akcích


                                            2/11
školy, přípravě žáků na účast v různých soutěžích či jejich zapojení do četných
mimoškolních odborných aktivit. Ředitel přijal ke zjištěním z minulého inspekčního
hodnocení opatření, která se pozitivně promítla do kvality výuky a zlepšení výsledků
vzdělávání žáků, např. sjednocení postupů v praktickém odborném vzdělávání, nastavení
systému přípravy žáků k maturitní zkoušce již v průběhu studia či nastavení činnosti
školního poradenského pracoviště s efektivní realizací aktivit pro předcházení neúspěšnosti
žáků ve vzdělávání.
Aktivní a dlouhodobá spolupráce se zřizovatelem, s partnerskou vysokou školou,
významnými sociálními partnery i profesními svazy a cechy pomáhá k implementaci nových
poznatků do výuky a vytváří tak nezbytnou vazbu mezi teoretickým odborným vzdělává ním
a praxí. Současně umožňuje kvalitní naplňování ŠVP, včetně zajištění odborných
vzdělávacích i prezentačních akcí školy, zahraničních žákovských výjezdů a výměnnýc h
pobytů. Realizované vzdělávací aktivity a spolupráce se zahraniční partnerskou školou tak
cíleně podporují rozvoj jazykových a odborných kompetencí žáků i profesní růst pedagogů.
Zákonní zástupci žáků se aktivně podílejí na chodu školy prostřednictvím školské rady, žáci
s vedením školy spolupracují při setkávání zástupců tříd nebo prostřednictvím žákovského
parlamentu.
Funkční vícestupňový systém řízení (ředitel a jeho čtyři zástupci) vychází z účelného
delegování některých kompetencí i na další pedagogické pracovníky. Organizační struktura
odpovídá velikosti a zaměření školy. Nové nastavení kontrolních a hodnoticíc h
mechanismů, nově stanovená transparentní pravidla komunikace a předávání informac í
a jasně vymezené úkoly všem zaměstnancům přispívají k optimálnímu fungování školy.
Realizovaný způsob řízení je založený na otevřené konstruktivní komunikac i
s pedagogickými pracovníky i se všemi dalšími účastníky vzdělávání. Nový školní
elektronický informační systém efektivně napomáhá plynulému přenosu informac í.
Na četných provozních poradách i jednáních pedagogické rady pedagogové sdílejí svá
zjištění z výuky a projednávají všechny záležitosti týkající se vzdělávání i zásadní
pedagogické dokumenty. Realizované změny v práci předmětových komisí s důrazem
na vzájemnou kooperaci pedagogů se pozitivně promítají do výuky. Spolupráce pedagogů
na tvorbě studijních e-learningových materiálů, přípravě a realizaci ročníkových žákovských
projektů napříč předměty cíleně připravuje žáky na složení závěrečné i maturitní zkoušky
i na jejich účast v odborných soutěžích. Učitelé spolupracují s vedením školy na kontrole
naplňování ŠVP. Méně se však v některých předmětech zabývají hodnocením účinnos ti
zvolených metod a forem práce a volbou nástrojů ke vzdělávání žáků s různými studijními
předpoklady nebo sdílením pedagogických zkušeností např. formou vzájemných hospitací.
Úroveň vzdělávání a kvalitu práce pedagogů vyhodnocuje vedení školy prostřednictvím
četné hospitační činnosti v teoretickém i odborném vzdělávání. Z jejích závěrů sice vyplýva jí
konkrétní doporučení, ne vždy je však všichni vyučující v průběhu vzdělávání respektují
a uplatňují.
Realizace vzdělávání v souladu s nastavenou koncepcí školy se odráží mj. i v personálníc h
podmínkách. Od posledního inspekčního hodnocení došlo k přirozené obměně přibližně
čtvrtiny pedagogického sboru, počet pedagogů však výrazně nevzrostl. Vzdělává ní
k termínu inspekce realizovalo 129 pedagogických pracovníků, včetně čtyř asistentů
pedagoga, školního psychologa a dvou rodilých mluvčí. Převážná většina pedagogického
sboru splňuje kvalifikační předpoklady. Počet nekvalifikovaných učitelů se oproti předchozí
inspekční činnosti téměř nezměnil (12). Mírně se zvýšil podíl pedagogů začínajících nebo
doplňujících si vzdělání, což klade vyšší nároky na jejich metodické vedení a kontrolu jejich
pedagogické práce. Více jak polovinu pedagogického sboru tvoří učitelé odborných
předmětů nebo praktického vyučování, často se zkušenostmi z odborné praxe, kteří se


                                            3/11
zapojují i do projektové činnosti a konkrétních úkolů zřizovatele, přispívají do odborných
časopisů daných oborů a jsou tak velkým přínosem pro praktickou a teoreticky odbornou
přípravu žáků. Nově příchozím a studujícím pedagogům je poskytována podpora
uvádějícího či dalšího konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je plánovitě zaměřeno na aktualizaci odborných poznatků nebo např. na problematik u
primární prevence a výchovného poradenství, méně na využívání aktivizačních metod
a forem ve výuce. Vedení školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování všech
vzdělávacích programů a zajištění plynulého chodu školy. Řediteli se daří pokračovat
ve zkvalitňování materiálně-technických podmínek zejména odborného vzdělává ní
v souladu s nejmodernějšími trendy a také pro zajištění rozšiřujících vzdělávacích aktivit.
Od posledního inspekčního hodnocení došlo k vybudování nových učeben pro teoretické
i praktické vzdělávání (např. multimediální a jazykové učebny, odborná pracoviště, dílny),
ke zlepšení materiálně technického zázemí pro žáky i pedagogy, obnově vybavení učeben
a k jejich doplnění mj. didaktickou technikou a interaktivními tabulemi. Vyučování
odborných teoretických i praktických předmětů probíhá v budovách školy v odborných
učebnách či laboratořích, např. v elektrolaboratoři, v učebnách pro výuku informač níc h
a komunikačních technologií (dále „IT“) s odborným softwarem a v dílnách školních
pracovišť jednotlivých oborů. Venkovní atrium je využíváno jako venkovní učebna
i k relaxačním aktivitám. Žáci mají k dispozici wifi připojení a počítače. V objektu
v Plzeňské ulici byly nově vybudované odpočinkové zóny s volně přístupnou knihovno u
(odborná literatura, učebnice) i školní klub s IT vybavením (technika pro virtuální realitu,
3D tiskárny), které slouží žákům pro přípravu či realizaci odborných projektů i jako
volnočasová zóna. Výuka tělesné výchovy je realizována v tělocvičnách školy, v nově
vybavené posilovně, popř. na školním hřišti ve vnitrobloku. Materiální zázemí budovy
v Moravské ulici je však vzhledem k plánované rekonstrukci v některých segmentech
na nižší úrovni. Dodržování nastavených pravidel a zabezpečené vstupy na všechna
vzdělávací místa elektronicky, popř. kamerovým systémem, nebo stálou službou na vrátnic i
přispívají k větší bezpečnosti a ochraně majetku. Žáci mají k dispozici školní bufet nebo
potravinové automaty (i s možností ohřevu jídla). Stravování žáků je zajištěno ve spolupráci
se smluvním partnerem.


                          Hodnocení průběhu vzdělávání
Praktické vyučování i souvislé praxe žáků probíhají v souladu s koncepcí školy na školních
pracovištích i u sociálních partnerů na velmi vysoké odborné úrovni. Úzké sepětí
teoretických odborných poznatků s přímou realizací výuky v odborných učebnách, v dílnách
odpovídajícím pracovištím reálné praxe a na skutečných pracovištích přispívá k odborné
profilaci žáků. Efektivita odborného výcviku je zvyšována jasným vymezením a návazností
úkolů, které žáci plní v reálném prostředí nebo formou praktických cvičení. Využíva ná
moderní počítačová technika s potřebným softwarem, cvičné výukové panely a automobily
s příslušenstvím, práce žáků v oborových dílnách s odpovídajícím strojovým a nástrojovým
vybavením podporují rozvoj jejich odborných kompetencí v širokém spektru znalostí
a dovedností. Na některých pracovištích byla účinně využívána tandemová výuka.
Ve sledovaných hodinách žáci po výkladu a názorné ukázce vedené učitelem pracovali
samostatně. Učitelé jim individuálně poskytovali potřebnou pomoc k efektivnímu zvládnutí
požadovaných úkolů. Prostřednictvím formativního hodnocení dostávali žáci průběžnou
zpětnou vazbu o správnosti jednotlivých úkonů. Žáci byli na pracovištích vedeni


                                           4/11
k dodržování hygienických a bezpečnostních předpisů, k bezpečné práci s nástrojovým
vybavením, se zařízeními a stroji a ke správnému používání požadovaných individuálníc h
pracovních pomůcek a pracovního oblečení.
Kvalitu výuky většiny teoretických odborných i všeobecně vzdělávacích předmětů pozitivně
ovlivňovala odbornost a zaujetí pedagogů pro vyučovaný předmět. Společným znakem
všech sledovaných hodin bylo dodržování nastavených pravidel komunikace a chování
i jednotný přístup celého pedagogického sboru k vytváření a posilování pozitivních vztahů.
Vyučující aktualizují obsah učiva v souladu s novými poznatky ve vyučovaných oblastech.
Efektivitu výuky téměř všech předmětů podporuje aktivní využívání elektronického úložiště
studijních materiálů, e-learningových kurzů a procvičovacích úloh.
V části sledovaných hodin se vyučujícím dařilo aktivizovat žáky promyšleným střídáním
činností. Učitelé volili převážně frontální výuku v kombinaci s řízeným rozhovorem
a samostatnou prací žáků, s využitím žákovské spolupráce. Vhodně také propojovali učivo
s reálnými situacemi, často využívali znalosti a zkušenosti žáků, dbali na názornost výuky
(pracovní listy, didaktická technika) a dostatečné procvičování učiva napříč předměty.
K pochopení probíraných jevů v širších souvislostech přispívalo časté zařazování
mezipředmětových vztahů. Vhodná práce s chybou vedla žáky k samostatnému zdůvodně ní
a aplikaci správného postupu. Žáci reagovali na položené otázky, neobávali se sami
dotazovat na detaily nebo souvislosti k probíranému tématu, iniciativně přistupovali k řešení
zadaného úkolu a prokazovali odpovídající míru znalostí a požadovaných dovedností.
Hospitované hodiny jazykového vzdělávání byly dobře připraveny a promyšleny, s jasně
stanoveným vzdělávacím cílem a definovaným tématem. Vzdělávací strategie rozvíje ly
vědomosti i dovednosti žáků a ve vyšších ročnících cíleně směřovaly k přípravě na maturitní
zkoušku. V hodinách cizojazyčného vzdělávání byla výuka převážně vedena v cílovém
jazyce, s aplikací probíraných gramatických jevů v reálné komunikační situaci. Matematické
vzdělávání bylo z větší části didakticky a metodicky promyšlené. Společné opakování již
probraného učiva nebo odvozování nových poznatků podporovalo pochopení probíraných
jevů v širších souvislostech. Vhodně zvolené různé pohybové aktivity v hodinách tělesné
výchovy podporovaly rovnoměrné zapojení žáků do výuky. V rámci výuky teoretických
odborných předmětů vycházely zvolené vzdělávací strategie z charakteru probíraného učiva,
přispívaly k rozvoji dovednostně praktických a odborných kompetencí žáků. Vyučujíc í
důsledně aktualizovali obsah učiva, s přesahem do reálné praxe. Výuka byla zaměřena
na úspěšné zvládnutí závěrečné nebo profilové maturitní zkoušky žáky i jejich následné
uplatnění na trhu práce. V průběhu převážné části sledovaných hodin pedagogové získáva li
průběžnou zpětnou vazbu o pochopení učiva, poskytovali žákům pomoc při řešení
problému. Efektivní práce s chybou a analýza všech možných postupů řešení vedla žáky
k uvědomění si správného postupu. V převážné části sledovaných hodin učitelé
zohledňovali speciální vzdělávací potřeby jednotlivců, zejména navýšením času
pro zpracování zadaných úkolů. Pedagogové většinou respektovali rozdílné pracovní tempo
žáků, poskytovali jim příležitost pro dotazy a individuální podporu. Pouze někteří vyučujíc í
využívali ocenění dílčích pokroků žáků k jejich povzbuzení a poskytovali jim průběžnou
efektivní zpětnou vazbu využitelnou v dalším procesu učení.
Účinnost výuky v části sledovaných hodin snižovaly některé dílčí metodické a didaktické
nedostatky. Převaha frontální formy výuky s dominantním postavením učitele a předávání
hotových poznatků vedla k nedostatečnému zapojení žáků do vzdělávání. Nízká míra využití
aktivizujících metod a forem se projevovala jednotvárností výuky, nižší dynamikou hodiny
i menší motivací žáků k učení. V části hospitovaných hodin učitelé opomíjeli účelnou
vstupní motivaci, v průběhu hodiny si málokdy ověřovali efektivitu vzdělávacího procesu.
Poskytovaná zpětná vazba tak nebyla pro všechny žáky dostatečná. Na položené otázky


                                            5/11
často odpovídali vyučující dříve než žáci, neadresně položené dotazy cíleně neumožňo va ly
zapojení méně aktivních žáků do výuky. Grafický záznam na tabuli ne vždy přispíva l
k názornosti výuky. Neefektivní využití práce s chybou nepodporovala proces učení žáků.
V některých hodinách jazykového vzdělávání nebyly účinně rozvíjeny komunikač ní
a řečové dovednosti i při malém počtu žáků ve skupině. Méně časté využití didaktické
techniky, didaktických pomůcek a různých informačních zdrojů v některých případech
dostatečně nepodporovalo názornost výuky. Výuka byla pouze ojediněle vhodně
diferencována s ohledem na žáky se zájmem o obor či rychlejším tempem práce, jejich
vzdělávací potenciál tak nebyl plně využit. Všichni žáci plnili převážně stejné typy úloh
bez odlišné míry obtížnosti, gradované úkoly nebyly využity. Pouze ojediněle byli žáci
vedeni k objektivnímu hodnocení práce spolužáků nebo svého vlastního pokroku v učení.
V závěru vyučovací hodiny pedagogové v menší míře vytvářeli prostor pro společné shrnutí
důležitých poznatků či sebereflexi žáků vzhledem k probíranému učivu.
Všestranný rozvoj osobnosti žáků je pravidelně podporován četnými aktivita mi
navazujícími na ŠVP, např. sportovní kurzy (adaptační, lyžařský), kulturní akce, tematické
a odborné exkurze a přednášky či zájmově zaměřené aktivity žáků v kroužcích (deskové hry,
rekonstrukce Fabia apod.) nebo v badatelském klubu elektrooborů. Někteří žáci svými
odbornými články přispívají do časopisu školy i zřizovatele. Zapojení žáků do realizace
konkrétních projektů sociálních partnerů a zřizovatele v reálné praxi přispívá k posilová ní
žákovských klíčových i odborných kompetencí, jejich sounáležitosti se školou a podporuje
i jejich zájem o zvolený obor vzdělání.


                          Hodnocení výsledků vzdělávání
V oblasti poskytování poradenských služeb došlo od posledního inspekčního hodnocení
k výraznému zlepšení. Nově nastavený systém a individuální podpora žáků vychází z potřeb
školy a specifik kolektivů v daných oborech vzdělání. Přestože se školní poradenské
pracoviště (dále „ŠPP“) postupně transformuje (dva výchovní poradci, speciální pedagog,
školní metodik prevence, školní psycholog), poskytuje žákům komplexní psychologicko u,
preventivní a inkluzivní péči. Školní poradenský tým koordinovaný ředitelem školy úzce
spolupracuje s třídními učiteli i ostatními pedagogy a zajišťuje spolupráci s rodiči
na odborné úrovni na všech místech poskytovaného vzdělání. Nastavené jednotné postupy
zohledňují podmínky školy, zejména nárůst počtu žáků i koncepční záměry ředitele,
mj. důraz na utváření motivačního vzdělávacího prostředí či předcházení neúspěšnosti žáků
ve vzdělávání. Instituce k termínu inspekce identifikovala 8 % žáků se speciálními
vzdělávacími potřebami a srovnatelný počet žáků s odlišným mateřským jazykem, většinou
bez výraznější jazykové bariéry. Škola jim poskytuje pomoc podle jejich individuálníc h
vzdělávacích potřeb, např. pomoc asistenta pedagoga, organizační a časová úprava
podmínek vzdělávání. Systém podpory žáků ohrožených školním neúspěchem se zaměřuje
na předcházení jejich selhávání v průběhu vzdělávání, předcházení vysoké absenci ve výuce,
řešení případného předčasného ukončování studia, popř. neúspěšnosti při zakončování
studia. Škola na základě svých zjištění realizuje opatření ke zvýšení úspěšnosti žáků,
mimořádné třídní schůzky a konzultace s rodiči, pro žáky cíleně zaměřené nabídky
konzultací a doučování, mj. i v kroužku pro praktické vzdělávání, nebo možnost změny
oboru v průběhu studia. Talentovaným žákům nebo žákům se zájmem obor je poskytována
cílená podpora, např. příprava na oborové soutěže. Kariérové poradenství je promyšle ně
věnováno dalšímu profesnímu či studijnímu směřování žáků. Ve spolupráci se zřizovate le m
jsou žáci podporováni v rozšiřujících oborových aktivitách zařazením do motivač ního
(v průběhu) nebo absolventského (po ukončení studia) programu, což přispívá k jejich


                                           6/11
odborném rozvoji a vytváří i perspektivu pro uplatnění na trhu práce i kariérního růstu. Škola
motivuje žáky posledních ročníků k dosahování lepších výsledků také udělením
prospěchového stipendia.
Od poslední inspekční činnosti byla realizována doporučení ČŠI, např. v oblasti účinnějš í
práce s třídními kolektivy, byly aktualizovány některé školní preventivní strategie, dochází
ke sjednocování výchovného působení učitelů na žáky při vyžadování nastavených pravidel.
Průběžně realizované adaptační a preventivní aktivity prolínají celým vzdělávacím cyklem,
např. adaptační aktivity a pobyty, sportovní kurzy, tematické programy, a přispívají tak
ke zvládnutí nároků středoškolského vzdělávání, k utváření pozitivních třídních vazeb
a k včasnému podchycení vzdělávacích problémů nebo rizikových projevů chování.
Všechny tyto kroky vedly postupně k zefektivnění preventivních mechanismů a posílení
vnitřní motivace žáků, což se promítlo ve zlepšení jejich výsledků vzdělávání i chování,
mj. i v celkovém snížení průměrné omluvené absence na žáka. Identifikované projevy
problémového chování jsou řešeny v souladu se stanovenými pravidly. Výchovná opatření
jsou ukládána uvážlivě, mírně převažuje motivační efekt pochval, pouze jednotlivci byly
v souladu se školním řádem hodnoceni sníženým stupněm z chování.
Výsledky vzdělávání jsou pravidelně vyhodnocovány na jednáních pedagogické rady.
Úroveň osvojených vědomostí, znalostí i praktických dovedností žáků je ověřována
prostřednictvím běžných nástrojů, tzn. pololetní a závěrečná klasifikace, ústní, písemné
a cvičné praktické kontrolní práce žáků, vstupní testy v některých předmětech. Vedení školy
také analyzuje výsledky žáků v rámci přípravy na závěrečné a maturitní zkoušky – části
písemné práce a cvičné didaktické testy, fiktivní ústní zkoušky před komisí. Rozvoj
odborných kompetencí žáků je pravidelně vyhodnocován zejména při prezentaci
žákovských projektů a praktické činnosti v odborném vyučování. V externím testování ČŠI
dosáhli žáci školy spíše podprůměrných výsledků v oblasti čtenářské a přírodovědné
gramotnosti.
Od posledního inspekčního hodnocení došlo k výraznému zlepšení výsledků žáků v průběhu
vzdělávání i při ukončování studia maturitní zkouškou. Ve sledovaném období dvou
školních let 2022/2023 a 2023/2024 se snížil počet nehodnocených a neprospívajících žáků,
došlo k poklesu předčasných odchodů ze vzdělávání z důvodu neprospěchu (pouze
jednotlivci). Ke 30. 6. v denní formě vzdělávání prospělo s vyznamenáním až 10 % žáků,
neprospělo nejvýše 7 % žáků, téměř 90 % všech žáků školy ke 30. 6. řádně ukončilo ročník.
Výrazně lepších výsledků dosahují v průběhu vzdělávání žáci dálkové nebo zkrácené formy
studia.
Výsledky žáků při ukončování vzdělávání jsou obvykle lepší než v průběhu studia.
Ve sledovaném období až 95 % žáků úspěšně složilo závěrečnou zkoušku ve tříletýc h
oborech vzdělání. Při ukončování studia maturitní zkouškou prospělo s vyznamená ním
až 15 % žáků, přibližně stejný podíl žáků neprospěl. Od posledního inspekčního hodnocení
došlo k výraznému zlepšení výsledků žáků ve společné části maturitní zkoušky,
ve sledovaném období neuspěli pouze jednotlivci. Avšak výrazně horších výsledků, oproti
průběhu vzdělávání, dosahují žáci v dálkové formě studia v nástavbových oborech vzdělání,
kdy hrubá neúspěšnost, tj. podíl součtu žáků u zkoušky neúspěšných a zkoušku nekonajíc íc h
ku počtu všech přihlášených žáků, dosahovala až 75 %. V celostátním srovnání v dané
skupině oborů tak byla výrazně vyšší (v ČR 23,8 %). Z podrobné analýzy výsledků
didaktických testů vyplývá, že ve sledovaném období dosahují žáci školy všech oborů
v celostátním srovnání dané skupiny oborů srovnatelných nebo lepších výsledků v cizích
jazycích. V českém jazyce jsou obvykle výsledky srovnatelné, v matematice horší.
Pozitivním zjištěním je, že jednotlivci zpravidla úspěšně složí rozšiřující zkoušku



                                            7/11
z matematiky, a roste počet žáků uplatňujících jazykové certifikáty z anglického jazyka.
Tyto jevy se následně pozitivně promítají do úspěchů absolventů po ukončení studia.
Motivační vzdělávací prostředí podporuje rozvoj všech žáků a umožňuje jejich zapojení
do projektů zřizovatele i oborových soutěží. Dokladem osvojených odborných kompetencí
žáků je jejich umístění v oborových soutěžích ve škole nebo úspěšnost na celorepubliko vé
či mezinárodní úrovni. Při profesním směřování žáků jsou účelně využívány firemní
partnerské vztahy i zapojení bývalých absolventů, kteří např. natáčejí podcasty se
současnými žáky a odborníky z dopravy nebo učiteli školy na aktuální odborná témata. Žáci
školy často získávají profesní průmyslové certifikáty v návaznosti na spolupráci se
zřizovatelem a obsah vzdělávání ve všech oborech vzdělání, což zvyšuje jejich uplatnitelno st
na trhu práce, např. řidičské průkazy různých skupin, svářečské průkazy, EUROPAS,
Certifikát podnikatelských dovedností (ESP) apod.
Úzká spolupráce se zřizovatelem a sociálními partnery se promítá i do profesního směřování
končících žáků, převážná většina absolventů nastupuje přímo do praxe na jejich pracoviště.
Téměř dvě pětiny absolventů denního vzdělávání pokračují ve studiu v navazujících oborech
terciárního vzdělávání.


                                          Závěry
Vývoj školy
– Od posledního inspekčního hodnocení v roce 2020 došlo ke změně na pozici ředitele
  školy a rozšíření vedení školy o dalšího zástupce ředitele pro odborný výcvik,
– přetrvává velmi dobré materiálně technické zabezpečení a kvalita odborného vzdělává ní
  ve všech vzdělávacích oborech školy,
– byly upraveny školní vzdělávací programy v oblasti zaměření některých oborů vzdělání
  a proběhla aktualizace obsahu vzhledem k odbornému vzdělávání,
– zvýšil se počet žáků, došlo k částečné obměně pedagogického sboru,
– došlo k personálním změnám ve školním poradenském pracovišti a nastavení systému
  efektivní podpory žáků ve všech oborech vzdělání,
– ředitel školy v nové funkci přijal ke všem zjištěním předchozí inspekční činnosti opatření,
  která se pozitivně promítla do průběhu i výsledků vzdělávání žáků,
– od posledního inspekčního hodnocení došlo k výraznému zlepšení výsledků vzdělává ní
  žáků při ukončování studia maturitní zkouškou, i přes přijatá opatření však přetrvává
  vyšší neúspěšnost žáků dálkové formy nástavbových oborů vzdělání ve společné části
  maturitní zkoušky.

Silné stránky
– funkční řízení v souladu se strategií rozvoje školy reflektuje společenskou poptávku,
  požadavky trhu práce a potřeby školy; (1.1)
– dlouhodobá spolupráce se zřizovatelem a sociálními partnery umožňuje realizac i
  odborného vzdělávání na velmi dobré úrovni a přispívá k rozvoji odborných kompetencí
  žáků a jejich kariérního směřování; (1.5)




                                            8/11
– aktivní přístup ředitele ke zkvalitňování materiálních podmínek školy nejmodernějš ími
  zařízeními a technologiemi umožňuje realizaci vzdělávání v souladu s nastavenou
  koncepcí; (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– v části výuky méně efektivní časové a organizační rozvržení činností, nižší míra využití
  aktivizujících metod, forem a efektivního didaktického závěru vyučovací jednotky
  pro vzájemnou reflexi výuky; (4.2)
– v části vyučovacích hodin nižší míra diferenciace výuky vzhledem k individuá lním
  vzdělávacím potřebám žáků s větším zájmem o vyučovaný předmět nebo rychlejš ím
  tempem práce a méně časté využívání hodnocení vlastního pokroku žáky; (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– ve spolupráci se zřizovatelem pokračovat v modernizaci a obnově prostor teoretického
  a praktického vyučování s přihlédnutím k potřebám školy a k aktuálním moderním
  trendům v odborném vzdělávání, mj. k posilujícímu tématu elektromobility,
– hospitační činnost směřovat ke konkrétním doporučením pro zkvalitnění výuky
  a průběhu vzdělávání, více využívat následné hospitace a důsledně sledovat účinnost
  přijatých opatření, sdílet závěry z hospitační činnosti s pedagogy na různých úrovních,
– v souladu s koncepčními záměry systémově upravit další vzdělávání pedagogů zaměřené
  na aktivizační metody a formy výuky, způsob formativního hodnocení žáků, diferenciac i
  práce žáků vzhledem k jejich individuálním vzdělávacím potřebám,
– zlepšit strukturu vyučovacích hodin a jejich časového rozvržení, více uplatňovat
  aktivizační metody a formy práce,
– zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků, včetně žáků s rychlejš ím
  tempem práce nebo nadaných,
– více žáky průběžně zapojovat do evaluačního procesu, podporovat vzájemné hodnocení
  podle stanovených kritérií a sebereflexi vlastního pokroku,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle a zhodnocení přínosu hodiny ve spolupráci se žáky.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                           9/11
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenování do funkce ředitele Střední průmyslové školy dopravní, a.s.,
      čj. SPŠD/010/979/2022 ze dne 28. 6. 2022, ke dni 1. 7. 2022
 2.   Výpis z rejstříku škol a školských zařízení – platný k termínu inspekce
 3.   Rozhodnutí zřizovatele o povolení výjimky z nejvyššího počtu žáků v některých
      třídách od 1. 9. 2024 pro školní rok 2024/2025, ze dne 27. 8. 2024
 4.    Střednědobá strategie rozvoje Střední průmyslové školy dopravní, a.s. pro období
      2022 – 2027, platná k termínu inspekce
 5.   Výroční zprávy o činnosti školy za školní roky 2022/2023 a 2023/2024
 6.   Školní vzdělávací programy čtyřletých oborů vzdělání s maturitní zkouškou,
      pro jednotlivá zaměření, včetně aktualizací, platné k termínu inspekce: 18-20-M/01
      Informační technologie, 37-41-M/01 Provoz a ekonomika dopravy 39-41-L/01
      Autotronik (model L+H), 26-41-L/01 Mechanik elektrotechnik (model L+H),
 7.   Školní vzdělávací programy tříletých oborů vzdělání s výučním listem, včetně
      aktualizací, platné k termínu inspekce: 23-51-H/01 Strojní mechanik, 23-55-H/02
      Karosář, 23-61-H/01 Autolakýrník, 23-68-H/01 Mechanik opravář motorových
      vozidel, 26-51-H/01 Elektrikář, 26-52-H/01 Elektromechanik pro zařízení a přístroje,
      26-57-H/01 Autoelektrikář, 66-52-H/01 Aranžér
 8.   Školní vzdělávací programy nástavbových oborů vzdělání s maturitní zkouškou,
      pro jednotlivá zaměření, včetně aktualizací, platné k termínu inspekce: 23-43-L/51
      Provozní technika, 64-41-L/51 Podnikání, 66-42-L/51 Propagace
 9.   Školní řád SPŠ dopravní a. s., včetně příloh, vnitřní řády odborných učeben
      a pracovišť, platné k termínu inspekce
10.   Rozvrh vyučovacích hodin ve školním roce 2024/2025 platný k termínu inspekce
11.   Výběr třídních knih, školní roky 2023/2024, 2024/2025 vedených k termínu inspekce
12.   Záznamy z jednání pedagogické rady, předmětových komisí a hospitační činnosti
      školy, školní roky 2023/2024 a 2024/2025 vedené k termínu inspekce
13.   Plán DVPP a přehled DVPP platný k termínu inspekce
14.   Dokumentace školního poradenského pracoviště, včetně primární prevence, vedená
      k termínu inspekce
15.   Výběr z personální dokumentace pedagogických pracovníků vedené k termínu
      inspekce
16.   Kniha úrazů vedená k termínu inspekce
17.   Podklady k finančním podmínkám školy a zajištění smluvního školního stravování



                                         10/11
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Mgr. Ivana Kučerová, školní inspektorka
 Ing. Stanislav Paris, školní inspektor
 Ing. Miroslav Dundr, přizvaná osoba
 Bc. Hana Vejdovská, kontrolní pracovnice


3. 1. 2025




                                           11/11
