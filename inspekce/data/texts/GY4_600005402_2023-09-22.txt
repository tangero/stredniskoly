CSI0X00BPUWR




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2666/23-A
                                       Sp. zn. ČŠIA-S-71/23 A


Název                               Škola mezinárodních a veřejných vztahů Praha,
                                    Střední odborná škola, Gymnázium, s.r.o.
Sídlo                               Michelská 12, 140 00 Praha 4
E-mail                              info@smvvpraha.cz
IČO                                 25133241
Identifikátor                       600005402
Právní forma                        Společnost s r.o.
Zastupující                         Mgr. Vladimíra Michalíková
Zřizovatel                          Mgr. Martina Houdková
Místo inspekční činnosti            Michelská 12, 140 00 Praha 4
Inspekční činnost na místě          22. 9. 2023 − 27. 9. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.


                                         Charakteristika
Právnická osoba Škola mezinárodních a veřejných vztahů Praha, Střední odborná škola,
Gymnázium, s.r.o., Michelská 12, Praha 4 (dále „škola“) poskytuje střední vzdělání
s maturitní zkouškou v denní formě vzdělávání ve čtyřletém oboru Veřejnosprávní činnost
se zaměřením na Mezinárodní vztahy a diplomacii, Právo a právní administrativu, Mediální
komunikaci a PR, Finance, business a světovou ekonomiku a Destinační manage me nt
a od roku 2022 i ve čtyřletém oboru Gymnázium se zaměřením na Gymnázium moderních
technologií. Od školního roku 2018/2019 škola nepřijímá žáky do dálkové formy vzdělává ní
oboru Veřejnosprávní činnost.
K termínu inspekční činnosti se ve škole vzdělávalo ve 13 třídách 315 žáků. Nejvyšší
povolený počet žáků (485) byl využit ze 65 %. Od posledního inspekčního hodnocení v roce
2017 vzrostl počet žáků denního studia přibližně o 80 %. Ve škole se dlouhodobě vzdělává
zhruba třetina žáků s odlišným mateřským jazykem (dále „OMJ“) a poměrně nízký počet
žáků se speciálními vzdělávacími potřebami (dále „SVP“).
Jedná se o moderní vzdělávací instituci. Systémově jsou posilovány řečové dovednosti žáků
v cizích jazycích, mj. širokou vzdělávací nabídkou (anglický, německý, španělský,
francouzský a ruský), rodilými mluvčími, přípravou na mezinárodní certifikované zkoušky
a zahraničními výjezdy do partnerských škol (Rumunsko, Turecko). Rozvoj odborných
kompetencí žáků podporuje propracovaná struktura učebních a odborných praxí podle
jednotlivých zaměření.


                         Hodnocení podmínek vzdělávání
Ředitelka školy (dále „ředitelka“) zastává svoji funkci od roku 2015. Do řízení promítá své
manažerské a pedagogické zkušenosti. V oblasti zajištění personálních, materiálníc h
a finančních podmínek vytváří vhodné předpoklady pro stávající fungování školy i pro její
další perspektivní rozvoj. Realizovaný koncept odborného vzdělávání, rozšířený o různá
zaměření jednotlivých oborů, vhodně rozvíjí studijní předpoklady žáků, umožňuje jejich užší
profilaci již od prvního ročníku a podporuje zapojení žáků do rozšiřujících vzdělávac íc h
aktivit. Ředitelka dále na základě společenské poptávky a dlouhodobých záměrů zřizovate le
otevřela obor vzdělávání Gymnázium. Od posledního inspekčního hodnocení v roce 2017
ředitelka odstranila některé zjištěné nedostatky (vybírání poplatků za dodatečné zkoušky),
zaměřila se na zefektivnění systému prevence rizikového chování žáků (odstranění vysoké
absence, studijní neúspěšnosti žáků), nastavila účinnou podporu pro vzdělávání žáků s OMJ.
Koncepci vedení školy sdílí všichni aktéři vzdělávacího procesu.
Systematická spolupráce s profesními partnery, např. Ministerstvo spravedlnosti ČR, soudy,
advokátní kanceláře, banky, ČVUT, Metropolitní univerzita Praha, zajišťuje nezbytno u
zpětnou vazbu pro odborné vzdělávání, inovaci obsahu učiva i rozvoj odborných dovedností
žáků. Zapojení žáků školy do mezinárodních projektů a vzájemná kooperace s partnerskými
školami v zahraničí přispívá k mobilitě žáků i učitelů a k výměně edukativních zkušeností.
Zároveň přispívá k rozvoji sociálně komunikativních a personálních kompetencí žáků.
Činnost školy pozitivně ovlivňuje konstruktivní spolupráce se zřizovatelem. Propracovaný
způsob prezentace školy na veřejnosti a zapojení zákonných zástupců zahrnuje řadu
kulturních a charitativních aktivit (Euroasijský den, Ekoden, Srdíčkový den, Dobrý anděl),
dny otevřených dveří a zapojení školy do komunitního projektu Poznej Michli. Participace
žáků na dění ve škole je umožněna prostřednictvím žákovské rady.
Ředitelka delegovala část svých pravomocí na své dvě zástupkyně. K plynulému přenosu
informací mezi jednotlivými aktéry vzdělávání napomáhá elektronický informační systém
a propracovaný systém využití Google Classroom učeben. Standardně fungující platformu
pro participaci všech pedagogů na vzdělávacích a výchovných procesech představují
provozní porady a pedagogické rady, na nichž ředitelka projednává všechny záležitos ti
týkající se vzdělávání a zásadní pedagogické dokumenty. Pedagogové v rámci vzdělávac íc h
sekcí (cizích jazyků, společenských věd a sportovních aktivit) a vyučující ostatních


                                           2/9
předmětů v rámci profesní spolupráce efektivně spolupracují s vedením školy především
v oblasti evaluace vzdělávací činnosti, výsledků vzdělávání a naplňování školního
vzdělávacího programu. Méně se však zabývají didaktikou některých předmětů,
sjednocením kriteriálního hodnocení, vyhodnocováním účinnosti zvolených metod a forem
práce (zejména s ohledem na rozdílnou náročnost některých vyučujících) i volbou
prostředků aktivizace žáků.
Efektivitu řízení zvyšují uplatňované nástroje kontroly a pravidelné evaluační aktivity,
jejichž prostřednictvím vedení školy vyhodnocuje úroveň vzdělávání a kvalitu práce
pedagogů, výsledky vzdělávání žáků i klima školy a následně promítá svá zjištění
do konkrétních opatření. Ze závěrů hospitační činnosti v teoretickém vyučování sice
vyplývají konkrétní doporučení v oblasti aktivizačních metod a forem či diferenc iace
a individualizace výuky, avšak někteří vyučující je v průběhu vzdělávání dostatečně
neuplatňují.
Koncepční práce vedení školy se odráží v příznivých personálních podmínkách. Vzdělává ní
zabezpečuje pedagogický sbor, ve kterém došlo od poslední inspekční činnosti k výrazné
obměně a významně se zvýšil počet interních vyučujících. Tvoří jej 35 pedagogickýc h
pracovníků. Zhruba pětina nekvalifikovaných vyučujících si odborné vzdělání v současné
době doplňuje studiem pedagogické způsobilosti. Nově příchozím a začínajícím pedagogům
je v rámci adaptačního období poskytována systematická podpora vedení školy, uvádějíc ího
učitele a vzájemné náslechy se zkušenými kolegy. Škola má zpracovaný plán adaptace
začínajících pedagogů.
Další vzdělávání pedagogických pracovníků (dále „DVPP“) plně pokrývá potřeby školy.
Plán DVPP vychází z principu rovnosti, potřeb školy, rozpočtu a studijního zájmu
pedagogických pracovníků, podporuje zahraniční mobilitu učitelů, zvyšování jejich
odbornosti a pedagogických kompetencí. Vedení školy klade potřebný důraz na svůj
profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitelka pravidelně vyhodnocuje stav
materiálně technického zázemí a v souladu s profilací školy a udržením moderních trendů
ve vyučování jej systematicky obnovuje a dovybavuje didaktickými pomůckami.
Realizované rekonstrukce a úpravy v posledních letech přispěly k dalšímu rozvoji školy
a vytvoření kvalitních podmínek pro výuku. Škola disponuje dostatečným počtem
kmenových, odborných a specializovaných učeben včetně laboratoře pro gymnaziá lní
vzdělávání umožňující prvky badatelské výuky, aulou. Žáci využívají studovnu a relaxační
zóny po celé škole. K zajištění výuky tělesné výchovy si škola pronajímá tělocvičny a hřiště
ve svém okolí. Školní stravování je zajištěno celodenně ve školní restauraci externí firmou,
která nabízí k obědu dvě teplá jídla a další bohatou nabídku studeného i teplého bufetu. Škola
věnuje dostatečnou pozornost bezpečnosti a ochraně zdraví.


                          Hodnocení průběhu vzdělávání
Realizaci a zvládnutí nároků odborného i gymnaziálního vzdělávání efektivně napomáhá
promyšlená organizace vzdělávání a účelné využití disponibilní časové dotace s ohledem
na zaměření žáků, mj. četné dělené hodiny nejen hlavníc h předmětů. Rozvoj studijníc h
předpokladů žáků je zajištěn širokou nabídkou cizích jazyků včetně výuky odborného cizího
jazyka a povinně volitelných seminářů podporujících naplnění profilu absolventa.




                                             3/9
Společným znakem všech hospitovaných hodin byla příjemná atmosféra, vzájemně
respektující přístup učitele a žáků, dodržování nastavených pravidel práce a komunikace.
Pojetí výuky částečně ovlivňovala určitá míra profesní autonomie učitelů a množství jejich
pedagogických zkušeností, např. osvědčené didaktické postupy, zavedený výukový styl.
Žáci zpravidla prokazovali odpovídající úroveň znalostí a vědomostí, které se projevovaly
zejména v oblasti jazykových, společenskovědních či odborných dovedností podle jejich
studijního zaměření.
Většina hospitovaných hodin dosahovala očekávané úrovně. Zdařilé vyučovací hodiny se
vyznačovaly metodickou propracovaností a účelností didaktických postupů, což se
projevovalo vyšším zapojením žáků do výuky. Stanovené vzdělávací strategie obvykle
rozvíjely vědomosti a dovednosti, svou náročností odpovídaly věku i schopnostem žáků
a ve vyšších ročnících směřovaly k efektivní přípravě k maturitní zkoušce. Ve většině
případů měly sledované hodiny promyšlenou strukturu s jasným stanovením cíle a tématu,
byly organizačně dobře připraveny a zvládnuty. Převažovala frontální výuka s výraznějš í
rolí učitele, doplněná řízeným rozhovorem a samostatnou prací žáků.
Ve sledovaných hodinách výuky jazyků ve větší míře k motivaci žáků přispívalo průběžné
střídání činností, práce s textem i zařazování audiovizuálních ukázek a byly většinou vedeny
v cílovém jazyce. Propojování probíraných témat s jejich využitím v reálné komunikač ní
situaci podpořilo aktivní užití slovní zásoby i vzájemnou interakci žáků, ne vždy však
dokázali vyučující dostatečně využít výhody menšího počtu žáků. V některých hodinách
nebyl vytvářen dostatečný prostor pro souvislejší mluvený projev žáků a ve výuce cizích
jazyků nebyl cíleně podpořen rozvoj jejich interaktivních řečových dovedností. K širšímu
rozvoji jazykových kompetencí žáků výrazně přispívá jejich publikační činnost ve školním
časopise a v podcastu v rámci školního projektu. V převážné části sledovaných hodin
matematiky byla výuka efektivně podpořena vhodnou volbou didaktických a metodickýc h
prvků, bylo postupováno od jednoduššího učiva ke složitějšímu, zvolený postup podporoval
rozvoj logického myšlení a samostatného uvažování žáků. Všichni žáci však plnili stejné
typy úloh bez odlišné míry obtížnost. Ne vždy poskytovaly zvolené úlohy vyučujíc ím
i žákům potřebnou zpětnou vazbu o zvládnutí učiva. Ve sledovaných hodinách
přírodovědného vzdělávání byla cíleně rozvíjena přírodovědná gramotnost četným
využíváním poznatků žáků a mezipředmětových vztahů. Ve společenskovědním a odborném
vzdělávání učitelé cíleně propojovali učivo v širších souvislostech a vedli žáky k pochopení
vzájemných vztahů, k logickému uvažování, k vytváření postojů a názorů. Žáci prokazovali
velmi dobrou úroveň vyjadřovacích schopností, používali správnou odbornou terminolo gii,
prokazovali schopnost uplatnit probírané jevy v příkladech z reálného života. V odborném
vzdělávání je cíleně propojována teoretická výuka s praktickým využitím získávanýc h
znalostí a dovedností formou řady projektů např. Diplomatické fórum, Sociální síť a média
aj. Žáci sami velmi zdařile simulují průběh soudního řízení, pracují ve fiktivních firmác h,
vedou si své E-portfolio, ve kterém během studia dokumentují svůj profesní i osobnostní
rozvoj.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností vedly k pasivitě jednotlivců a nerovnoměrnému zapojení některých žáků
do vyučování. Učitelé v malé míře diferencovali zadávané úkoly s ohledem na žáky
s odlišným tempem práce a zájmem o vyučovaný předmět, v průběhu výuky podporovali
žáky se SVP, poskytovali jim odpovídající prostor pro plnění zadaných úkolů, nijak však
nepracovali se žáky nadanými. Zároveň si pouze v malé míře ověřovali, zda a na jaké úrovni
žáci zvládli obsah aktuálně probíraného učiva. V hodinách vyučující nevytvořili prostor
pro efektivní shrnutí a fixaci poznatků, sebereflexi žáků či vzájemné žákovské hodnocení.


                                            4/9
K všestrannému rozvoji osobnosti žáků přispívá jejich zapojování do národních
i mezinárodních projektů a tradičních celoškolních akcí. Pravidelně zařazované aktivity
propojují teoretickou výuku s praxí a přispívají k naplňování klíčových kompetencí
(zahraniční výjezdy, exkurze, besedy s moderátory, sportovní kurzy, charitativní akce,
ekologické aktivity). Škola vytváří vhodné podmínky pro podporu individuálníc h
a skupinových zájmů žáků (účast na olympiádách, sportovních soutěžích, vydávání školního
časopisu, Diplomatické fórum a jiné).


                         Hodnocení výsledků vzdělávání
Od minulé inspekční činnosti se zefektivnil systémem poradenských služeb, což má vliv
i na výsledky vzdělávání žáků. Poskytování poradenských služeb je založeno především
na úzké spolupráci členů školního poradenského pracoviště (tj. výchovná poradkyně,
metodička prevence a externí psycholožka) s vedením školy, třídními učiteli a ostatními
pedagogy. Škola průběžně identifikuje individuální vzdělávací potřeby žáků se SVP,
poskytuje jim podporu formou individuálních konzultací nebo doučování. Žákům s OMJ mj.
poskytuje podporu multikulturní pracovnice, která zároveň vyučuje češtinu jako cizí jazyk
a komunikuje i se zákonnými zástupci.
Školní preventivní strategie zohledňuje potřeby školy, skladbu třídních kolektivů
a umožňuje včasnou identifikaci případných problémů. Nastavené mechanismy, pravidla
a metodiky poskytují všem aktérům vzdělávání funkční systém při řešení výchovně
vzdělávacích problémů a prevenci rizikového chování, např. interní preventivní programy,
preventivní intervence ve třídách, konzultace s pedagogy. Řada osvědčených nástrojů,
jako jsou adaptační a sportovní kurzy, práce s třídními kolektivy, tematicky zaměřené
přednášky, akce a sportovní aktivity, posiluje sounáležitost žáků se školou a vede
k vytváření vzájemných vztahů mezi učiteli a žáky. Ojedinělé případy rizikových jevů jsou
řešeny individuálně výchovnými komisemi ve spolupráci s třídními učiteli a zákonnými
zástupci. Počet uložených kázeňských opatření zhruba koresponduje s počtem udělenýc h
pochval. Jako další motivaci využívá škola prospěchové stipendium formou slevy
na školném.
Výsledky vzdělávání žáků jsou pravidelně vyhodnocovány v průběhu celého vzdělává ní.
Úroveň osvojených vědomostí, znalostí i praktických dovedností žáků je ověřována
prostřednictvím běžných nástrojů, tzn. pololetní a závěrečná klasifikace, ústní a písemné
práce žáků. Rozvoj odborných kompetencí žáků je pravidelně vyhodnocován zejména při
evaluaci žákovských projektů, odborných praxí, zahraničních stáží, spolupráce
s partnerskými školami. Výsledky žáků v průběhu vzdělávání jsou také ověřovány cvičnými
didaktickými testy z předmětů společné části maturitní zkoušky a na konci 3. ročníku malou
maturitou, která kopíruje kompletní maturitní zkoušku. Z analýzy průběžných výsledků
vzdělávání žáků je však zřejmé, že ne všichni vyučující respektují kritéria průběžného
hodnocení nastavená ředitelkou, což se negativně promítá do celkového hodnocení
některých odborných předmětů a matematiky. Škola využívá externí testování ČŠI, např.
ve školním roce 2022/2023 dosáhli žáci průměrných výsledků ve čtenářské a finanč ní
gramotnosti.
Vyšší omluvená absence jednotlivců se v některých předmětech promítá do uzavírá ní
pololetní klasifikace, neomluvená absence je zanedbatelná. Ve sledovaném období dvou
školních let zhruba 15 % žáků konalo náhradní klasifikaci nebo opravné zkoušky, pouze
jednotlivci neprospěli, ukončili vzdělávání nebo opakují ročník. Výsledky žáků jsou



                                           5/9
v průběhu vzdělávání stabilní, nejvýše desetina žáků prospívá s vyznamenáním. Výsledky
vzdělávání žáků se SVP nebo s OMJ jsou srovnatelné v porovnání s žáky intaktními.
Výsledky žáků při ukončování vzdělávání zpravidla korespondují s jejich hodnocením
v průběhu studia. Nastavený systém jazykového vzdělávání se pozitivně promítání
i do uzavírání studia. Ve společné části maturitní zkoušky si téměř všichni žáci volí a vždy
úspěšně složí zkoušku z cizího jazyka (převážně anglického), matematiku si vybírají jen
jednotlivci. Ve sledovaném období dvou školních let 2020/2021 a 2021/2022 téměř všichni
žáci konající maturitní zkoušku uspěli ve všech jejích částech, neuspěli jen jednotlivc i
z českého jazyka a odborných předmětů. Hrubá neúspěšnost školy v maturitní zkoušce je
srovnatelná v rámci ČR ve stejné skupině oborů vzdělávání, je zvyšována pouze počtem
žáků nekonajících nebo neúspěšných v profilové části maturitní zkoušky. Z podrobné
analýzy dosahovaných výsledků ve společné části maturitní zkoušky vyplývá, že ve srovnání
v rámci ČR dosahují úspěšní žáci srovnatelných výsledků v českém jazyce a matematice
a výrazně lepších výsledků v cizím jazyce.
Kariérové poradenství funguje na standardní úrovni. Škola připravuje žáky na další terciální
vzdělávání, o čemž svědčí vysoká úspěšnost absolventů (zhruba 80 %) při přijetí na vysoké
školy různého zaměření (mediální studia, politologie, mezinárodní vztahy, VŠE, právnická
fakulta). Ostatní absolventi směřují do zaměstnání (nejčastěji PR agentury), část
do zahraničí.


                                         Závěry
Vývoj školy
Od posledního inspekčního hodnocení roste počet žáků a tříd denní formy vzdělávání, byl
otevřen nový obor vzdělávání Gymnázium a zcela utlumena dálková forma vzdělávání oboru
Veřejnosprávní činnost. Změnila se struktura pedagogického sboru, výrazně vzrostl počet
interních pedagogů. Zlepšily se výsledky vzdělávání žáků, zefektivnil se systém prevence
rizikového chování žáků. Vedení školy průběžně zlepšuje materiálně technické zázemí
pro vzdělávání a finanční podmínky školy.
Silné stránky
Střední škola – gymnaziální obory
– zapojení školy do projektů na podporu jazykových kompetencí a osobnostního rozvoje
  žáků (6.3)
Střední škola – negymnaziální obory
– dlouhodobá spolupráce s četnými sociálními partnery přispívá k inovaci obsahu učiva,
  rozvoji praktických dovedností žáků i k profesnímu růstu pedagogů a umožňuje realizac i
  odborného vzdělávání na velmi vysoké úrovni (1.5)
– možnost volby zaměření studia rozvíjí studijní předpoklady žáků, umožňuje jejich užší
  profilaci (5.3)
– zapojení školy do projektů na podporu jazykových              a odborných kompetencí
  a osobnostního rozvoje žáků (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Slabé stránky (oblasti ke zlepšení)
Střední škola – gymnaziální obory
– v části výuky převažující frontální organizace práce v hodinách, málo pestré výukové
  metody a minimální využití různých informačních zdrojů nevytvářejí dostatečný prostor
  pro aktivitu všech žáků (4.2)
– v části výuky méně efektivní časové a organizační rozvržení činností, kdy v závěru
  vyučovací jednotky chyběl prostor pro efektivní shrnutí a fixaci poznatků, sebereflexi
  žáků či vzájemné žákovské hodnocení (4.3)
– chybí diferenciace vzdělávacího obsahu s ohledem na vzdělávací potřeby žáků (4.3)
– v části hodin výuky cizích jazyků chybí podpora souvislého mluveného projevu (4.3)
Střední škola – negymnaziální obory
– v části výuky převažující frontální organizace práce v hodinách, málo pestré výukové
  metody a minimální využití různých informačních zdrojů nevytvářejí dostatečný prostor
  pro aktivitu všech žáků (4.2)
– v části výuky méně efektivní časové a organizační rozvržení činností, kdy v závěru
  vyučovací jednotky chyběl prostor pro efektivní shrnutí a fixaci poznatků, sebereflexi
  žáků či vzájemné žákovské hodnocení (4.3)
– chybí diferenciace vzdělávacího obsahu s ohledem na vzdělávací potřeby žáků (4.3)
– v části hodin výuky cizích jazyků chybí podpora souvislého mluveného projevu (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zlepšit strukturu vyučovacích hodin, důsledněji se zaměřit na shrnutí a fixaci poznatků
  a více zapojovat žáky do evaluačních aktivit v průběhu i závěru vyučovacích hodin,
  ve větší míře vést žáky k sebehodnocení,
– volit různé formy práce v hodinách, zvýšit pestrost výukových metod a využití různých
  informačních zdrojů, vytvářet prostor pro aktivitu všech žáků,
– diferencovat výuku, důsledně uplatňovat individuální přístup k žákům včetně žáků
  nadaných,
– podporovat souvislý mluvený projev ve výuce cizích jazyků,
– sjednotit kriteriální hodnocení vyučujících stejných předmětů.
Pro účely zvýšení dotací právnická osoba vykonávající činnost školy dosahuje výsled ků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomíne k
k obsahu inspekční zprávy, resp. od doručení stanoviska k připomínkám, přijmo ut



                                            7/9
opatření k odstranění nedostatků zjištěných inspekční činností a ve stejné lhůtě
písemně informovat Českou školní inspekci, jaká byla přijata opatření.
Zprávu zašlete prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád účinný k termínu inspekční činnosti
 3.   Školní vzdělávací program, včetně dodatků a aktualizací oborů 68-43-M/01
      Veřejnosprávní činnost a 79-41-K/41 Gymnázium, účinný pro vzdělávání žáků
      1. až 4. ročníku ve školním roce 2023/2024
 4.   Třídní knihy vedené ve školním roce 2022/2023 a 2023/2024 k termínu inspekční
      činnosti
 5.   Dokumentace koordinátorů v oblasti výchovného poradenství a prevence vedené
      k termínu inspekční činnosti
 6.   Záznamy z pedagogických rad ve školních rocích 2021/2022 až 2023/2024 k termínu
      inspekční činnosti
 7.   Doklady o přijímání a o ukončování vzdělávání (vybraný kontrolní vzorek)
 8.   Rozvrh vyučovacích hodin ve školním roce 2023/2024
 9.   Zápisy z odborných sekcí za sledované období k termínu inspekční činnosti
10.   Školní matrika v elektronické podobě vedená k termínu inspekční činnosti
11.   Výroční zpráva o činnosti školy ve školním roce 2021/2022
12.   Personální dokumentace pedagogických pracovníků k termínu inspekční činnosti
      (vybraný kontrolní vzorek)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         8/9
Složení inspekčního týmu a datum vyhotovení inspekční zprávy

 Ing. Stanislava Grundová, školní inspektorka,
 vedoucí inspekčního týmu

 Mgr. et Bc. Lenka Rose, školní inspektor
 Mgr. Hana Vejrážková, školní inspektorka

 Ing. Marta Dykovská, kontrolní pracovnice
 MSc., Ph.D. Jan Polišenský, přizvaná osoba


 16. října 2023




                                             9/9
