CSI0X00B1YBK
Počet listů: 9




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-173/23-E


Název                                Střední průmyslová škola elektrotechnická a Vyšší
                                     odborná škola Pardubice
Sídlo                                Karla IV. 13, Zelené Předměstí, 530 02 Pardubice
E-mail                               spse@spse.cz
IČO                                  02 013 762
Identifikátor                        691 005 559
Právní forma                         příspěvková organizace
Zastupující                          Mgr. Petr Mikuláš
Zřizovatel                           Pardubický kraj
Místo inspekční činnosti             Karla IV. 13, Pardubice
                                     Do Nového 1131, Pardubice
Inspekční činnost na místě           15., 16. a 20. až 22. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.
                                    Charakteristika
Střední průmyslová škola elektrotechnická a Vyšší odborná škola Pardubice (dále „škola“)
vykonává činnost střední školy a vyšší odborné školy. Ve střední škole je vzdělává ní
realizováno v denní formě ve čtyřletých oborech vzdělání ukončovaných maturitní zkouškou
(18-20-M/01 Informační technologie, 26-41-M/01 Elektrotechnika, 26-45-M/01
Telekomunikace a 26-41-L/01 Mechanik elektrotechnik) a v dvouletém nástavbovém oboru
vzdělání (26-41-L/52 Provozní elektrotechnika). Realizováno je také vzdělávání ve tříletýc h
oborech vzdělání ukončovaných závěrečnou zkouškou (26-51-H/01 Elektrikář a 26-52-H/01
Elektromechanik pro zařízení a přístroje). Ve vyšší odborné škole se vzdělávají studenti
ve dvou tříletých akreditovaných vzdělávacích oborech vzdělání ukončovanýc h
absolutoriem (26-47-N/13 Výpočetní technika a 75-32-N/01 Sociální práce) v denní formě.
Vzdělávání žáků a studentů probíhá ve dvou školních areálech, obory vzdělání kategorie M
a obory vzdělání vyšší odborné školy na adrese Karla IV. 13, Pardubice a obory vzdělání
kategorie L a H na adrese Do Nového 1131, Pardubice. Ve školním roce 2022/2023 bylo
vzděláváno ve střední škole celkem 900 žáků, z tohoto počtu výrazná většina (802)
v maturitních oborech vzdělání, ve vyšší odborné škole bylo ke studiu zapsáno celkem
113 studentů.
Střední škola ke dni inspekční činnosti evidovala 66 žáků se speciálními vzdělávac ími
potřebami, čtyři žáci se vzdělávali podle individuálního vzdělávacího plánu. Další, zejména
žáci-cizinci, jsou v případě potřeby vzděláváni podle plánu pedagogické podpory v rámci
prvního stupně podpůrných opatření. Žákům ze vzdálenějších míst bydliště škola zajišťuje
možnost ubytování v domově mládeže na adrese Rožkova 331, Pardubice nebo na adrese
Sokolovská 248, Rybitví. Stravování je pro žáky zajišťováno ve školních jídelnách několika
různých subjektů v Pardubicích.


                          Hodnocení podmínek vzdělávání
Ředitel školy ve svém prvním funkčním období od roku 2019 řídí školu v souladu s jejími
potřebami včetně zpravidla účelného nastavení kontrolních mechanismů. Koncepci rozvoje
školy pro období 2020 až 2025 formuloval pro potřeby konkurzního řízení. Průběžné
vyhodnocování naplnění cílů, omezení hrozeb nebo využití příležitostí zatím probíhalo spíše
v omezené míře, nejčastěji v rámci každoročního zpracování výroční zprávy o činnosti
školy. Prioritou zůstává otevřená komunikace školy s účastníky vzdělávání na všech
úrovních, jedním z hlavních cílů je především účelné a smysluplné podporování vzájemné
spolupráce mezi oběma místy vzdělávání. Příležitostí je najít způsob zapojení širšího okruhu
účastníků vzdělávání k diskuzi nad aktuálními koncepčními záměry, což umožní účelnou
komunikaci potřebnou i k formulaci cílů školy pro další období.
Řídicí procesy ve škole jsou dobře nastaveny, společně s ředitelem se na nich podílí několik
dalších pedagogů, jejichž činnosti a zodpovědnost jsou jasně určené. Vzhledem k velikosti
školy i počtu učitelů, žáků i tříd na dvou relativně vzdálených pracovištích je přínosem
účelné rozložení kompetencí mezi pět zástupců ředitele. Činnosti školy jsou plánované
ve spolupráci s pedagogickou radou i jednotlivými předmětovými sekcemi, vzájemná
komunikace je pravidelná, v případě potřeby i operativní. Málo systematické je zatím
získávání zpětné vazby ředitelem od jednotlivých zástupců a její vyhodnocování, které by
napomáhalo přijímat účelná opatření. Doporučením je více zohledňovat tuto zpětnou vazbu
také při plánování např. dalšího vzdělávání pedagogických pracovníků nebo témat
pro hospitační činnost. Příležitostí je při kontrolní činnosti vedení školy důsledněji ověřovat


                                             2/9
úplnost vydávaných pokynů nebo závěrů z jednání (předmětových sekcí, pedagogické rady
apod.).
Hospitační činnosti se v různých formách věnují v teoretické i praktické výuce zejména
zástupci ředitele. Zatím není systémově nastaveno ověřování účinnosti doporučení ze závěrů
hospitací na zlepšování průběhu výuky. Doporučením je motivování učitelů k vzájemným
hospitacím (prozatím neprobíhají) pro získání pedagogické inspirace a upevnění pozitivního
profesního nadhledu.
Ve školních vzdělávacích programech střední školy, zejména u oborů vzdělání kategorie M,
došlo od poslední inspekce k úpravám, které škola realizovala po odborné debatě nejen
vedení školy, ale také předmětových komisí nebo garantů jednotlivých oborů. Vzdělávac í
programy vyšší odborné školy jsou akreditovány a odpovídají rozsahem i zpracováním
potřebám vzdělávání v obou oborech studia.
Prostorové podmínky školy byly v době konání inspekce na adrese Karla IV 13, Pardubice
částečně omezeny probíhající rozsáhlou rekonstrukcí, jejímž vlivem nebyly všechny učebny
plně k dispozici nebo výuka probíhala v náhradních prostorech. Materiálně technické
podmínky některých odborných pracovišť jsou velmi dobré a průběžně se dále zkvalitňují,
učebny jsou dobře vybavené potřebnými pomůckami a přístroji např. pro realizaci měření.
Dílny a jejich zázemí na pracovišti Do Nového 1131, Pardubice umožňují realizaci i více
výukových celků, např. slaboproudé elektrotechnické práce, mechanické práce, silnoproudé
instalace, nejsou však dostatečně podnětné a vyžadují rekonstrukci. Málo podnětné je také
prostředí některých kmenových tříd na obou pracovištích. Často v nich chybí vybavení
podporující příznivé estetické prostředí potřebné pro vzdělávání. Finanční podmínky
umožňují realizaci vzdělávání ve střední škole i ve vyšší odborné škole, na obnovu
a doplnění materiálního zázemí k výuce získává škola prostředky také ze sponzorských
věcných nebo finančních darů. Svoji situaci škola vylepšuje i doplňkovou činností
(např. kurzy).
Personální podmínky školy podporují vzdělávání žáků, začínající učitelé i učitelé
dokončující potřebné pedagogické studium jsou podporováni např. prostřednictvím
uvádějících učitelů. V době konání inspekce oba metodikové prevence vykonávali svoji
funkci bez absolvovaného specializačního studia, to ale nemělo negativní vliv na výkon
jejich činnosti. Přínosem byla např. aktivní a účelná spolupráce metodika prevence
a výchovné poradkyně na pracovišti Do Nového 1131, Pardubice.


                          Hodnocení průběhu vzdělávání
Ve sledovaných hodinách teoretické výuky ve střední škole učitelé velmi často svým
vstřícným přístupem k žákům účelně podporovali jejich zájem o vzdělávání, které probíhalo
zpravidla v klidné pracovní atmosféře. V jejich úvodu učitelé často dokázali žáky motivo vat
k učení, opakování z minulých hodin bylo vhodně využito k navázání na nové učivo. Téma
jednotlivých hodin učitelé žákům sdělovali vždy v úvodu, ale pouze ojediněle vytyčova li
pedagogické cíle potřebné k získání účelné zpětné vazby od žáků. Někdy dokázali učitelé
formulovat v průběhu výuky alespoň dílčí cíle, jejichž naplnění ale v závěru hodin zpravidla
neověřovali. Velmi rozdílná byla strukturovanost navštívených hodin. Málo účelné byly
pro žáky monotónní výklady učitelů spojené s opisováním diktovaného nebo promítnuté ho
učebního textu. Přínosem byly hodiny zaměřené např. na aktivní diskusi žáků
k vyučovanému tématu nebo projev jejich postojů k nastoleným otázkám. Většinou ale stále
přetrvávala spíše snaha o řízený rozhovor se žáky, který byl více účelný při komunikac i
s menšími skupinami žáků nebo při individuální dopomoci jednotlivcům. Stále přetrvávalo


                                            3/9
výrazné využívání frontální výuky s dominantní rolí učitele, v menší míře učitelé využíva li
zejména při procvičování učiva samostatnou práci žáků. Spíše ojediněle byla zazname ná na
cílená vzájemná spolupráce žáků při plnění zadaných úloh. Učitelé nevyužívali aktivní práci
žáků s informacemi získanými z dalších zdrojů, která by podpořila rozvoj jejich kritického
myšlení. Didaktickou techniku učitelé využívali téměř výhradně k prezentování učiva,
v menší míře posilovali názornost výuky např. využitím fotografie nebo výukového videa.
Zcela chyběly prvky diferenciace náročnosti zadávaných úloh, čímž byl omezen potřebný
rozvoj znalostí a dovedností zejména nadaných žáků. Ve třídách s velmi rozdílnými
učebními předpoklady žáků je doporučením zařazovat úkoly a učební strategie v rozdílné
náročnosti, která umožní většině z nich dosáhnout vzdělávacího cíle. Vhodná podpora žáků
se speciálními vzdělávacími potřebami byla ve sledované výuce zaznamenána ojediněle,
např. poskytnutím delšího času na vypracování úlohy při ověřování znalostí. I když byly
zaznamenány příklady vhodné a účelné individuální dopomoci žákům, většina hodin měla
jednotné tempo i jednotnou náročnost pro všechny. Prvky účelného sebehodnocení žáků
byly zaznamenány jen ojediněle, vzájemné hodnocení žáků bylo zaznamenáno ve výuce
českého jazyka a literatury. Funkční závěry hodiny byly zpravidla opomíjenou součástí
výuky. Někdy pouze učitel rekapituloval průběh hodiny, na výzvu k dotazům většinou žáci
nereagovali, a proto chybělo získání účelné zpětné vazby.
V hodinách českého jazyka vzdělávání směřovalo k přípravě k maturitní zkoušce. Převládal
frontální způsob práce s využitím řízeného rozhovoru pro podporu souvislého vyjadřování.
Žáci pracovali s vhodně zvolenými uměleckými texty, které vedly k rozvoji čtenářské
gramotnosti. Výběr textů v některých hodinách také cíleně podporoval rozvoj
emocionálního prožívání a vedl žáky k formulování postojů. Podporující bylo využívá ní
vlastních pracovních listů k upevnění učiva. Výuka anglického jazyka byla převážně vedena
v cizím jazyce, což podporovalo rozvoj jazykových dovedností žáků. Chybělo výraznějš í
využití kooperačních metod, které by u žáků s různou úrovní dovedností i vzdělávac íc h
potřeb podpořily získání komunikačních a sociálních kompetencí.
Teoretické odborné vzdělávání i odborný výcvik v oborech elektro byly na školních
i smluvních pracovištích dobře organizačně zajištěny. Pro realizaci praktické výuky jsou
přínosem odborně kvalifikovaní učitelé pro vyučované předměty, kteří se orientují nejen
v problematice vyučovaného předmětu, ale i v přesahu do dalších oblastí elektrotechnik y
mimo vyučovaný předmět.
Vzdělávání v oboru informační technologie je účelně podporováno dostatečným
materiálním zázemím pro výuku. Výuka např. aplikační grafiky nebo 3D grafiky byla
na výborné úrovni. Příležitostí je výraznější zaměření na objektovou analýzu a design
v rámci programování. Doporučením je např. cílená podpora učitelů v rámci dalšího
vzdělávání pedagogických pracovníků nebo využití odborníků z praxe se zkušenostmi
a vzděláním v oboru software, programování a informatika.
Při odborném výcviku učitelé vhodně využívali instruktážní ukázky jednotlivých úkonů,
zaznamenán byl vesměs aktivní individuální přístup učitelů k žákům, motivování žáků
k dodržování technologických postupů, k samostatnosti a k pečlivosti. V průběhu sledované
výuky bylo zaznamenáno převážně efektivní využívání času a aktivní přístup žáků k plnění
zadaných úkolů. Žáci pracovali samostatně, a velmi dobře komunikovali s vyučujíc ím.
Úkoly pro žáky byly částečně diferenciované a umožňovaly žákům postupovat vlastním
tempem. Jen výjimečně bylo využito formativní hodnocení v závěru vyučovací jednotky
(naplnění výukového cíle zaměřeného na žáka a cíle vyučovací jednotky). Většinou
se učitelé soustředili na hodnocení odevzdávaného výsledku činnosti (např. výrobku). Žáci
při odborném výcviku na pracovišti u smluvního partnera získávají potřebné odborné,
sociální i komunikativní kompetence (např. vzdělávání v reálném prostředí, práce v týmu,


                                            4/9
zodpovědnost za svěřený úkol, upevňování pracovních návyků). Vytvářejí si tak reálnou
představu o fungování odborné firmy a možnostech svého dalšího uplatnění.
Sledovaná výuka ve vyšší odborné škole probíhala bez obsahových nedostatků. Učitelé měli
zájem o vzdělávání studentů, výuku vedli ve vzájemných mezipředmětových souvislos tec h
a propojovali ji často účelně se zkušenostmi z praxe. V několika sledovaných hodinách
vhodným způsobem stanovili pedagogický cíl, ale k jeho naplnění se vraceli při závěrečném
shrnutí pouze formálně, bez výraznějšího zapojení studentů např. formou sebehodnocení.
Při přednáškách i cvičeních naprosto převládala frontální forma výuky, ostatní formy více
podporující aktivní zapojení studentů byly spíše výjimkou. Didaktickou techniku učitelé
využívali ve většině sledovaných hodin zpravidla účelně, samostatnou práci podporovali
např. poskytováním prezentací studentům pro domácí přípravu. Vyhledávání informac í
z různých zdrojů a práce s nimi nebylo zaznamenáno. Příležitostí je v některých hodinách
zejména přednášek více využívat vhodnou podporu názornosti výuky a lépe strukturovat
obsah učiva, což některým studentům umožní účelné prohloubení vhledu do problematik y
přednášeného tématu. Ve výuce anglického jazyka převládalo užití vyučovaného jazyka,
český jazyk byl užíván zřídka a zpravidla v potřebných situacích. Ve výuce odborných
předmětů učitelé často podporovali vyvozování a logické uvažování studentů směřujíc í
k praktickému užití získaných znalostí a dovedností. Zaznamenáno bylo zapojování studentů
do diskuse či vytváření prostoru k vyjádření jejich názoru.


                          Hodnocení výsledků vzdělávání
Průběžné výsledky vzdělávání žáků střední školy vycházejí z klasifikace získávané
při ověřování vědomostí a znalostí a probíhá obvykle vlastními evaluačními nástroji. Žáci
školy dosahují velmi dobrých umístění hlavně v odborně zaměřených soutěžích v souladu
s obory jejich vzdělání. Škola tuto oblast vnějšího srovnávání výsledků vzdělávání výrazně
podporuje. S výsledky vzdělávání žáků průběžně pracuje, vyhodnocuje je a vedení školy
přijímá opatření k jejich zlepšení. Prospěch žáků je pravidelně monitorován a hodnocen
na pedagogických radách a v předmětových komisích. Pozitivním zjištěním je účelný vliv
přijatých opatření školy ke zlepšení docházky žáků, jejich absence ve výuce se od minulé
inspekce výrazně snížila.
Ve školním roce 2021/2022 neprospělo přibližně 6 % žáků, naopak téměř 12 % prospělo
s vyznamenáním. V případě rizika neprospěchu žáci částečně využívají možnost změny
oboru vzdělání v rámci školy, který jim lépe svojí náročností nebo zaměřením vyhovuje.
Také výsledky maturitních a závěrečných zkoušek svědčí o účinnosti zavedených opatření.
Na závěrečnou zkoušku jsou žáci dobře připraveni, jejich neúspěšnost bývá pod 10 %. Také
hrubá neúspěšnost (podíl žáků, kteří u maturitní zkoušky neuspěli nebo ji nekonali a žáků,
kteří byli k maturitní zkoušce celkem přihlášeni) ve společné části po podzimním termínu
byla v roce 2022 u většiny oborů vzdělání do 10 %. Systematicky, se zaměřením
na předměty společné části maturitní zkoušky, pracují učitelé se žáky posledních ročníků
oborů, ze kterých je pravidelně část přijata do nástavbového oboru vzdělávání. V případě
nástavbového oboru 26-41-L/52 Provozní elektrotechnika byla neúspěšná přibližně polovina
žáků posledního ročníku.
Průběžné výsledky vzdělávání studentů vyšší odborné školy jsou na očekávané úrovni.
Rovněž předložené absolventské práce v obou akreditovaných oborech měly velmi dobrou
úroveň, příležitostí je vést studenty při jejich tvorbě k výraznějšímu rozpracování vlastníc h
závěrů plynoucích např. z terénních zkušeností. Pozitivním zjištěním je také to,
že např. předčasná ukončení ze strany studentů byla zaznamenána především v prvním roce


                                             5/9
studia, v následujících ročnících jsou jejich počty zpravidla stabilní. Důvodem je často
vlastní motivace studentů druhých a třetích ročníků úspěšně zvládnout absolutorium včetně
absolventských prací a dosáhnout vyšší odborné kvalifikace. K dobrým výsledkům
vzdělávání přispívá i výuka zajišťovaná několika odborníky z praxe.
Primární prevence a výchovné poradenství jsou zajišťovány třemi výchovnými
poradkyněmi, kariérovou poradkyní a dvěma metodiky prevence. Pracovníci školního
poradenského pracoviště mají rozdělené své kompetence k práci se žáky podle oboru
vzdělání nebo místa vzdělávání. Pravidelně se scházejí s vedením školy a řeší případné
problémy nebo potřeby žáků. Škola se věnuje identifikaci žáků ohrožených školním
neúspěchem. Systém konzultací pro žáky je ve škole nastaven obecně pro všechny.
Podporující je také výuka českého jazyka pro žáky z Ukrajiny nebo speciální pedagogická
podpora v českém jazyce pro další žáky-cizince. Pozitivním zjištěním je spíše nižší míra
problémů kázeňského charakteru, školní poradenské pracoviště spíše v ojedinělýc h
případech řeší např. neomluvené hodiny nebo případy kyberšikany. V menší míře se některé
výchovné poradkyně věnují metodické podpoře učitelů přímo ve vyučovacích hodinách
prostřednictvím hospitací nebo dílčích náhledů, v některých případech tuto formu podpory
zajišťuje školní psycholog. Příležitostí ke zlepšení je při hospitační činnosti účelně podpořit
učitele ve využívání vhodné diferenciace úkolů pro žáky podle jejich individuálníc h
schopností, včetně žáků nadaných, a poskytnout jim náležitou metodickou oporu a radu.
Metodici prevence průběžně upravují plány prevence i opatření a zajišťují přednášky a další
akce obsažené v plánu aktivit na školní rok. Adaptační kurzy, lyžařské kurzy nebo sportovní
kurzy jsou přínosem a pomáhají s budováním vztahů v třídních kolektivech.
Škola posiluje úspěšnost vzdělávání žáků prostřednictvím úspěšných účastí v tematicky
zaměřených projektech, vědomostních i sportovních soutěžích. Intenzivně se škola věnuje
propagaci při dnech otevřených dveří i prostřednictvím školního časopisu Elektronka. Řada
akcí je také určena třídním kolektivům ze základních škol. Pro vzdělávání žáků školy
je přínosem využití široké nabídky zájmových kroužků (technické, IT a programová ní,
jazyky a umění, sportovní), v nichž mohou podle zájmu prohloubit své znalosti a získat nové
dovednosti. Čtenářství je ve škole podporováno například aktivitami dramatického souboru
a rozšiřováním knižního fondu ve školní knihovně, která je aktivní v pořádání soutěží,
kulturních akcí, čtenářských dílen, příležitostných čtení i výstav. K úspěšné realizac i
školních vzdělávacích programů výrazně přispívá spolupráce se sociálními partnery
a každoroční pořádání výjezdových akcí žáků a učitelů do zahraničí v rámci programu
Erasmus+. Žákům i studentům školy účast v projektech, jazykových zájezdech umožní
využít poznatky a dovednosti získané studiem při práci v zahraničních firmách a posílit
jazykové dovednosti. Přínosem je pro školu činnost žákovského parlamentu, díky kterému
se žáci mohli při pravidelných setkáních s vedením školy zapojovat do diskuze k tématům
např. školního loga, přípravy školního časopisu nebo propagace školy.


                                          Závěry
Vývoj školy
- Od minulé inspekce došlo ke změně na pozici ředitele školy,
- podařilo se výrazně snížit míru absence žáků ve výuce střední školy,
- stabilizovaly se personální podmínky školy a klima školy.




                                             6/9
Silné stránky
- Materiálně-technické vybavení pro odbornou výuku ve střední škole i vyšší odborné
  škole,
- vstřícné podporující klima ve výuce ve střední škole i vyšší odborné škole podporující
  zájem žáků a studentů o vzdělávání,
- zapojení školy do účelné spolupráce se všemi účastníky vzdělávání včetně zapojení
  do projektů podporujících vzdělávání a prezentaci školy,
- zajištění praktického vyučování v reálném prostředí u smluvních partnerů podporující
  rozvoj dovedností žáků ve střední škole i studentů ve vyšší odborné škole,
- účelné využívání odborníků z praxe ve výuce střední školy i vyšší odborné školy,
- výsledky žáků střední školy v odborně zaměřených soutěžích a projektech.

Slabé stránky a/nebo příležitosti ke zlepšení
- Méně systematické získávání zpětné vazby ředitelem školy od pověřených pedagogů
  pro přijímání opatření nebo pro plánování činností školy,
- výrazné rozdíly v účelném využívání aktivizačních metod a v poskytování zpětné vazby
  žákům v závěrech hodin ve výuce teoretických předmětů ve střední škole,
- chybějící diferenciace náročnosti úloh          podporující   žáky různé   úrovně   nadání
  při teoretické výuce ve střední škole,
- chybějící práce se zdroji informací ve výuce střední školy i vyšší odborné školy,

Doporučení pro zlepšení činnosti školy
- Formulovat koncepční záměry školy pro další období na základně vyhodnoce ní
  aktuálního stavu prostřednictvím cílené komunikace se všemi účastníky vzdělávání,
- více využívat zpětnou vazbu o vzdělávacím procesu a důsledněji ověřovat úplnost
  a srozumitelnost vydávaných pokynů a závěrů,
- nastavit systém vzájemných hospitací učitelů podporující jejich profesní rozvoj,
- plánovat další vzdělávání pedagogických pracovníků v návaznosti na zjištění získaná
  při hospitační činnosti,
- vést učitele zejména teoretické výuky k stanovení pedagogických cílů vyučovac íc h
  hodin, které jim umožní získat účelnou zpětnou vazbu o vhodnosti forem a metod práce,
- zvýšit v teoretické výuce využívání vhodných technik pro práci žáků a studentů s dalšími
  zdroji informací,
- zaměřit se na podporu učitelů teoretických předmětů ve využívání diferencovaných úloh
  žákům střední školy s různými vzdělávacími potřebami,
- zlepšit estetický vzhled vzdělávacího prostředí v některých učebnách školy.




                                            7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
1.  Výpis z rejstříku škol a školských zařízení ze dne 14. 2. 2023
2.  Školní vzdělávací programy jednotlivých oborů vzdělání střední školy pro školní
    rok 2022/2023
3. Akreditované vzdělávací programy oborů vzdělání vyšší odborné školy pro školní
    rok 2022/2023
4. Školní řád střední školy platný od 1. 9. 2021
5. Školní řád vyšší odborné školy platný od 1. 9. 2020
6. Koncepce rozvoje školy pro období 2020 - 2025
7. Školní matrika pro školní rok 2022/2023 (výběr z dokumentace)
8. Plán kontrolní činnosti a plán hospitací na školní rok 2022/2023
9. Plán dalšího vzdělávání pedagogických pracovníků na školní rok 2020/2023
10. Rozvrhy hodin tříd, studijních skupin a učitelů ve střední škole a vyšší odborné škole
    pro školní rok 2022/2023
11. Třídní knihy střední školy pro školní rok 2022/2023
12. Dokumentace k průběhu a výsledkům vzdělávání ve vyšší odborné škole ve školníc h
    rocích 2021/2022 a 2022/2023
13. Deníky učiva v odborném výcviku ve školním roce 2022/2023 (výběr)
14. Plány a plnění tematických celků a témat osnov odborného výcviku ve školním
    roce 2022/2023 (výběr)
15. Smlouva se smluvním pracovištěm žáka platná ve školním roce 2022/2023 (vzorek)
16. Evidence odborného výcviku na smluvním pracovišti ve školním roce 2022/2023
    (vzorek)
17. Výroční zpráva o činnosti školy - školní rok 2021/2022
18. Minimální preventivní program střední školy pro školní rok 2022/2023
19. Záznamy jednání pedagogické rady pro školní roky 2021/2022 a 2022/2023
20. Doklady k personálním podmínkám školy (aktuální stav, výběr)




                                           8/9
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor, vedoucí
inspekčního týmu

Mgr. Petra Holánková, školní inspektorka

Mgr. Jarmila Jašková, školní inspektorka

Mgr. Jaroslav Loučka, školní inspektor

Bc. Daniela Růžová, kontrolní pracovnice

Mgr. Hana Řebíčková, školní inspektorka

Ing. Miroslav Balík, Ph.D., odborník na informatiku
a výpočetní techniku

Ing. Renata Řezáčová, odbornice na elektrotechniku




                                             9/9
