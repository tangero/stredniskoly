                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIT-1203/24-T
                                       Sp. zn. ČŠIT-S-90/24-T


Název                               Soukromá střední odborná škola Frýdek-Místek, s.r.o.
Sídlo                               tř. T. G. Masaryka 456, 738 01 Frýdek-Místek
E-mail                              miluse.pacikova@ssosfm.cz
IČO                                 25 383 442
Identifikátor                       600 016 412
Právní forma                        společnost s r.o.
Zastupující                         Mgr. Miluše Pacíková
Zřizovatel                          společníci Soukromé střední odborné školy
                                    Frýdek-Místek, s.r.o.
Místo inspekční činnosti            tř. T. G. Masaryka 456, Frýdek-Místek
Inspekční činnost na místě          2. 5. 2024 − 3. 5. 2024, 9. 5. 2024 − 10. 5. 2024
                                    a 13. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
Inspekční činnost podle § 174 odst. 7 školského zákona na základě žádosti.
                                   Charakteristika
Soukromá střední odborná škola Frýdek-Místek, s.r.o. (dále „škola“) vykonává činnost
střední školy. Ve školním roce 2023/2024 vzdělává v denní i dálkové formě vzdělávání žáky
ve dvou oborech středního vzdělání s maturitní zkouškou: 68-43-M/01 Veřejnosprávní
činnost a 75-41-M/01 Sociální činnost. K termínu inspekční činnosti navštěvovalo střední
školu celkem 308 žáků ve 14 třídách, z toho v denní formě vzdělávání 181 žáků v osmi
třídách. Škola eviduje 18 žáků se speciálními vzdělávacími potřebami, tři žáci jsou na
základě doporučení školského poradenského zařízení vzděláváni podle individuálního
vzdělávacího plánu. Předchozí inspekční činnost, zaměřená na komplexní hodnocení školy,
proběhla v měsíci říjnu 2023.


                         Hodnocení podmínek vzdělávání
Ředitelka vykonává funkci od roku 1996. Část kompetencí delegovala na svou zástupkyni
a účelně vymezila úkoly a povinnosti dalších jednotlivých pracovníků. Škola má funkčně
zavedený systém porad, pracovních schůzek a interní komunikace. Pro vzdělávání žáků
i jejich individualizovanou podporu v učení je efektivně využívána jednotná platforma.
Ředitelka nastavila systém autoevaluace a realizovala dotazníkové šetření mezi pedagogy
zaměřené na zhodnocení aktuálního stavu školy. Pro další činnost školy vytýčila cíle jejího
rozvoje, které jsou reálné, stále však chybí nastavení kontrolních mechanizmů pro ověření
jejich naplňování včetně termínů a odpovědnosti jednotlivých zaměstnanců.
Kontrolní systém není funkčně nastaven pro některé oblasti řízení, dílčí nedostatky byly
zjištěny v oblasti organizace ukončování vzdělávání. Hospitační činnost je prováděna
průběžně, pedagogům je poskytována odpovídající zpětná vazba na kvalitu výuky včetně
doporučení pro další pedagogickou práci. Učitelé se účastní vzdělávání zaměřeného např. na
splnění kvalifikačních předpokladů, prohlubování znalostí ve vyučovaných předmětech
a rozvoj pedagogických kompetencí. Získané poznatky jsou sdíleny v předmětových
komisích. V průběhu inspekční činnosti bylo, vzhledem k předchozímu hodnocení, při
hospitacích zaznamenáno celkové zlepšení kvality výuky i praktické využívání získanýc h
poznatků ze vzdělávacích aktivit. Od listopadu 2023 pracují předmětové komise v novém
efektivnějším složení a s částečnou obměnou jejich vedení. Spolupráce pedagogů je kromě
záležitostí organizačního charakteru účinně zaměřena na proces výuky, uplatňová ní
vzájemných hospitací, hodnocení žáků a podporu žáků se speciálními vzdělávac ími
potřebami i žáků s nadáním.
Žákům i zákonným zástupcům jsou poskytovány poradenské a konzultační služby v rámci
školního poradenského pracoviště, které prošlo částečnou personální obměnou. Pro žáky se
speciálními vzdělávacími potřebami jsou zpracovány a pravidelně vyhodnocovány plány
pedagogické podpory. Do vzdělávání žáků se promítá spolupráce školy s různými
organizacemi, institucemi a odborníky např. v oblasti prevence, péče o žáky se speciálními
vzdělávacími potřebami a dobrovolnické činnosti. Škola úzce spolupracuje s četnými
profesními partnery, kteří umožňují žákům absolvovat část praktického vyučová ní
v reálném pracovním prostředí. Ve spolupráci se zaměstnavateli se žáci účastní také např.
exkurzí a přednášek. Zapojení odborníků z praxe do vzdělávání umožňuje přenášet do
prostředí výuky jejich praktické zkušenosti a rozvíjet odborné kompetence žáků.
Škola využívá pronajaté prostory, výuka probíhá ve standardně zařízených učebnách.
Prostorové a materiální podmínky odpovídají potřebám realizace školních vzdělávac íc h
programů, jejich stav je průběžně vyhodnocován a podle možností zlepšován. Finanční


                                           2/7
prostředky získané z dotačního programu byly využity na zakoupení tabletů a k pořízení
vybavení pro rozvoj informatického myšlení.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách. Školní stravování je zajišťováno prostřednictvím
jiného poskytovatele v docházkové vzdálenosti.


                          Hodnocení průběhu vzdělávání
Průběh vzdělávání byl sledován hospitacemi v teoretickém vyučování obou oborů
vzdělávání u všech přítomných pedagogů. Výuka probíhala v příznivé pracovní atmosféře
se vstřícným přístupem učitelů. Žáci bezprostředně reagovali na podněty vyučujících, kladli
dotazy, sdělovali své názory. Stanovené vzdělávací cíle byly převážně zaměřeny na
získávání znalostí a dovedností, dostatečná pozornost byla věnována rovněž formová ní
postojů žáků. V některých předmětech účinně podpořilo vnitřní motivaci žáků propojení
učiva s reálnými situacemi a příklady využití osvojených dovedností v praxi. Volba metod
a forem práce byla ve většině sledované výuky pro dosažení vzdělávacího cíle účelná.
V průběhu vzdělávání převažovala frontálně vedená výuka s řízeným rozhovorem, která
byla většinou vhodně propojena se samostatnou prací žáků k procvičení a upevnění učiva.
V části výuky byla také zařazena práce žáků ve dvojici nebo ve skupině. Dostatečný prostor
byl věnován rozvoji čtenářské, matematické, jazykové gramotnosti a praktických
dovedností. V nižší míře byly v průběhu vzdělávání zařazovány úkoly rozdílné obtížnosti
podle individuálních schopností žáků a aktivity rozvíjející kritické myšlení a samostatnou
práci žáků s informacemi z více různých zdrojů (jejich vyhledávání, porovnávání
a vyhodnocení).
Vzdělávací obsah byl žákům prezentován srozumitelně v návaznosti na již osvojené znalosti.
Jeho pochopení v širších souvislostech umožnilo vhodné využití úzkých interdisciplinár níc h
vazeb. Náročnost i zvolené pracovní tempo odpovídalo potřebám žáků. Porozumění učivu
bylo průběžně ověřováno a podpořeno využitím prezentací učitelů, pracovních listů,
interaktivních cvičení, problémových i prakticky zaměřených úloh, textů, výukovýc h
aplikací. V jazykových a společenskovědních předmětech byli žáci ve vysoké míře aktivně
zapojeni do výuky, byl vytvářen prostor pro diskuzi, argumentaci, společné vyvození závěrů
a prezentaci práce před třídou. Žáci byli vedeni k samostatnému odvozování nových
poznatků. Procvičení a upevnění učiva bylo propojeno s cílenou přípravou k maturitní
zkoušce, efektivně byl využit rozbor didaktických testů i intenzivní práce s vlastními
interaktivními úlohami. V cizích jazycích byly rozvíjeny receptivní i produktivní
dovednosti, dostatečný důraz byl kladen na komunikaci, spontánní reakce, souvislé řečové
projevy v cizím jazyce a fixování slovní zásoby. V přírodovědném vzdělávání a matematice
bylo žákům předkládáno učivo v logických souvislostech a aplikováno na praktických
příkladech. Do výuky byly vhodně zařazeny typy úloh řešených v didaktických testech,
potřebná pozornost byla věnována práci s chybou. V odborných předmětech byl kladen
důraz na osvojení praktických dovedností, upevnění důležitých vazeb, pojmů a odborné
terminologie. Výuka se vyznačovala provázaností teoretických poznatků s reálnými
situacemi, příklady z praxe a prakticky zaměřenými úkoly. V průběhu výuky byly vytvářeny
příležitosti k diskuzi k probíranému tématu a sdílení vlastních zkušeností.
V závěru sledované výuky probíhalo stručné shrnutí učiva převážně ze strany vyučujíc íc h
bez výraznějšího zapojení žáků a jejich sebereflexe k naplnění stanovených cílů vzdělává ní.
Jen u některých vyučujících bylo využito efektivní poskytování zpětné vazby



                                            3/7
prostřednictvím formativního hodnocení a funkčního          sebehodnocení. Příležitosti pro
vzájemné hodnocení byly využity minimálně.


                          Hodnocení výsledků vzdělávání
Úroveň vzdělávání ověřují učitelé nadále běžnými nástroji – ústním zkoušením, testy,
písemnými pracemi. Studijní výsledky žáků jsou vyhodnocovány a projednávány na
jednáních pedagogické rady. V prvním pololetí školního roku 2023/2024 vyučující sjednotili
hodnocení žáků a nastavili váhu známek. Škola zpracovala a uplatňuje strategii předcházení
školnímu neúspěchu. Žákům je nabízeno doučování a konzultace s pedagogy. Zákonní
zástupci jsou informování o prospěchu a chování žáků prostřednictvím elektronické ho
informačního systému, třídních schůzek a případně při individuálních konzulta c íc h
s vyučujícími. Průběžně podle aktuální potřeby škola spolupracuje se zákonnými zástupci
žáků při řešení jejich prospěchu, absence, negativního chování a zdravotního stavu.
O komunikaci se zákonnými zástupci a projednávaných záležitostech je vedena evidence.
Zpětnou vazbu na poskytované vzdělávání škola získává také z výsledků maturitníc h
zkoušek. Zjištěná úroveň výstupů je v příslušných nově ustanovených předmětových
komisích analyzována, jsou identifikovány neúspěšně řešené úlohy. Vyučující pracují
s vlastními vytvořenými interaktivními výukovými materiály, které jsou zaměřené na
procvičení problémových oblastí. Při přípravě žáků k maturitní zkoušce jsou využívány také
didaktické testy z předchozích období. V českém jazyce probíhá ve školním roce 2023/2024
on-line doučování žáků maturitních ročníků. V cizím jazyce bylo realizováno vzdělává ní
zaměřené na přípravu žáků k maturitní zkoušce, do výuky je zařazován nácvik slohovýc h
prací, poslechu a čtení s porozuměním. Škola upustila od spojování tříd závěrečných ročníků
ve výuce českého jazyka i cizího jazyka. Účinnost zavedených opatření však bude možné
ověřit až podle úspěšnosti žáků u maturitních zkoušek v aktuálním školním roce.
V průběhu školního roku jsou realizovány kulturní akce, besedy, exkurze, zájezdy, které
doplňují běžnou výuku a prohlubují žákovské znalosti i dovednosti. Žáci se účastní školních
kol soutěží a olympiád např. v cizím jazyce, právu, dějepise, finanční gramotnosti, sportu.
Škola identifikovala jedenáct nadaných žáků, kteří se v různých oborech (např. tanec, zpěv,
literatura, canisterapie, pilotování, šachy, stolní tenis, judo, fotbal) úspěšně prezentují na
regionální, celostátní i mezinárodní úrovni. Zapojení žáků do dobrovolnických aktivit
podporuje jejich občanskou angažovanost i osobnostní rozvoj. Žáci spolupracují
s pomáhajícími organizacemi a působí např. v nízkoprahových zařízeních, domově pro
seniory, Armádě spásy.
V rámci primární prevence se žáci účastní tematicky zaměřených přednášek, vhodná témata
jsou zařazována do výuky vybraných předmětů. Ve škole jsou zavedeny třídnické hodiny,
pro nové třídní kolektivy jsou organizovány adaptační kurzy, k dispozici je anonymní
schránka důvěry. Škola vytváří příležitosti pro společná setkávání a poznávání se žáků obou
oborů napříč ročníky. Od druhého pololetí školního roku 2023/2024 jsou v krizovém plánu
nastaveny jednotné postupy vyučujících v případě výskytu různých projevů rizikové ho
chování včetně postupů při řešení neomluvené absence. Negativní projevy chování jsou
individuálně řešeny s žáky, projednávány se zákonnými zástupci, podle potřeby škola
spolupracuje s externími odborníky.
Škola informuje o své vzdělávací nabídce prostřednictvím webových stránek, sociálních sítí
a prezentací na veletrzích středních škol.




                                             4/7
                                         Závěry
Vývoj školy
– Od poslední inspekční činnosti v říjnu 2023 došlo k personální obměně na pozici školního
  metodika prevence a v péči o žáky se speciálními vzdělávacími potřebami. Pedagogický
  sbor byl rozšířen o dva externí vyučující. Změnilo se složení a částečně také vedení
  předmětových komisí. Škola novelizovala pravidla pro hodnocení výsledků vzdělává ní.
  Zlepšila se kvalita výuky.
– Doporučení z předchozí inspekční činnosti byla zohledněna, v nastavení kontrolní
  činnosti a v oblasti koncepce rozvoje školy pouze částečně.

Silné stránky
– Spolupráce s profesními partnery účinně přispívá k rozvoji odborných kompetencí žáků.
  (1.5)
– Pedagogové podporují zapojením žáků do dobrovolnických aktivit rozvoj jejich
  občanských, osobnostních a sociálních kompetencí. (3.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vytýčené koncepční cíle rozvoje školy nejsou provázány se stanovením termínů
  a odpovědnosti zaměstnanců za jejich plnění a nástrojů pro jejich vyhodnocení. (1.1)
– Řízení školy vykazuje dílčí nedostatky vyplývající z nedostatečné aplikace vybraných
  právních předpisů do činnosti školy. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Věnovat v koncepci rozvoje školy pozornost stanovení termínů, odpovědnosti
  zaměstnanců a postupných kroků k dosažení vytýčených cílů i ověřování jejich
  naplňování.
– Nastavit účinný systém kontroly ve všech oblastech řízení. Zaměřit se na aplikaci
  relevantních právních předpisů do činnosti školy. Posílit další vzdělávání vedení školy
  v oblasti legislativy.
– Sledovat účinnost a dostatečnost přijímaných opatření k výsledkům žáků při ukončování
  vzdělávání, přijímat podle potřeby další adekvátní opatření.
– Zavádět do výuky ve větší míře vzdělávací strategie podporující kritické myšlení, práci
  s informačními zdroji a spolupráci žáků.
– Uplatňovat ve výuce častěji diferencované úlohy podle individuálních schopností žáků.
– Vést žáky k vyhodnocování dosažení vzdělávacích cílů.
– Zaměřit primární prevenci na upevňování vzájemných vztahů v třídních kolektivech.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Portfolio školy včetně cílů pro rozvoj školy na období 2024 – 2028
 3.   Celoroční plán práce školy na školní rok 2023/2024 včetně plánu hospitační
      a kontrolní činnosti a dalšího vzdělávání pedagogických pracovníků
 4.   Rozvrh vyučovacích hodin platný k termínu inspekční činnosti
 5.   Záznamy z hospitační činnosti ve školním roce 2023/2024 (vzorek)
 6.   Zápisy z porad a jednání pedagogické rady ve školním roce 2023/2024 (vzorek)
 7.   Zápisy z jednání předmětových komisí ve školním roce 2023/2024 (vzorek)
 8.   Dokumentace školního poradenského pracoviště, včetně dokumentace žáků se
      speciálními vzdělávacími potřebami (vzorek)
 9.   Personální dokumentace pedagogických pracovníků (vzorek)
10.   Matrika školy vedená ve školním roce 2023/2024 (vzorek)
11.   Třídní knihy vedené ve školním roce 2023/2024 (vzorek)
12.   Smlouvy o obsahu, rozsahu a podmínkách praktického vyučování (vzorek)
13.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
14.   Zápis z jednání s ředitelkou školy ze dne 9. 5. 2024 k přijatým opatřením k závěrům
      z předchozí inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6/7
Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Bc. Marcela Zahradníková, kontrolní pracovnice
 Mgr. Irma Novotná, školní inspektorka
 Mgr. Dagmar Šírová, školní inspektorka
 Mgr. Sylva Kyselová, Ph.D., MBA, školní inspektorka
 Mgr. Ing. Martina Colledani, školní inspektorka
27. 5. 2024




                                          7/7
