                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1073/23-C
                                      Sp. zn. ČŠIC-S-196/23-C


Název                               Gymnázium, Dačice, Boženy Němcové 213
Sídlo                               B. Němcové 213, Dačice V, 380 01 Dačice
E-mail                              reditel@gymn-dacice.cz
IČO                                 60 816 929
Identifikátor                       600 008 347
Právní forma                        příspěvková organizace
Zastupující                         Mgr. Milan Točík
Zřizovatel                          Jihočeský kraj
Místo inspekční činnosti            B. Němcové 213, Dačice
Inspekční činnost na místě          21. 11. 2023 − 23. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Dačice, Boženy Němcové 213, (dále „škola“) poskytuje střední vzdělání
ve dvou oborech vzdělání: 79-41-K/41 čtyřleté gymnázium a 79-41-K/81 osmileté
gymnázium v denní formě. Profiluje se jako škola poskytující žákům všeobecné vzdělání
v nižším a vyšším stupni gymnázia, jejímž hlavním posláním je kvalitní příprava žáků pro
studium na vysokých školách a pro celoživotní vzdělávání. K termínu inspekce navštěvova lo
školu celkem 276 žáků, a to ve 12 třídách. Ve školní matrice jsou aktuálně evidováni dva
cizinci a devět žáků se speciálními vzdělávacími potřebami.


                          Hodnocení podmínek vzdělávání
Ředitel školy byl do funkce jmenován v roce 2018. Aktuálně zpracoval Plán rozvoje školy
na období 2023–2026. Východiskem byla SWOT analýza sestavená ve spolupráci
s pedagogy školy. Od roku 2018 se daří udržet vysokou úroveň vybavení informač ními
technologiemi, zvyšovat naplněnost tříd a zlepšovat školní klima. Uvedená strategie rozvoje
školy zahrnuje vize pro všechny oblasti řízení školy a stanovuje konkrétní cíle
v podmínkách, průběhu i výsledcích gymnaziálního vzdělávání.
Nastavená organizační struktura vedení školy odpovídá velikosti a rozsahu činností,
kompetence jsou vhodně rozděleny mezi ředitele školy a jeho zástupkyni. Kontrolní
a hospitační činnost probíhá systematicky a s patrným úsilím o pedagogický rozvoj školy.
Drobné formální nedostatky v povinné dokumentaci školy byly odstraněny v průběhu
inspekční činnosti. Pedagogové v předmětových komisích sledují mimo jiné naplňová ní
školních vzdělávacích programů a podílejí se na jejich aktualizacích. Pozitivním jevem jsou
vzájemné hospitace a tandemová výuka, a to nejen v rámci uvádění začínajících pedagogů.
Kromě výuky podle školních vzdělávacích programů jsou pedagogové motivováni k vedení
mimoškolních aktivit nad rámec kurikula. Významnou roli v životě školy plní žákovský
parlament, který je velmi aktivní. Organizuje v některých případech i samostatně zajíma vé
akce nebo projekty a předkládá vedení školy vlastní náměty.
V personální oblasti dochází k postupné generační obměně, pedagogický sbor je přesto
stabilní. Další vzdělávání pedagogických pracovníků je organizováno i jako školení pro
celou sborovnu, např. k podpoře čtenářské gramotnosti. Příležitostí pro zlepšení ve škole je
sdílení pedagogických zkušeností a nových poznatků s ještě větším důrazem na efektivnějš í
dopad na modernizaci průběhu výuky. Z projektu spolufinancovaného z fondů Evropské
unie „Šablony“ byly podpořeny vhodné aktivity jako působení kariérového poradce, další
vzdělávání pedagogických pracovníků, zapojení odborníka z praxe do výuky, tandemová
výuka, doučování žáků ohrožených školním neúspěchem, zavádění nových metod do výuky,
organizace zájmových klubů pro žáky a projektových dnů.
Materiální podmínky školy umožňují realizaci obou vzdělávacích programů. Škola sídlí
spolu se základní školou v zapůjčené části budovy, která je majetkem města. Společně jsou
sdíleny prostory a vybavení pro výuku tělesné výchovy, školní jídelna a šatny. Výuka
probíhá v kmenových učebnách, z nichž některé jsou vybaveny i pro výuku odborných
předmětů. Toto uspořádání je však limitující při organizaci vzdělávání např. při dělení do
skupin. Ke zlepšení prostorových podmínek dosáhl ředitel dohody zřizovatele a města
Dačice, podle níž bude ještě v tomto školním roce zahájena přístavba odborných učeben
a kabinetů. Od minulé inspekce byla zřízena společná laboratoř pro předměty biologie
a chemie, dále třídní žákovské knihovny a čtenářské koutky. Nadstandardní je nadále
digitální infrastruktura školy, která je účelně využívána pro školní administra tivu
a informační systém, ve výuce i v mimoškolní činnosti. Velmi dobrým příkladem využívá ní
digitálního prostředí a technologií je školní internetová televize G-one; žáci tvoří digitá lní
obsahy a výstupy v rámci volitelného předmětu digitální technologie i při mimoškolníc h
aktivitách. Projekt Národní plán obnovy umožnil škole pořízení technického vybavení
(učební pomůcky pro informatiku) využitelného k realizaci distanční on-line výuky, pořízení
digitálních učebních pomůcek a mobilních zařízení pro účely zapůjčení žákům v případě
distanční výuky nebo podpory při předcházení rizika školního neúspěchu.


                                             2/7
                          Hodnocení průběhu vzdělávání
Všechny hospitované hodiny se uskutečňovaly ve vstřícné atmosféře a v souladu s cíli
školních vzdělávacích programů. Dominantní formou sledovaných hodin byla účelná
frontální výuka, asi v třetině sledovaných hodin byla zařazena skupinová nebo samostatná
práce. Učitelé vedli hodiny nejčastěji účelným řízeným rozhovorem. Poskytovali žákům
dostatek času pro řešení úloh a formulaci odpovědí. Čas vyučovacích hodin byl většinou
využit bez prodlev. Takto připravená a promyšlená výuka směřovala k naplnění stanovenýc h
vzdělávacích cílů, avšak k ověření jejich naplnění v závěru hodin zpravidla nedocházelo.
Někteří pedagogové hodinu jen formálně shrnuli a mají tak přehled o zvládnutí probíraného
učiva, formativní zpětná vazba žákům o míře zvládnutí učiva chyběla. Příležitosti pro
sebehodnocení nebo vzájemné hodnocení učitelé vytvářeli jen sporadicky.
Pedagogové respektovali pracovní tempo žáků, obsahová diferenciace výuky vzhlede m
k individuálním vzdělávacím potřebám žáků byla však uplatněna málokdy. Chybělo také
samostatné vyhledávání informací či využívání různých informačních zdrojů, analýza dat
a vyvozování závěrů, možnost pochopení souvislostí na základě poznatků z jiného předmětu
nebo jiných příkladů z reálného života. Efektivita výuky tak je nižší, protože žákům není
poskytován větší prostor k vyjádření vlastní zkušenosti či názoru, k přiměřeně náročné
komunikaci a podpoře rozvoje kreativity. Žáci tak byli reálně aktivizováni jen v části hodin,
neboť převažovaly pro všechny stejné kognitivní cíle. Postojová složka cílů jednotlivýc h
předmětů byla v hospitovaných hodinách málo patrná.
Pozitivní přínos pro žáky byl zaznamenán při tandemové výuce v předmětu dějepis, kterou
efektivně realizoval začínající pedagog s podporou zkušené vyučující. Někteří pedagogové
jsou pokročilými uživateli digitálních technologií, většina vyučujících tuto didaktickou
podporu v hodinách běžně využívá, ale žáci méně často. Názornost výuky s reálnými
didaktickými pomůckami byla v hospitovaných hodinách zaznamenána také v malé míře.


                          Hodnocení výsledků vzdělávání
Vzdělávací výsledky jsou pozitivně ovlivněny vysokou mírou motivovanosti většiny žáků
a jejich kladným vztahem ke studiu, který je zpravidla podporován podnětným rodinným
prostředím. Významnou roli hraje funkční systém adaptace a podpory žáků při přechodu na
gymnaziální vzdělávání. Žáci mají možnost se v průběhu studia vhodně profilovat výběrem
z bohaté nabídky volitelných předmětů a věnovat se tak hlouběji preferovanému oboru
ve vazbě na svoji další studijní dráhu. Škola nově využila externí dotazníkové šetření,
na základě výsledků hodnocení školy z pohledu žáků, zaměstnanců a rodičů plánuje
a realizuje aktivity na podporu zlepšení klimatu školy.
Ke zjišťování a monitorování výsledků vzdělávání žáků využívá škola písemné a ústní
zkoušení. Někteří vyučující (zejména humanitních předmětů) využívají také portfolia
žákovských prací. Škola sleduje individuální i celkové výsledky v rámci jednání
pedagogických rad, částečně i v rámci předmětových komisí. Pravidelně jsou prováděny
podrobné a systematické rozbory průběžných a celkových výsledků žáků s cílem přijmout
na základě těchto zjištění konkrétní a cílená opatření, která by přinesla zlepšení. Se
zákonnými zástupci škola prokazatelně a efektivně komunikuje prostřednictvím
informačního systému, osobně při pravidelných informačních schůzkách a v případě potřeby
kdykoli po vzájemné domluvě.
Žáci dosahují celkově velmi dobrých výsledků. Ve školním roce 2022/2023 prospěli všichni
žáci, z toho téměř polovina žáků s vyznamenáním. Počet zameškaných hodin, včetně hodin


                                            3/7
neomluvených, je ve škole nízký. Ojedinělé neomluvené absence jsou nejčastějším důvodem
pro udělování kázeňských opatření. Snížené známky z chování škola ve školním roce
2022/2023 nezaznamenala. Pro žáky ohrožené školním neúspěchem škola nabízela
v loňském školním roce doučování v rámci zapojení do Národního plánu obnovy a krajského
akčního plánu, v letošní roce mohou žáci navštěvovat individuální konzultace, z nichž se
některé realizují i online. Výsledky maturitních zkoušek jsou dlouhodobě na velmi dobré
úrovni a jsou srovnatelné s průměrem gymnázií v České republice. Neúspěch škola
zaznamenává ojediněle. Většina absolventů školy pokračuje ve studiu na vysokých školách
v celé škále oborů.
Škola vhodně vytváří prostor pro osobnostní rozvoj a seberealizaci nadaných žáků
zapojováním do zájmových aktivit, podporuje je v účasti na sportovních a vědomostníc h
soutěžích a olympiádách širokého spektra zaměření, je zapojena do projektu DofE.
V předmětových soutěžích a olympiádách se žáci výborně umísťují na okresní až krajské
úrovni v rozmanitých oborech. V uzavřeném školním roce dosáhl nejvýraznějšího úspěchu
školní tým, který vyhrál celostátní kolo soutěže Czech Rocket Challenge (stavba a odpal
rakety). Dalšího význačného úspěchu dosáhli žáci školy v republikovém kole celostátní
přehlídky amatérských filmů, kde školní týmy obsadily první a druhé místo a jeden žák
získal mimořádnou cenu poroty. Dva žáci školy rovněž obsadili druhé místo
v celorepublikovém finále soutěže v 3D tisku.
Nadaným žákům se škola věnuje také v rámci zájmově zaměřených klubů. Škola navázala
užší spolupráci s organizací Mensa České republiky, v jejím rámci nabízí testování IQ
a motivuje žáky k účasti v logické olympiádě. Jazykově nadaní žáci skládají ve spolupráci
s Britským centrem mezinárodně uznávané jazykové zkoušky. Své úspěchy škola prezentuje
ve výroční zprávě, na svých webových stránkách, na sociálních sítích a prostřednictvím
školní internetové televize.
Funkci školního poradenského pracoviště zajišťuje výchovná poradkyně a školní metodička
prevence, jejich působení vhodně doplňuje karierová poradkyně. Vzájemná úzká spolupráce
je efektivní. Výchovná poradkyně systematicky vede evidenci žáků se speciálními
vzdělávacími potřebami a ověřuje efektivitu poskytování doporučených podpůrných
opatření konzultacemi s vyučujícími, žáky i jejich zákonnými zástupci a na tomto základě je
v součinnosti s poradenským zařízením nastavován další postup. Své poznatky a zjištění
sdílí s vedením školy a třídními učiteli.
Tým školního poradenského pracoviště zajišťuje aktivity primární prevence rizikové ho
chování žáků, jehož výskyt je ve škole nízký. Nastavený způsob řešení ojedinělých případů
je efektivní. Jako aktuální problém škola vnímá zhoršené vzájemné vztahy mezi žáky
v některých třídách. Výstupy externího dotazníkového šetření využívá k cílenému utváření
příznivé atmosféry ve prospěch žáků i ostatních aktérů vzdělávání. K prevenci a podpoře
kladných vztahů přispívá řada preventivních přednášek a projektů, každoroční adaptační
kurzy pro žáky prvních ročníků a primy, kterých výchovná poradkyně promyšleně využívá
k zařazení programů podporujících vzájemnou spolupráci a respektování individuálníc h
rozdílů mezi žáky. Poradenské pracoviště účinně spolupracuje s okresní metodičkou
prevence. V případě potřeby je realizováno jednání výchovné komise za účasti zákonných
zástupců. Schránka důvěry, která je žákům k dispozici v elektronické i fyzické podobě, je
poměrně často využívána a přispívá k podchycení nežádoucích vztahů mezi žáky i osobních
problémů jednotlivců. Škola věnuje pozornost žákům ohroženým školním neúspěchem
(doučovaní, individuální konzultace, popřípadě jednání s rodiči). Jako nevýhodu pociťují
pracovníci poradenského pracoviště absenci školního psychologa, který byl do nedávna
velkým přínosem především v oblasti vyhledávání a diagnostiky žáků se speciálními



                                           4/7
vzdělávacími potřebami, při jednáních se zákonnými zástupci i přípravě a realizac i
adaptačních kurzů.
Škola rozvíjí efektivní spolupráci se zřizovatelem a s řadou regionálních i nadregionálníc h
partnerů. Spolupráce s místními organizacemi přispívá především k rozvoji čtenářské
gramotnosti, kulturního a sportovního vyžití žáků. Nedílnou součástí prezentace školy jsou
četné aktivity, kterými se škola zapojuje do dobrovolnické činnosti a podílí se na kulturním
a společenském životě města, čímž podporuje u žáků vytváření pozitivního vztahu k místu,
kde žijí. Pro veřejnost jsou pořádány dny otevřených dveří, kurzy pro seniory a další aktivity.
Významným partnerem školy je největší zaměstnavatel ve městě, který spolupracuje se
školou v oblasti propagace možností uplatnění absolventů po jejich dalším studiu
a poskytování grantových finančních prostředků na projekty realizované školou. Díky
spolupráci s vysokými školami mají žáci potřebné informace o nárocích návazného studia.


                                          Závěry
Vývoj školy
– Současný ředitel vede školu od roku 2018. Daří se zvyšovat naplněnost tříd, průběžně
  modernizovat učební pomůcky, byla vybudována nová laboratoř pro biologii a chemii.
  Probíhá generační obměna sboru. Pro rozvoj školy jsou efektivně využívány dotace
  Evropské unie (Šablony a Národní plán obnovy), realizované aktivity na sebe navazují.
  Škola nabízí žákům zajímavé mimoškolní aktivity, systematicky jsou podporovány
  zejména čtenářská a digitální gramotnost žáků.
Silné stránky
– Nadstandardní digitální prostředí a příslušně zaměřené volitelné předměty (digitá lní
  technologie, programování) i mimoškolní aktivity (kluby, školní televize) podporují
  zájem žáků o technické obory. (2.4)
– Celkově bohatá nabídka volitelných předmětů, rozšiřujících vzdělávacích aktivit,
  zapojení do projektů, celoškolních akcí i mimoškolní zájmové činnosti a fungo vá ní
  žákovského parlamentu ve velké míře podporují všestranný rozvoj žáků. (3.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Do výuky nejsou v potřebné míře zařazovány metody a formy podporující vlastní aktivitu
  žáků, kreativitu, badatelský přístup, využití různých informačních zdrojů. Pedagogové se
  adekvátně nezaměřují na obsahově náročnou komunikaci, diferenciaci vzdělávacích cílů
  a vyhodnocování cílů s ohledem na vlastní učení žáků. (4.2)
– Při hodnocení žáků není věnována potřebná pozornost individuálnímu pokroku žáka,
  sebehodnocení a vzájemnému hodnocení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Častěji využívat metody a formy aktivního učení žáků, diferenciaci cílů a využití různých
  informačních zdrojů ke zvýšení efektivity vzdělávání.



                                             5/7
– Více využívat zpětnou vazbu z pohledu individuálního          pokroku žáka, pracovat
  s formativním hodnocením.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. ledna 2021 vydané Jihočeským krajem
      dne 27. 11. 2001
 2.   Jmenování na vedoucí pracovní místo ředitele vydané Jihočeským krajem s účinností
      od 1. 8. 2018
 3.   Výpis z rejstříku škol a školských zařízení k datu inspekční činnosti
 4.   Školní vzdělávací program pro nižší stupeň osmiletého gymnázia (pro primu
      a sekundu) s platností od 1. 9. 2023
 5.   Školní vzdělávací program pro nižší stupeň osmiletého gymnázia (pro tercii a kvartu)
      s platností od 1. 9. 2023
 6.   Školní vzdělávací program „Vzdělání k poznání II“ pro vyšší stupeň osmileté ho
      gymnázia a pro čtyřleté gymnázium (pro kvintu, sextu, 1. a 2. ročník čtyřletého
      gymnázia) s platností od 1. 9. 2023
 7.   Školní vzdělávací program „Komplexní škola II“ pro vyšší stupeň osmileté ho
      gymnázia a pro čtyřleté gymnázium (pro septimu, oktávu, 3. a 4. ročník čtyřletého
      gymnázia) s platností od 1. 9. 2022
 8.   Školní řád a pravidla hodnocení výsledků vzdělávání žáků s účinností od 23. 11. 2023
 9.   Školní matrika
10.   Třídní knihy školní rok 2022/2023 a 2023/2024
11.   Rozvrh hodin pro školní rok 2023/2024
12.   Plán rozvoje školy na období 2023-2026
13.   Zápisy z jednání pedagogické rady školní rok 2022/2023 a 2023/2024
14.   Zápisy z jednání předmětových komisí ve školním roce 2022/2023 a 2023/2024
15.   Zápisy z jednání studentského parlamentu ve školním roce 2022/2023 a 2023/2024
16.   Plán dalšího vzdělávání pedagogických pracovníků školní rok 2023/2024
17.   Výroční zpráva o činnosti školy za školní rok 2022/2023
18.   Dokumentace školního poradenského pracoviště
19.   Plán práce na školní rok 2023/2024
20.   Záznamy z hospitační činnosti za školní rok 2022/2023 a 2023/2024
21.   Personální dokumentace pedagogických pracovníků (týkající se odborné kvalifikace)


                                           6/7
22.   Dokumentace týkající se oblasti bezpečnosti a ochrany zdraví včetně knihy úrazů
      Ekonomická dokumentace školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Bc. Jana Cipínová, školní inspektorka, vedoucí inspekčního týmu
 Mgr. Marie Adamová, školní inspektorka
 Mgr. Markéta Křivánková, školní inspektorka
 Bc. Vladimír Štipl, kontrolní pracovník
18. 12. 2023




                                          7/7
