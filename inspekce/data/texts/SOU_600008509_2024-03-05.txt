                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-357/24-J
                                        Sp. zn. ČŠIJ-S-67/24-J


Název                               Střední škola informatiky a cestovního ruchu SČMSD
                                    Humpolec, s.r.o.
Sídlo                               Hradská 276, 396 01 Humpolec
E-mail                              info@stredniskola.com
IČO                                 48 200 948
Identifikátor                       600 008 509
Právní forma                        společnost s. r.o.
Zastupující                         Ing. Olga Krankusová
Zřizovatel                          Svaz českých a moravských spotřebních družstev
Místo inspekční činnosti            Hradská 276, Humpolec
Inspekční činnost na místě          5. − 8. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola informatiky a cestovního ruchu SČMSD Humpolec, s.r.o.
(dále škola), vykonává v souladu se zápisem v rejstříku škol a školských zařízení činnost
střední školy. Škola zabezpečuje výuku vedoucí k získání středního vzdělání s maturitní
zkouškou ve čtyřleté denní formě vzdělávání v oborech vzdělání 18-20-M/01 Informač ní
technologie a 66-41-L/01 Obchodník. Dále nabízí výuku vedoucí k získání středního
vzdělání s výučním listem ve tříleté denní formě vzdělávání v oborech vzdělání 65-51-H/01
Kuchař-číšník, 34-53-H/01 Reprodukční grafik a 26-59-H/01 Spojový mechanik.
V kombinované formě pomaturitního vzdělávání v oboru vzdělání 75-31-M/01 Předškolní
a mimoškolní pedagogika, který nebyl v době inspekční činnosti hospitován.
Školu navštěvuje celkem 438 žáků, z toho 181 v kombinované formě studia. V době
od poslední inspekční činnosti došlo k poklesu žáků kombinovaného studia, navýšení počtu
žáků denního studia a neotevření oborů vzdělání 64-41-L/51 Podnikání v denní i distanční
formě studia, 66-41-L/01 Obchodník v distanční formě studia, 66-51-H/01 Prodavač v denní
formě studia a 75-1-M/02 Pedagogika pro asistenty ve školství v kombinované formě studia
z důvodu nízkého počtu přihlášených žáků.


                        Hodnocení podmínek vzdělávání
Vedení školy vypracovalo a vydalo v platnost nový strategický plán s dlouhodobými záměry
na období 2024 až 2028 se snahou o komplexnost pohledu na rozvoj školy. Tento dokument
průběžně vyhodnocuje a je jedním ze stěžejních podkladů pro hodnocení školy.
Tato strategie byla provedena na základě závěrů SWOT analýz, anket a dotazníků,
rozhovorů s učiteli, žáky i rodiči. Od poslední inspekční činnosti došlo ke splnění cílů
v materiální oblasti zřízením čtvrté počítačové učebny, odborných učeben pro obory
Reprodukční grafik a Spojový mechanik. Také byla revitalizována školní zahrada, která
je využívána pro aktivní odpočinek o přestávkách nebo k výuce při pěkném počasí.
Zkvalitnění materiálních podmínek se pozitivně promítá do kvality a organizace výchovně
vzdělávací práce.
Škola má vypracovaný roční, měsíční a týdenní plán, který je pravidelně vyhodnocová n
na provozních poradách, kde jsou zároveň nastavována případná potřebná opatření
jako jsou individuální konzultace se žáky a rodiči, doučování žáků nebo zvýšená kontrola
žáků na smluvních pracovištích při vysoké absenci.
Další vzdělávání pedagogických pracovníků probíhá jak formou osobní účasti pedagogů
na vzdělávacích akcích, tak formou webinářů. Škola podporuje všechny druhy dalšího
vzdělávání pedagogických pracovníků k prohlubování kvalifikace. Každý učitel
má své profesní portfolio a na konci školního roku dochází k sebehodnocení pedagogů
s následnou zpětnou vazbou od vedení školy. Ve škole nově působící pedagogové mají
funkčně nastavený systém podpory začínajícího učitele, kdy každý začínající učitel
má svého uvádějícího učitele na první dva roky. Pravidelně dochází ke konzultac ím
s ředitelkou školy a pedagogy, kteří učí stejné předměty. Z hospitační činnosti ze strany
vedení školy vyplývají opatření, jejichž realizace však není dále sledována
a vyhodnocována. Pedagogové pak nemají potřebnou zpětnou vazbu pro zkvalitně ní
své pedagogické práce.


                         Hodnocení průběhu vzdělávání
V hospitovaných hodinách byla příjemná atmosféra a většina žáků projevovala zájem
o výuku. Žáci aktivně komunikovali a bez obav pokládali dotazy k případným nejasnostem,
které byly ihned objasněny. Docházelo k účelnému využívání digitálních technologií
pedagogy a k efektivnímu rozvoji digitálních kompetencí žáků. V rámci rozvoje digitá lní



                                          2/6
gramotnosti byla využívána nabídka programových jazyků s praktickými ukázkami využití.
Výjimečně byla sledována příkladná práce s textem s diferenciací úkolů a činností. Jinak
byla zaznamenána spíše frontální výuka doplněná řízeným rozhovorem s menší aktivizac í
žáků. Ojediněle byla sledována práce ve skupinách nebo ve dvojici. Ve většině hodin nastalo
při stanovení cíle k záměně za téma hodiny, a důsledkem toho nebyly závěry hodin efektivní
a nemohlo ani dojít ke zhodnocení dosažení cíle hodiny. Rovněž chybělo i vzájemné
hodnocení a sebehodnocení žáků. Diferencovaná činnost v průběhu vyučovacích hodin byla
zaznamenána pouze výjimečně.
Hospitované učební dny praktického vyučování byly promyšlené a efektivně organizova né.
Činnosti žáků vycházely z vědomostí z odborných předmětů teoretické výuky. Vyučujíc í
důsledně trvali na dodržování technologických postupů a často byla využívána práce
s chybou. Praktické vyučování bylo směřováno k rozvoji dovedností a návyků, spojených
s výkonem budoucí profese žáků. Učitelé žákům poskytovali zpětnou vazbu využite lno u
pro jejich další učení. Pozitivním prvkem bylo propojování praktického vyučová ní
s ostatními vyučovanými obory ve škole. Vzájemná spolupráce mezi jednotlivými obory
vzdělání zvyšuje upevnění pracovních kompetencí žáků a uvědomění si výjimečnos ti
a důležitosti každého oboru.


                         Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím standardníc h
interních evaluačních nástrojů založených na soustavném pozorování žáka a uplatňová ní
různých forem ústního a písemného zkoušení.
Výsledky za jednotlivá klasifikační období jsou pravidelně vyhodnocovány na jednáních
pedagogické rady. Pedagogové usilují o včasnou identifikaci žáků ohrožených školním
neúspěchem a nabízí jim ve spolupráci s třídními učiteli a vedením školy vhodnou podporu
(konzultace, doučování). Nabízená pomoc je konzultována se zákonnými zástupci, stejně
jako možnost zvolit jiný obor vzdělání.
Častou příčinou neúspěchu žáků je nepravidelná školní docházka. Škola absenci žáků
důsledně sleduje, přijala opatření k jejímu snížení. Stanovení hranice minimální docházky
do jednotlivých vyučovacích předmětů, včasná jednání s žáky a jejich zákonnými zástupci
jsou účinnými nástroji pro motivaci žáků k pravidelné školní docházce.
Škola usiluje také o zvyšování motivace dosahování lepších studijních výsledků
i prominutím školného pro žáky prospívající s vyznamenáním. Účinek tohoto opatření
se pozitivně projevil.
Sledována a vyhodnocována je úspěšnost žáků při ukončování vzdělávání maturitní
a závěrečnou zkouškou. Rozbor výsledků žáků u těchto zkoušek vedení školy pravidelně
zpracovává formou sumarizace. Důsledně se zabývá analýzou příčin neúspěšnosti a přijímá
opatření k jejich nápravě. Jedná se především o pravidelnou realizaci maturity a závěrečné
zkoušky nanečisto, s cílem motivovat žáky k průběžné studijní přípravě. Analýza tohoto
opatření a zjištěných výsledků směřuje především k podpoře jednotlivců, v menší míře
jsou zjištění využita systémově, např. v činnosti předmětových komisí.
Systémová opatření byla přijata v souvislosti s nejvyšší mírou neúspěšnosti maturitní
zkoušky oboru vzdělání Podnikání v distanční formě vzdělávání. Doučování, individuá lní
konzultace, změny v organizaci vzdělávání se ale efektivně neprojevily. V současné době
škola tento obor vzdělání nerealizuje.



                                           3/6
Ke zjišťování výsledků vzdělávání žáků škola využívá i externí testování, což splňuje
pro školu funkci informační bez konkrétní analýzy.
Různorodé školní a mimoškolních aktivity, spolupráce s různými organizacemi a školami
vytvářejí kvalitní předpoklady pro obohacování a rozvoj klíčových žákovských kompetencí.
Škola podporuje talentované žáky jejich zapojováním do různých druhů soutěží a odborných
aktivit. Pozitivním zjištěním je i inovace v této oblasti projevující se vytvořením nových
školních soutěží (Otevřená hlava) či přípravě žáků na certifikované jazykové zkoušky.
Nejúspěšnější z žáků následně reprezentují školu v okresních, regionálních a celostátníc h
kolech. Tímto škola zajišťuje žákům nejen prezentaci osvojených teoretických znalostí,
ale i aplikaci získaných praktických dovedností při reálných činnostech.
Dlouhodobá spolupráce s místními i okolními firmami účinně podporuje propagaci
nabízených oborů na odborné škole a prohlubuje praktické dovednosti žáků na praxích
na odloučených pracovištích. Škola se intenzivně zaměřuje na aktivní spolupráci s městem
Humpolec a s městským informačním centrem.
Školní poradenské pracoviště tvoří výchovná poradkyně, metodik prevence a sociální
pedagog, kteří si předávají informace nejčastěji osobním kontaktem nebo na schůzkách
školního poradenského pracoviště. Pro lepší přehled pedagogů ukládají informace o žácích
se speciálními vzdělávacími potřebami na sdílený disk. V rámci vyhodnocování podpůrných
opatření je zapotřebí nastavit funkční kontrolní systém ze strany vedení školy.


                                         Závěry
Vývoj školy
– Změna ve vedení školy.
– Neotevření oborů vzdělání 64-41-L/51 Podnikání v denní i distanční formě studia,
  66- 41- L/01 Obchodník v distanční formě studia, 66-51-H/01 Prodavač v denní formě
  studia a 75-1-M/02 Pedagogika pro asistenty ve školství v kombinované formě studia
  z důvodu nízkého počtu přihlášených žáků.
Silné stránky
– Dlouhodobá systematická spolupráce s vnějšími partnery zvyšující kvalitu vzdělává ní
  a propagaci nabízených oborů. (1.5)
– Zkvalitnění materiálních podmínek se pozitivně promítá do kvality a organizace
  výchovně vzdělávací práce. (2.4)
– Vzájemná spolupráce mezi jednotlivými obory vzdělání zvyšující pracovní kompetence
  žáků. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Absence shrnutí závěrů hodin a sebehodnocení žáků. (4.2)
– Nedostatečná diferenciace činností v průběhu vyučovacích hodin. (4.3)
Číselné označení odkazuje na kód kritéria v příslušné modifikaci. Znění kritéria je dostup né
na adrese: kriteria.csicr.cz




                                            4/6
Doporučení pro zlepšení činnosti školy
– Zaměřit se na závěry hodin s následným sebehodnocením žáků.
– Uplatňovat diferencovaný přístup k žákům přímo ve vyučovacích hodinách.
– Zefektivnit kontrolu nastavených opatření.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád, platnost od 1. 9. 2023
 3.   Plán činnosti pro školní rok 2023/2024
 4.   Dokumentace školního poradenského pracoviště, ze dne 1. 9. 2023
 5.   Rozvrhy hodin 2023/2024
 6.   Školní matrika vedená v elektronické podobě
 7.   Výroční zpráva o činnosti školy za školní rok 2022/2023
 8.   Zápisy z pedagogických rad za školní rok 2022/2023 a 2023/2024
 9.   Plán hospitační činnosti
10.   Plán dalšího vzdělávání pedagogických pracovníků na školní rok 2023/2024
11.   Koncepce školy a strategický plán rozvoje školy na období 2024/2028,
      ze dne 29. 2. 2024


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                           5/6
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marie Jadrná, DiS., školní inspektorka, vedoucí inspekčního týmu
 Mgr. Petra Koubková, školní inspektorka
 PhDr. Ludmila Slánská, školní inspektorka
28. 3. 2024




                                          6/6
