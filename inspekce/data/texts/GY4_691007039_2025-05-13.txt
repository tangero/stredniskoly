                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1609/25-A
                                      Sp. zn. ČŠIA-S-632/24-A


Název                               Základní škola a gymnázium Livingston s.r.o.
Sídlo                               Vážská 998/2, Čakovice, 196 00 Praha 9
E-mail                              martin.holub@zslivingston.cz
IČO                                 03 012 557
Identifikátor                       691 007 039
Právní forma                        Společnost s ručením omezeným
Zastupující                         Mgr. Martin Holub
Zřizovatel                          JUDr. Eva Pokorná, Jaroslav Pokorný
Místo inspekční činnosti            Schoellerova 1097/18, Čakovice, 196 00 Praha 9
                                    Vážská 998/2, Čakovice, 196 00 Praha 9
Inspekční činnost na místě          13. 5. 2025 − 15. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost byla vykonána na žádost podle § 174 odst. 7 školského zákona.


                                         Charakteristika
Právnická osoba Základní škola a gymnázium Livingston s.r.o. (dále „škola“, „gymnázium“
nebo „instituce“) od 1. 9. 2024 nově vykonává také činnost střední školy, poskytuje
všeobecné vzdělání v denní formě čtyřletého gymnázia.
Gymnázium je součástí sítě škol Cambridge International Education a má přístup k metodice
hodnocení a zpracování vzdělávacího obsahu podle britského systému vzdělávání, včetně
systému hodnocení. Charakter vzdělávacího prostředí gymnázia navazuje na základní
vzdělávání instituce, klade důraz na individuální přístup k žákům, podporu spolupráce
formou vrstevnického učení i zdravý životní styl. Cílem školního vzdělávacího programu
(dále „ŠVP“) je rozvíjet žákům jejich studijní potenciál pro další úspěšné studium v českém
i zahraničním vzdělávacím prostředí. Od třetího ročníku bude vzdělávání podle volby žáka
směřováno ke složení české maturitní zkoušky i mezinárodní externí zkoušky Internatio na l
Baccalaureate (dále „IB“).
K termínu inspekční činnosti se v prvním ročníku střední školy vzdělávalo 8 žáků, nejvyšší
povolený počet žáků gymnaziálního oboru vzdělání je 120.
Instituce sídlí v nových pronajatých prostorách komerční budovy v okrajové části Prahy,
další pravidelné vzdělávací aktivity realizuje v nedaleké budově základní školy.


                         Hodnocení podmínek vzdělávání
Ředitel školy (dále „ředitel“) při zřízení gymnázia navázal ve své koncepci na pojetí
základního vzdělávání v instituci. Předem stanovené mechanismy řízení jsou postupně
uplatňovány v činnosti školy. Ředitel klade důraz na vytváření bezpečného a podnětného
prostředí pro každého žáka, na spolupráci pracovníků školy, na realizaci a další rozpracování
ŠVP. Jeho plnění si pravidelně vyhodnocuje v úzké součinnosti s vyučujícími a školním
poradenským pracovištěm. Vizi vedení školy sdílí všichni pedagogové a svým přístupem
podporují otevřenou komunikaci všech účastníků vzdělávání. Žáci i jejich zákonní zástupci
se na chodu školy podílejí mj. prostřednictvím tripartitních jednání i školské rady. Nedílnou
součástí fungování instituce je spolupráce se zřizovatelem, který napomáhá k vytváření
odpovídajícího organizačního i materiálně-technického zázemí, včetně personálníc h
podmínek pro realizaci gymnaziálního vzdělávání. Spolupráce s vysokými školami
a zahraničními středními školami přispívá k rozvoji odborných i jazykových kompetencí
žáků i pedagogů.
Organizační struktura školy v termínu inspekční činnosti spíše neodpovídala potřebám
školy. Nepřítomnost dalšího pracovníka ve vedení gymnázia, popř. v administrativně
podpůrných pozicích, klade na ředitele zvýšené nároky v oblastech souvisejících s provozem
školy, s kontrolní činností či komunikace se zákonnými zástupci při naplňování vzdělává ní.
Tato skutečnost se částečně projevila např. nepřehledností dokumentace týkající se realizace
vzdělávacího procesu nebo v nepřesných informacích na webových stránkách školy. Ředitel
účelně deleguje některé kompetence související s naplňováním ŠVP na pedagogické
pracovníky. Jasně vymezené úkoly, stanovení transparentních pravidel s důrazem
na posílení role třídního učitele, popř. pedagogů v rámci předmětových oblastí, tak vytváří
předpoklady pro úspěšné uskutečňování vzdělávání. Na pravidelných provozních poradách
a jednáních pedagogické rady pedagogové sdílejí svá zjištění z výuky, projednávají všechny
záležitosti týkající se vzdělávání i zásadní pedagogické dokumenty. Spolupráce pedagogů,
mj. formou vzájemných hospitací nebo sdílení mezioborových poznatků, se pozitivně
promítá do tvorby studijních e-learningových materiálů při realizaci ŠVP. Propracovaný
informační systém je využíván jako nástroj komunikace mezi všemi aktéry vzdělává ní,
účelně slouží k přenosu informací i podpory žáků a pedagogů v rámci digitálního výukového
prostředí. Pedagogové využívají sdíleného úložiště výukových materiálů a stěžejníc h
školních dokumentů, zapojují se do realizace rozšiřujících vzdělávacích aktivit.



                                            2/8
Úroveň vzdělávání a kvalitu práce pedagogů vyhodnocuje ředitel prostřednictvím
pravidelných kontrol průběhu vzdělávání v elektronickém systému školy a hospitační
činností. Vedení školy poskytuje pedagogům strukturovanou zpětnou vazbu a konkrétní
doporučení, která jsou učiteli převážně akceptována a pozitivně se promítají do výuky.
Metodické vedení pedagogů je zaměřeno na rozmanité formy výuky a na realizac i
koncepčních záměrů, které podporují individuální přístup k žákům a rozvoj jejich schopnosti
samostatně hodnotit vlastní pokrok v učení.
Koncepční práce ředitele školy se pozitivně odráží mj. i v personálních podmínkách.
Vzdělávání v gymnáziu k termínu inspekční činnosti zajišťovalo celkem devět
kvalifikovaných pedagogických pracovníků s pedagogickou praxí, z toho jeden
bez splněných kvalifikačních předpokladů. Škola má odpovídající personální zdroje
pro jazykové vzdělávání a poradenské služby, tj. dva rodilí mluvčí, školní psycholožka
a speciální pedagožka. Někteří pedagogové vyučují zároveň na základní škole, což jim
umožňuje pravidelnou spolupráci. Další vzdělávání pedagogických pracovníků reaguje
na aktuální potřeby a koncepční záměry, mj. na rozvoj profesních kompetencí učitelů
v rámci procesu autorizace IB programu nebo na problematiku primární prevence
a výchovného poradenství při individuální práci se žákem.
Vícezdrojové financování vytváří podmínky pro zajištění plynulého chodu školy
a naplňování ŠVP. V termínu inspekční činnosti měla škola k dispozici dostatečný počet
nově zařízených učeben, zázemí pro žáky i pro budoucí první ročníky. Stávající prostorové
a materiálně technické zázemí pro výuku je však limitující v případě naplnění plánované
kapacity gymnázia Všechny učebny jsou vybaveny multimediální didaktickou technikou,
sdílené prostory jsou využívány pro skupinovou a individuální práci žáků i jejich relaxaci.
Škola má k dispozici také mobilní učebnu-tablety, podle potřeby je zapůjčuje žákům
i k domácí přípravě. Výuka některých předmětů probíhá ve specializovaných učebnách
základní školy (např. sportovní a výtvarná činnost, přírodovědné vzdělávání). Průběžně jsou
doplňovány učebnice, odborná literatura, názorné didaktické pomůcky. Žáci mají k dispozic i
odpovídající provozně hygienické a technické vybavení, školní knihovnu-studovnu, wifi
a počítače, popř. i možnost tisku. Stravování žáků je zajištěno ve spolupráci se smluvním
partnerem, k dispozici mají také vybavenou kuchyňku. K větší bezpečnosti přispívá stálá
služba a zabezpečený vstup do budovy školy.


                          Hodnocení průběhu vzdělávání
Vzdělávání podle ŠVP se zaměřuje na individuální rozvoj žáků podle jejich studijního
potenciálu. Prostřednictvím mezipředmětových přesahů cílí na jejich všestranný rozvoj,
podněcuje kreativní myšlení, logické uvažování a schopnost řešit problémy, jsou tak
rozvíjeny funkční gramotnosti i klíčové kompetence žáků. Výuka různých předmětů,
např. matematika, přírodovědné předměty, výtvarná výchova, metodou CLIL v anglické m
jazyce cíleně podporuje rozvoj žákovských jazykových kompetencí. Na konci druhého
ročníku mohou žáci skládat externě hodnocené zkoušky s mezinárodní certifikací. Od třetího
ročníku mají žáci možnost směřovat své všeobecné vzdělávání podle svých možností
a zájmů k přípravě na určité povolání či další studium. V prvním a druhém ročníku jsou žáci
v předmětu studijní dovednosti vedeni mj. k sebepoznání, sebereflexi a osvojení dovedností
potřebných pro úspěšné zvládnutí gymnaziálního studia. Škola klade ve všech předmětech
důraz na motivaci žáků a k převzetí jejich zodpovědnosti za úspěšné průběžné
sebevzdělávání. Výuka je efektivně realizována prostřednictvím jednotné elektronické
výukové platformy, která vytváří také prostor pro poskytování účelné zpětné vazby,
umožňuje reagovat na individuální pokrok žáka a různé vzdělávací potřeby všech žáků.


                                           3/8
Zároveň jim umožňuje on-line vzdálené připojení do hodiny v době nemoci. Žáci jsou
vedeni k bezpečné práci v digitálním prostředí, významu plagiátorství i k promyšle né mu
využívání digitální techniky.
Účinnost sledované výuky pozitivně ovlivňovala odbornost, míra pedagogických zkušeností
i zaujetí pedagogů pro vyučovaný předmět. Společným znakem téměř všech sledovanýc h
hodin byla příjemná pracovní atmosféra založená na partnerském přístupu učitelů k žákům
i na vzájemném respektu. Vzdělávací strategie vycházely z předem stanovených cílů
a charakteru probíraného učiva, podporovaly osobnostní a sociální rozvoj žáků, jejich
vědomostí a dovedností, včetně kritického myšlení. Učitelé účelně využívali frontální
výuku, v kombinaci s řízeným rozhovorem a se samostatnou prací, společné odvozování
nových poznatků podporovalo proces učení. Efektivně zařazená práce žáků ve skupině
s využitím vzájemného učení přispívala k rozvoji spolupráce i pozitivních vztahů. Žáci
samostatně vyhledávali a kriticky vyhodnocovali informace získané z různých zdrojů.
Výuka byla vedena jasně a srozumitelně, probírané učivo bylo aktualizováno v souladu
s novými poznatky ve vyučovaných oblastech, byl kladen důraz na dostatečné procvičování
učiva. K pochopení probíraných jevů v širších souvislostech přispívalo propojování
mezipředmětových poznatků a příkladů z reálné praxe, často byly využívány znalosti
a zkušenosti žáků, společenské i historické souvislosti. Vyučující dbali na názornost výuky,
efektivně využívali didaktickou techniku a např. vzorové úlohy, výukové aplikace a videa,
pracovní listy. Důraz na rozvoj čtenářské gramotnosti v rámci českého jazyka napomáhá
schopnosti žáků pracovat s odbornými texty. Zvolené úlohy a pestré aktivity mj. směřovaly
k přípravě na maturitní zkoušku a poskytovaly žákům objektivní zpětnou vazbu o míře
osvojení učiva, např. dostatečná slovní zásoba, odborná terminologie nebo
literárněhistorický kontext. Výuka cizích jazyků probíhala převážně v cílovém jazyce,
s aplikací probíraných gramatických jevů v reálné komunikační situaci. V matematické m
vzdělávání zvolený didaktický postup účinně směřoval k podpoře logického myšle ní
a samostatného uvažování žáků. V přírodních vědách byli žáci vedeni především
k samostatnému řešení úloh, k pochopení přírodních zákonitostí s důrazem na aplikaci učiva
v praxi, často v environmentálním kontextu. Ve sledovaných hodinách pedagogové
získávali průběžnou zpětnou vazbu o pochopení učiva, poskytovali žákům pomoc při řešení
problému. Efektivní práce s chybou a analýza všech možných postupů řešení podporovala
proces aktivního učení a vedla žáky k uvědomění si správného postupu. Ve všech
sledovaných hodinách učitelé zohledňovali speciální vzdělávací potřeby jednotlivc ů,
zejména navýšením časového prostoru nebo individuální dopomocí dalšího pedagoga.
V některých sledovaných hodinách snižovaly účinnost vzdělávacího procesu dílčí
nedostatky, např. ojediněle menší podpora souvislejšího mluveného projevu žáků, méně
efektivní časové a organizační rozvržení hodiny. V části vyučovacích hodin byla
zaznamenána nižší míra diferenciace výuky vzhledem k žákům s větším zájmem
o vyučovaný předmět či rychlejším tempem práce nebo lepšími jazykovými dovednostmi
a znalostmi. Méně často byli žáci vedeni k objektivnímu hodnocení práce spolužáků nebo
svého vlastního pokroku v učení. V závěru vyučovací hodiny pedagogové v menší míře
vytvářeli prostor pro společné shrnutí důležitých poznatků či sebereflexi žáků.
Všestranný rozvoj osobnosti žáků je podporován akcemi navazujícími na ŠVP,
např. odborně zaměřené exkurze, tematické poznávací zahraniční výjezdy, sportovní
činnosti (např. lyžařský kurz). Nabídka mimoškolních aktivit umožňuje žákům prohloub it
své znalosti a dovednosti v dané oblasti, např. seminář výtvarné výchovy, debatní kroužek,
podnikatelské dovednosti.




                                            4/8
                         Hodnocení výsledků vzdělávání
Uchazeči o studium jsou přijímáni na základě výsledků jednotné přijímací zkoušky
a výsledků školní části přijímací zkoušky, která se skládá z ústního pohovoru
a zpoplatněného externího mezinárodního testování, mj. studijní a jazykové předpoklady
uchazeče. V kritériích přijímacího řízení ředitel školy stanovil podmínku minimá lní
úspěšnosti pro přijetí ke vzdělávání.
Školní poradenské pracoviště (výchovný poradce a školní psycholožka, zároveň metodička
prevence) zajišťuje informační, podpůrné, preventivní služby v úzké spolupráci s vedením
školy, s pedagogy i zákonnými zástupci. Prioritou funkčně nastaveného systému
je diagnostika adaptačních obtíží spojených s přechodem do nového školního prostředí,
stanovení metodických přístupů k žákům s potřebou podpory včetně řešení výchovnýc h
nebo vzdělávacích problémů, např. individuální rozhovory se žáky, tripartitní jednání,
supervize pedagogů. Žáci jsou vedeni k sebeorganizaci, vnímání svého pokroku v učení
a ke spoluzodpovědnosti za dosahované výsledky. Jednotný přístup pedagogů přispívá
k individuálnímu rozvoji každého žáka. Nastavené vzdělávací strategie tak vytvářejí prostor
pro předcházení školní neúspěšnosti, mj. individuální přístup ve výuce, kroužek na podporu
čtenářské gramotnosti, konzultace, doučování, možnost domácí přípravy ve škole či opravy
výstupů některých předmětů. V termínu inspekční činnosti se ve škole vzdělával jeden žák
se speciálními vzdělávacími potřebami a dva žáci s odlišným mateřským jazykem, kterým
je mj. poskytováno doučování českého jazyka jako druhého cizího jazyka.
Výsledky vzdělávání žáků jsou pravidelně vyhodnocovány na jednání pedagogické rady,
četných provozních poradách i prostřednictvím hodnoticích zpráv jednotlivých pedagogů.
Hodnocení znalostí a dovedností žáků probíhá s využitím běžných nástrojů, vstupníc h
a srovnávacích testů či vytvářeného portfolia výstupů v některých předmětech. Zároveň je
v elektronické vzdělávací platformě v každém předmětu nastaven systém konkrétních
kritérií hodnocení všech odevzdávaných prací i aktivity žáka, což umožňuje pedagogům
poskytovat žákovi podrobnou individuální zpětnou vazbu. Nastavená pravidla poskytují
žákům u některých výstupů i časovou flexibilitu, hodnocena je nejen kvalita odevzdávané
práce, ale i splnění termínovaných úkolů. V průběhu vzdělávání jsou žáci hodnoceni
s využitím procentové škály. Celkové hodnocení žáků na vysvědčení vychází z kombinace
slovního hodnocení a dosažení procentních bodů v daném předmětu. Z analýzy průběžnýc h
výsledků vzdělávání uzavřeného prvního pololetí školního roku 2024/2025 vyplývá,
že všichni žáci prospěli. Vyšší omluvená absence jednotlivců je způsobena převážně
zdravotními důvody.
Funkční preventivní strategie se promítá i do hodnocení chování žáků, snížené známky
nebyly uděleny, pochvaly mají výrazně motivační charakter. Adaptační proces žáků je
v souladu s filozofií školy systematicky podporován, mj. úvodní adaptační týden nebo dílčí
aktivity napříč předměty. V oblasti předcházení rizikovému chování žáků byly realizo vá ny
činnosti zaměřené také na rozvoj emočně sociálních dovedností a budování pozitivníc h
vztahů ve třídním kolektivu.


                                        Závěry
Silné stránky – gymnaziální vzdělávání
– využívání systémově nastavené jednotné digitální platformy školy vytváří efektivní
  nástroj pro realizaci vzdělávání, poskytování zpětné vazby a vzájemnou komunikac i
  pro všechny aktéry vzdělávání (1.3)


                                           5/8
– účinné využívání metody CLIL napříč předměty podporuje rozvoj jazykových dovedností
  žáků a jejich přípravu na další uplatnění po absolvování studia (4.2)
– efektivně realizovaný systém plánování výuky a poskytování průběžné zpětné vazby
  umožňuje sledovat individuální pokrok každého žáka (4.3)
– motivující vzdělávací prostředí založené na vzájemné aktivní spolupráci pedagogů a žáků
  pozitivně přispívá k všestrannému osobnostnímu rozvoji žáků a dosahování jejich
  pokroku v učení (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení) – gymnaziální vzdělávání
– méně účinná kontrolní činnost vedení školy reflektující realizaci vzdělávání (2.1)
– stávající prostorové a materiální podmínky jsou pro budoucí celkové naplnění gymná zia
  limitující (2.4)
– v části vyučovacích hodin méně efektivní práce se závěry hodin, chybějící ověření splnění
  stanoveného vzdělávacího cíle při závěrečné reflexi výuky (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy – gymnaziální vzdělávání
– zefektivnit kontrolní systém školy, zpřehlednit kurikulární dokumenty školy, posílit tým
  vedení školy o další pracovníky
– ve spolupráci se zřizovatelem pokračovat v doplňování materiálně technického zázemí
  vzdělávacích prostor s přihlédnutím k potřebám gymnázia, včetně doplnění názornýc h
  didaktických pomůcek a naučného knihovního fondu
– častěji zařazovat obsahově diferencovaná zadání úloh vzhledem k žákům s rozdílnými
  studijními předpoklady, většími znalostmi nebo individ uálními vzdělávacími potřebami
– lépe časově a organizačně koncipovat činnosti v rámci vyučovací jednotky, včetně
  zařazení závěrečné reflexe výuky ve spolupráci se žáky
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



                                            6/8
           Seznam dokladů, o které se inspekční zjištění opírají
 1.   Rozhodnutí ve věci zápisu střední školy, místa poskytovaného vzdělání a stanovení
      počtu žáků gymnázia včetně změny názvu školy č. j. MŠMT-20868/2023-10 ze dne
      23. 1. 2024, s účinností od 1. 9. 2024
 2.   Rozhodnutí ve věci změny zápisu do rejstříku škol a školských zařízení o stanovení
      počtu žáků školy Základní škola a gymnázium Livingston s.r.o., ze dne 15. 2. 2024,
      č. j. MHMP 289722/2024
 3.   Jmenování ředitele školy Základní škola a gymnázium Livingston s.r.o. ze dne
      11. 8. 2023, č. j. ZSLI/254/2023
 4.   Výpis z rejstříku škol a školských zařízení – platný k termínu inspekční činnosti
 5.   Koncepce rozvoje gymnázia 2024/2025 – 2027/2028
 6.   Školní vzdělávací program oboru vzdělání s maturitní zkouškou 79-41-K/41
      Gymnázium „Livingston – školní vzdělávací program pro gymnázium“, platný
      od 1. 9. 2024 k termínu inspekční činnosti, včetně příloh
 7.   Školní řád Základní školy a gymnázia Livingston s.r.o., včetně příloh, vnitřní řády
      a předpisy platné k termínu inspekční činnosti
 8.   Rozvrh vyučovacích hodin platný k termínu inspekční činnosti
 9.   Třídní kniha – školní rok 2024/2025 vedená k termínu inspekční činnosti
10.   Vybraný vzorek evidence žáků (školní matrika) vedená k termínu inspekční činnosti
11.   Záznamy z pedagogických rad, jednání v rámci předmětových oblastí vedené
      ve školním roce 2024/2025 k termínu inspekční činnosti
12.   Přehled DVPP, Plán rozvoje pedagogických pracovníků – vedené k termínu inspekční
      činnosti
13.   Výběr z personální dokumentace pedagogických pracovníků, vedené k termínu
      inspekční činnosti
14.   Dokumentace školního poradenského pracoviště vedená k termínu inspekční činnosti
15.   Dokumentace k bezpečnosti a ochraně zdraví žáků, Kniha úrazů – vedené k termínu
      inspekční činnosti
16.   Podklady k finančním podmínkám školy a zajištění smluvního školního stravování
17.   Webové stránky školy – k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.



                                          7/8
Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Mgr. Andrea Nevrklová, školní inspektorka
 MgA. Naděžda Ostřanská, školní inspektorka
 Bc. Hana Vejdovská, kontrolní pracovnice


10. 6. 2025




                                         8/8
