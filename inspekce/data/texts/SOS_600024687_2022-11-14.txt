                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-1085/22-H


Název                                Obchodní akademie, odborná škola a praktická škola
                                     Olgy Havlové, Janské Lázně
Sídlo                                Obchodní 282, 542 25 Janské Lázně
E-mail                               info@oajl.cz
IČO                                  49290274
Identifikátor                        600024687
Právní forma                         příspěvková organizace
Zastupující                          Mgr. Bc. Jana Honzíková
Zřizovatel                           Ministerstvo školství, mládeže a tělovýchovy
Místo inspekční činnosti             Obchodní 282, 542 25 Janské Lázně
Inspekční činnost na místě           14. 11. − 16. 11. 2022 a 4. 1. – 6. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, a podmínek a průběhu poskytovaných poradenských
služeb ve školském poradenském zařízení podle § 174 odst. 2 písm. b) školského zákona,
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem podle § 174 odst. 2 písm. c)
školského zákona, ve znění pozdějších předpisů.
Inspekční činnost podle § 174 odst. 6 školského zákona, ve znění pozdějších předpisů.
                                   Charakteristika
Obchodní akademie, odborná škola a praktická škola Olgy Havlové, Janské Lázně (dále
„škola“) vykonává činnost střední školy (dále „SŠ“), střediska volného času (dále „SVČ“),
internátu, školní jídelny a speciálně pedagogického centra (dále „centrum“). SŠ poskytuje
ve školním roce 2022/2023 střední stupeň vzdělání v denní formě vzdělávání v oborech
vzdělání 63-51-J/01 Obchodní škola, 69-54-E/01 Provozní služby, 63-41-M/02 Obchodní
akademie a 75-41-M/01 Sociální činnost. Studium všech oborů vzdělání je prodlouženo
o jeden rok v souladu s rámcovými vzdělávacími programy (vzdělávání žáků s kombinací
postižení) a příslušným ustanovením školského zákona. Ke dni inspekční činnosti se
v 16 třídách vzdělávalo 102 žáků. Ubytování a celodenní stravování je žákům zajištěno
v průběhu celého školního roku s výjimkou prázdnin a povinných odjezdů určených
ředitelkou školy. V internátu bylo ubytováno ke dni inspekce 85 žáků rozdělenýc h
do 15 výchovných skupin. Volnočasové aktivity SVČ navštěvuje v tomto školním roce
38 žáků školy a 16 osob z řad veřejnosti. Centrum poskytuje poradenské služby při výchově
a vzdělávání dětí, žáků a studentů (dále „klient“) s převážně tělesným postižením
a souběžným postižením více vadami. Ke dni inspekční činnosti bylo v péči centra
206 klientů. Činnost centra probíhá ambulantně na pracovišti, které je součástí školy,
a zejména formou návštěv odborných pracovnic (dále „pracovnice“) ve školách a školských
zařízeních, podle potřeby i v rodinách klientů. Podrobné informace o činnosti školy lze
získat na webových stránkách www.oajl.cz.


                         Hodnocení podmínek vzdělávání
Ředitelka školy je ve funkci od 1. 11. 2018. V aktuální koncepci rozvoje školy na období
2022 – 2025 uvedla dosažené cíle stanovené na předchozí období, např. otevření nového
oboru vzdělání 69-54-E/01 Provozní služby, založení dvou JA studentských firem
zaměřených na skutečné podnikání, zřízení funkce metodika prevence pro internát, udělení
autorizace pro profesní kvalifikaci 63-033-H Pracovník v administrativě. Dále stanovila
reálné cíle na následující období vycházející ze specifických potřeb školy s důrazem
na úzkou spolupráci a informovanost všech aktérů zabezpečujících vzdělávání a výchovu
žáků školy. Neupřesnila však specifické cíle pro práci internátu, SVČ a centra a nestanovila
ani nástroje, termíny a odpovědné osoby za plnění vytyčených cílů.
Po nástupu do funkce ředitelka školy postupně provedla řadu organizačních změn ve všech
úsecích školy (vyjma centra). Na plánování a řízení školy se kromě ředitelky školy podílí
její čtyři zástupci (pro teoretickou výuku, pro přijímací řízení a praxi, pro odborný výcvik
a pro internát) a vedoucí ekonomicko-technického úseku a centra. Ředitelka školy vytvoř ila
funkční systém pravidelných provozních porad, které tvoří účinný nástroj řízení celého
subjektu. Účelné využívání elektronického informačního systému umožňuje pružnou
komunikaci mezi vedením školy a pedagogy a pedagogy navzájem a rychlý přenos
informací o průběhu a výsledcích výchovně vzdělávacího procesu mezi školou a zákonnými
zástupci žáků. Efektivitu řízení zvyšují jednání pedagogické rady a činnost metodickýc h
sdružení. Činnost centra vychází z ročního plánu a efektivně rozpracovaného týdenního
plánování, které podporuje jeho plynulý chod. Organizační struktura a personální
zabezpečení dvěma speciálními pedagožkami, psycholožkou a sociální pracovnicí
odpovídají jeho velikosti a potřebám klientů. Předností celého týmu centra je vysoké
pracovní nasazení a aktivní postoj k vzájemné podpoře a spolupráci. Součinnost pracovnic
při diagnostickém procesu pak zvyšuje kvalitu podpory pro vzdělávání žáka se speciálními
vzdělávacími potřebami (dále „SVP“). Pravidelně konané porady a nastavená pravidla



                                           2/11
konstruktivní osobní komunikace pozitivně ovlivňují efektivitu poskytování poradenských
služeb a přispívají k okamžitému řešení aktuálních problémů.
Inspekční činností bylo zjištěno, že kontrolní a hodnoticí mechanismy nejsou plně funkční.
Hospitační činnost vedení školy, která by sledovala cíleně profesní růst pedagogů a vedla
ke zkvalitňování jejich práce, není téměř realizována v teoretických předmětech, v omezené
míře probíhá v zájmových útvarech SVČ. V zápisech z hospitací uskutečněných v hodinách
praktického vyučování jsou doporučení ke zkvalitnění práce pedagoga uvedena jen
výjimečně. Kontrolní systém není funkční v oblastech školního stravování a vedení povinné
dokumentace. Byla shledána porušení právních předpisů v hospodaření s finanč ními
prostředky přidělenými ze státního rozpočtu. Nesystematické je vyhodnocování dosažení
cílů stanovených jednotlivými pedagogy v rámci tzv. hodnoticího pohovoru
se spolupracovníkem zaměřeného na jejich osobní a profesní rozvoj.
Ředitelka školy dbá o udržení pozitivního klimatu ve škole. K vytváření příznivých vztahů
v rámci třídních kolektivů přispívají pravidelná setkání třídního učitele se svou třídou.
Žákům, ale i zaměstnancům školy je k dispozici psychoterapeutka. A to jak pro prevenci
syndromu vyhoření, tak pro řešení osobních problémů. Nástroje (např. dotazníkové šetření)
pro sledování úrovně vzájemných vztahů mezi všemi aktéry vzdělávání škola zatím
nevyužívá.
Další vzdělávání pedagogických pracovníků organizuje ředitelka školy dle plánu. Získané
poznatky z účasti na různých formách dalšího vzdělávání pedagogové využívají při své
vzdělávací, výchovné či poradenské činnosti. Vzájemné hospitace mezi pedagogy, jako
jedna z forem dalšího vzdělávání, nebyly zatím ve škole realizovány.
Materiální podmínky napomáhají k naplňování školních vzdělávacích programů ve všech
oblastech. Ředitelka školy je pravidelně vyhodnocuje a přijímá adekvátní opatření (např.
plán rekonstrukce spojovacího koridoru mezi budovami SŠ a internátu s ohledem na potřeby
žáků). Škola je kvalitně vybavena pomůckami, které zohledňují zdravotní postižení žáků
a zajišťují jejich plnohodnotné vzdělávání. Materiální podmínky a promyšlené prostorové
uspořádání centra umožňují jeho účelný provoz. Průběžně rozšiřovaná škála
standardizovaných i vlastních diagnostických nástrojů je pracovnicemi účelně využívá na
a odpovídá záměrům požadovaných poradenských služeb a poskytovaných vyšetření.
Vedení školy se v uplynulém období podařilo navýšit rozpočet školy o významnou částku
získanou z mimorozpočtových zdrojů. Škola se zapojila do různých projektů a grantů.
Důležitým příjmem školy byly také platby za ubytování a stravu žáků školy a zisk
z doplňkové činnosti. Díky získaným finančním prostředkům škola realizovala akce, které
vedly ke zkvalitnění výchovně vzdělávacího procesu, např. volnočasová aktivita pro
žáky – badatelský klub a pravidelné doučování žáků ohrožených školním neúspěchem.
Finanční dary od partnerů (např. Konto Bariéry, Nadační fond Emil, Výbor dobré
vůle – Nadace Olgy Havlové) byly použity především na nákup sportovních a klasických
kompenzačních pomůcek, učebních pomůcek a dalšího vybavení školy.
Spolupráce se sociálními partnery významným způsobem přispívá nejen ke zkvalitně ní
podmínek vzdělávání, ale i k podpoře péče o žáky, k jejich dalšímu rozvoji a uplatnění
v praxi. Např. místní rehabilitační subjekt zajišťuje žákům léčebné procedury přímo
ve škole, sportovní kluby pro hendikepované zabezpečují sportovní vyžití žáků. V řadě firem
a institucí žáci realizují povinné odborné praxe (firma Ergotep, Pro-Charitu s.r.o. Červený
Kostelec aj.). Centrum účelně spolupracuje s ostatními poradenskými pracovišti, klinick ými
psychology, logopedy, lékaři a dalšími organizacemi a subjekty, jejichž síť je definová na
ve prospěch komplexního řešení speciálních vzdělávacích i sociálních potřeb klientů.



                                           3/11
                          Hodnocení průběhu vzdělávání
Při hospitační činnosti ve SŠ, SVČ a v internátu byli žáci ukáznění, mezi všemi účastníky
panovala atmosféra vzájemné důvěry, otevřenosti a respektu.
Naprostá většina zhlédnutých hodin ve SŠ byla učiteli připravená a dobře organizač ně
zvládnutá. Žákům s pomalejším pracovním tempem učitelé poskytovali potřebný čas
na dokončení práce, ojediněle měli připravené náročnější úkoly pro ty rychlejš í.
Ani zhodnocení pokroku žáků dosaženého v průběhu hodiny nebylo běžné, ke zhodnocení
vlastní práce nebo práce spolužáka učitelé žáky nevedli. Ve většině teoretických hodin
učitelé shrnuli probrané učivo, ale pouze někteří společně s žáky.
Vzdělávací cíl učitelé při výuce všeobecně vzdělávacích předmětů stanovili přibližně
v polovině hodin. Jen výjimečně ověřovali jeho dosažení ať průběžně či v jejich závěru.
Učitelé žáky pravidelně a opakovaně podporovali a slovně motivovali nejen ke zvládnutí
náročnějších úkolů, ale mnohdy také pro udržení jejich pozornosti. V hodinách převažovala
frontální výuka. Pouze někteří učitelé zařazovali takové formy práce žáků, kterými cíleně
podporovali jejich samostatnost. V jazykových hodinách učitelé cíleně rozvíjeli čtenářskou
gramotnost. Žáci pracovali s textem, plnili úkoly, při kterých museli prokázat jeho
porozumění, vyhledávali informace. Při výuce téměř všichni učitelé kladli důraz
na názornost. Za tímto účelem využívali didaktickou techniku či vhodné pomůcky.
Ve většině hodin se jim dařilo propojovat učivo s reálným životem. Žáci se nebáli odpovídat,
případně požádat o radu či pomoc. Práce asistentů pedagoga byla pro dosažení stanovenýc h
cílů žáky přínosná ve všech hodinách. Citlivě a s ohledem na jejich vzdělávací možnosti jim
pomáhali se zvládnutím úkolů. Zcela nezbytná byla jejich přítomnost v hodinách
s pohybovým zaměřením. Umožňovala aktivní zapojení do hodiny všem žákům bez ohledu
na jejich mobilitu.
Ve většině teoretických odborných předmětů byli na začátku vyučovacích hodin žáci
seznámeni s cílem i tématem hodiny. Převažovala frontální výuka doplněná prací
ve dvojicích, ojediněle učitelé zařazovali samostatnou a skupinovou práci žáků. Využití
didaktické techniky nebylo efektivní, učitelé ji používali pro zobrazení prezentace
probíraného učiva, což vedlo žáky k jeho pouhému opisování do sešitu. V závěrech hodin
proběhlo celkové zhodnocení práce žáků. Propojení teoretického odborného vzdělává ní
s praktickým vzděláváním je zajištěno v odborných učebnách školy. Praktická výuka byla
pestrá, cíleně zaměřená na rozvoj a procvičování dovedností zejména sebeobsluhy
a motoriky a pracovních dovedností. Organizačně i materiálně-technicky bylo vyučová ní
velmi dobře zajištěno. Aktivní individuální přístup učitelů k žákům a vhodné instruktá žní
ukázky jednotlivých úkonů výrazně motivovaly žáky k dodržování pracovních postupů,
k samostatnosti, pečlivosti a dodržování hygienických a bezpečnostních pravidel. V průběhu
sledované výuky učitelé efektivně využívali výukový čas, žáci aktivně přistupovali k plnění
všech zadaných úkolů.
SVČ nabízí zájmové útvary nejen pro žáky školy, ale i pro širokou veřejnost. Cílem je
integrovat žáky se SVP mezi žáky bez zdravotního omezení. Vedoucí zájmových útvarů
mají činnosti vhodně uzpůsobené oběma skupinám, do nabízených aktivit se tak mohou
zapojit všichni žáci. Všichni účastníci plnili zadané úkoly se zájmem, pedagogové jim
poskytovali zpětnou vazbu, která přispívala k jejich posunu v dané činnosti.
Výchovně vzdělávací proces v internátu zajišťují spolu s vychovateli asistenti pedagoga,
někteří z nich se zdravotním vzděláním. To umožňuje škole zajistit pro žáky odbornou péči
po celou dobu jejich pobytu v ubytovacím zařízení. V průběhu inspekční činnosti
vychovatelé a asistenti pedagoga individuálně podporovali žáky a vedli je k dodržování



                                           4/11
stanovených pravidel i vzájemné spolupráci. Zájmové činnosti se účelně prolínaly s běžnými
činnostmi, což posilovalo nejen dovednosti žáků v různých oblastech, ale i jejich
sounáležitost v rámci kolektivu. Pedagogové pomáhali žákům jednotlivých výchovnýc h
skupin také při přípravě na vyučování a nácviku sebeobsluhy.
Žádosti o poskytnutí poradenské služby jsou centrem přijímány především telefonick y,
systém je pružný a účelný. Osobní spisy klientů pracovnice vedou přehledně, chronologick y
zachycují průběh poskytovaných poradenských služeb. Jejich největší podíl představuje
speciálně pedagogická diagnostika, vypracování zpráv a doporučení, případně
doporučujících posouzení. Při stanovování podpůrných opatření pracovnice respektují
podklady o podmínkách a průběhu dosavadního vzdělávání klienta či vyjádření jiných
odborníků. Zpravidla funkční součinnost pracovnic s kmenovými školami klientů přispívá
k efektivnímu nastavení podpůrných opatření i průběhu poskytování poradenských služeb.
V případě potřeby jsou klientům doporučena další specializovaná vyšetření či návštěva
jiných zařízení a organizací, a to s důrazem na zájem klienta a doporučení vhodných
podpůrných opatření. Diagnostické metody pracovnice volí cíleně, v souladu s účelem
diagnostického procesu. Z analýzy vybraného vzorku osobních spisů je zřejmé, že závěry
uvedené ve zprávách a doporučeních nebo doporučujících posouzeních jsou dostatečně
srozumitelné a přínosné pro vzdělávání klientů ve školách a školských zařízeních. Dílčí
a ojediněle se vyskytující nedostatky neměly podle analýzy průběhu poskytování
poradenských služeb negativní vliv na úroveň poskytované poradenské péče nebo
vzdělávání klienta (např. neúplné informace o průběhu dosavadní poradenské péče).
Vyhodnocování účinnosti podpůrných opatření a naplňování individuálních vzdělávac íc h
plánů probíhá v součinnosti se školami v průběhu metodických návštěv. Při pravidelnýc h
výjezdech do škol pracovnice školí učitele, pracovníky školního poradenského pracoviště,
asistenty pedagoga i zákonné zástupce žáků, což má kladný vliv na vzájemnou spolupráci,
informovanost i vzdělávání klienta. Pozitivní dopad na jeho individuální rozvoj mají také
centrem nabízené podpůrné programy, např. percepčně-motorický trénink, programy
k rozvoji grafomotoriky, psaní či čtenářských dovedností a matematických schopností.
Metodické vedení zainteresovaných pedagogických pracovníků je pak prakticky zaměřeno
na individuální pomoc jednotlivým žákům se SVP i třídním kolektivům.


                          Hodnocení výsledků vzdělávání
Ředitelka školy má přehled o všech činnostech školního poradenského pracoviště
a vzdělávání žáků se SVP efektivně koordinuje. Promyšlená a funkční je podpora žáků
prostřednictvím propracovaných plánů (tzv. plán podpory žáka), na jejichž nastavení,
realizaci i vyhodnocování se podílejí spolu se členy školního poradenského pracoviště třídní
učitelé, vyučující jednotlivých předmětů, vychovatelé i sami žáci. Členové školního
poradenského pracoviště se pravidelně scházejí a zajišťují tak nejen vzájemno u
informovanost o účinnosti realizovaných podpůrných opatření, ale věnují také pozornost
řešení všech aktuálně vzniklých situací. Poskytované kariérové poradenství je důsledně
založené na znalosti každého žáka a jeho individuálních potřeb. Kariérová poradkyně žákům
a jejich zákonným zástupcům napomáhá při rozhodování o dalším vhodném vzdělávání žáka
nebo jeho pracovním uplatnění po ukončení vzdělávání ve škole. Škola také cíleně
připravuje žáky pro samostatný život ve společnosti. Od školního roku 2022/2023 realizuje
tzv. tranzitní program, jehož součástí jsou projekty cvičný byt a chráněná dílna. Cvičný byt
žákům napomáhá zejména k získání samostatnosti v různých oblastech osobního života
a převzetí odpovědnosti za svou osobu. Prostřednictvím chráněné dílny, která ve škole
funguje v součinnosti se sociálním podnikem Filipa, a. s. Lázně Bělohrad, se žáci učí



                                           5/11
správným pracovním návykům, týmové spolupráci a jednání se zaměstnavatelem. Záměrem
je také jejich zapojení do běžného života a zvýšení úspěšnosti na trhu práce.
Základem efektivně nastaveného systému prevence rizikového chování žáků je úzká
spolupráce internátu a SŠ založená na účasti skupinových vychovatelů na třídních schůzkách
a třídních učitelů na výchovných skupinách, pravidelná účast školního metodika prevence
z internátu na jednáních školního poradenského pracoviště a cílená spolupráce učitelů
s psychoterapeutem. Ten na základě zakázky zpravidla od třídních učitelů připravuje
a realizuje intervenční programy ve třídách, poskytuje individuální konzultace žákům
či učitelům nebo pomáhá třídním učitelům s přípravou programu třídních schůzek.
Důležitým nástrojem pro vzájemné poznání žáků se svým třídním učitelem, pro nastavení
třídních pravidel, ale i pro poznání okolí školy je adaptační týden realizovaný v 1. ročníku.
Další preventivní aktivity jsou zaměřené především na podporu asertivní komunikace,
spolupráce, empatie a začlenění žáků školy do běžného života. Díky takto nastavenému
systému se škole daří zachytit a efektivně řešit rizikové chování žáků v jeho počátcích.
Z písemných záznamů je zřejmé, že škola při řešení nevhodného chování žáků postupuje
systematicky, učitelé stanovují konkrétní kroky směřující ke zlepšení situace.
Průběžné zjišťování výsledků vzdělávání žáků je systematické, vyučující při hodnocení
zohledňují aktivitu žáků ve výuce a jejich připravenost na vyučování. Učitelé se zaměřují
na podporu pozitivních výkonů žáka a tím i jeho motivaci k učení. Systém předávání
informací o výsledcích vzdělávání a chování žáků je funkční. Vedení školy získává tyto
informace průběžně prostřednictvím elektronického systému, na jednáních pedagogické
rady a při pravidelných provozních poradách. Zákonní zástupci žáků potom prostřednictvím
elektronického systému školy a během třídních schůzek, případně při individuálníc h
konzultacích. Součástí vysvědčení je příloha se slovním hodnocením od vedoucího
vychovatele. Zákonní zástupci tak mají celkový přehled o úspěšnosti svého dítěte
při vzdělávání a o jeho smysluplném využívání volného času. Ke zjišťování dosažené úrovně
výstupů stanovených školními vzdělávacími programy škola využívá externí testování žáků.
S jejich výsledky pracují učitelé příslušných předmětů. Vyhodnocují je a úlohy zařazují
do výuky. Žákům ohroženým školním neúspěchem vyučující poskytují individuá lní
konzultace. Systémovým opatřením přijatým ve školním roce 2022/2023 ke zlepšení
průběžných a celkových výsledků vzdělávání žáků je zavedení doučování ze všech
maturitních předmětů. Jeho účinnost pro jeho krátkodobé působení nebyla zatím
vyhodnocena. Ve školním roce 2021/2022 získali první úspěšní žáci školy osvědčení
o zkoušce z profesní kvalifikace 63-033-H Pracovník v administrativě, což jim rozšiřuje
možnosti uplatnění v jejich dalším profesním životě.
Díky aktivitám nad rámec výuky se škola systematicky podílí na všestranném osobnostním
rozvoji žáků. Pořádá řadu kulturních a společenských akcí, žáci se účastní exkurzí s ohledem
na odborné zaměření školy. Žáci jsou aktivní při charitativní činnosti (např. Český den proti
rakovině). Škola je dlouhodobě zapojena do zahraničních vzdělávacích projektů, jež
podporují mobilitu a rozvoj jazykových kompetencí žáků i pedagogických pracovníků
(např. Anglie, Švédsko). Ve školním roce 2021/2022 absolvovala skupina žáků
a doprovodných osob třítýdenní odbornou praxi ve Španělsku spojenou s exkurzemi
a kulturním a jazykovým obohacením všech zúčastněných. Velké oblibě se v rámci internátu
těší jak kroužky sportovní (např. míčové hry, lukostřelba, šipky), tak umělecko-estetické ho
charakteru (např. relaxační tanec na vozíku, dramatický a fotografický kroužek, školní
kapela). Vychovatelé pro žáky organizují v průběhu roku řadu kulturních akcí, výletů,
vzdělávacích a sportovních aktivit, jejichž cílem je zvýšení motivace žáků k aktivnímu
a smysluplnému trávení volného času. Internát se za výrazné pomoci žáků podílí
na kulturních akcích pro širokou veřejnost (např. Dětský ples, Vánoční akademie).


                                            6/11
                                     Další zjištění
V průběhu inspekční činnosti byl řešen podnět směřující na kvalitu vzdělávání, na umožně ní
dalšího vzdělávání pedagogickým pracovníkům a na výuku vedenou asistenty pedagoga.
Z hodnocení průběhu vzdělávání na základě hospitací členů inspekčního týmu vyplývá,
že nekvalifikovanost několika pedagogů neměla zásadní vliv na kvalitu výuky. Další
vzdělávání pedagogických pracovníků ředitelka školy plánuje na základě profesního zájmu
pedagogů, v souladu s požadavky školy a s ohledem na její finanční možnosti. Některé
požadavky učitelů díky omezení finančních prostředků a neúčelnosti jejich případného
čerpání nebyly v minulosti akceptovány. Vedení výuky asistenty pedagoga se neprokázalo,
pokud byli ve výuce přítomni bez vyučujícího, vykonávali nad žáky pouze dohled.


                                        Závěry
Vývoj školy
- K 1. 11. 2018 byla jmenována nová ředitelka školy, od září 2022 došlo k personální
  obměně na pozicích dvou jejích zástupců.
- Proběhla rekonstrukce školní jídelny a byl vybudován cvičný byt pro žáky.
- Od školního roku 2021/2022 škola rozšířila svoji vzdělávací nabídku o střední stupeň
  vzdělání s maturitní zkouškou v denní formě vzdělávání v oboru vzdělání 75-41-M/01
  Sociální činnost.
- Škola získala autorizaci pro profesní kvalifikaci 63-033-H Pracovník v administrativě.
Silné stránky
- Spolupráce se sociálními partnery významným způsobem přispívá ke zkvalitně ní
  vzdělávání, k podpoře péče o žáky, k jejich dalšímu rozvoji a uplatnění v praxi.
- Škola systematicky podporuje a rozvíjí žáky prostřednictvím propracovaných plánů
  (tzv. plán podpory žáka), na jejichž úspěšné realizaci a vyhodnocování odpovědně
  participují všichni příslušní pedagogové spolu se žáky školy.
- Prostřednictvím tzv. tranzitního programu škola žákům účinně napomáhá k získávání
  osobní samostatnosti a odpovědnosti, přispívá k jejich zapojení do běžného života
  a zvýšení úspěšnosti na trhu práce.
- Výsledkem pravidelné spolupráce psychoterapeuta, skupinových vychovatelů, třídníc h
  učitelů a metodiků prevence školy a internátu je minimální výskyt rizikových jevů
  chování žáků a jejich včasné odhalení a efektivní řešení.
- Škola systematicky podporuje osobnostní rozvoj žáků realizací pestré nabídky
  mimoškolních a zájmových aktivit.
- Účelná spolupráce speciálně pedagogického centra s propracovanou sítí organizac í
  přispívá ke komplexnímu řešení speciálních vzdělávacích a sociálních potřeb klientů.
- Efektivní organizace poskytování poradenských služeb a týmová spolupráce pracovnic
  speciálně pedagogického centra zvyšuje kvalitu podpory poskytovanou žákům
  se speciálními vzdělávacími potřebami.
Slabé stránky a/nebo příležitosti ke zlepšení
- Kontrolní systém není funkční ve všech oblastech činnosti školy.



                                           7/11
- Pedagogům není poskytována dostatečná zpětná vazba o kvalitě jimi poskytovaného
  vzdělávání, hospitační činnost vedení školy není systematická, není téměř realizo vá na
  v teoretických předmětech.
- Učitelé v hodinách žáky nevedli k sebehodnocení své práce a vrstevnickému hodnocení,
  jen výjimečně jim poskytovali formativní zpětnou vazbu využitelnou pro jejich další
  učení.
- Pouze někteří učitelé teoretických předmětů zařazovali takové formy práce žáků, kterými
  cíleně podporovali jejich samostatnost, závěry hodin nevyužívali dostatečně
  pro vyhodnocení dosažení cíle za aktivní účasti žáků.
Doporučení pro zlepšení činnosti školy
- Stanovit v koncepci rozvoje školy jednotlivé nástroje a dílčí kroky vedoucí k dosažení
  vytyčených cílů ve všech oblastech její činnosti, termíny jejich splnění a osoby
  odpovědné za jejich plnění.
- Zkvalitnit kontrolní činnost ve všech oblastech činnosti školy.
- Realizovat hospitační činnost u všech pedagogických pracovníků a stanovovat konkrétní
  doporučení, která přispějí k vyšší úrovni a efektivitě vzdělávání žáků. Plnění těchto
  doporučení ověřovat následnou hospitační činností.
- Využívat různé nástroje pro sledování kvality vzájemných vztahů mezi jednotlivými
  aktéry vzdělávání a výchovy.
- Zavést hospitace mezi pedagogy jako jednu z forem jejich dalšího vzdělávání a předávání
  pedagogických zkušeností.
- Nadále usilovat ve spolupráci se zřizovatelem o vybudování konstrukčně vhodného
  spojovacího koridoru mezi budovami střední školy a internátu s ohledem na potřeby žáků.
- Vést žáky k sebehodnocení a vrstevnickému hodnocení, poskytovat jim formativní
  zpětnou vazbu za účelem zefektivnění jejich dalšího učení.
- Uplatňovat v hodinách teoretických předmětů takové formy práce žáků, které budou
  cíleně podporovat jejich samostatnost.
- Zařazovat práci ve dvojicích nebo skupinovou práci žáků s cílem podpory jejich vzájemné
  spolupráce.
- Účelně využívat v hodinách teoretických odborných předmětů didaktickou techniku
  k podpoře názornosti a zefektivnění vzdělávacího procesu.
- Využívat závěry hodin k vyhodnocení dosažení stanoveného cíle za aktivní účasti žáků.
- Průběžně vyhodnocovat účinnost opatření zavedených pro zlepšení výsledků vzdělává ní
  žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.




                                           8/11
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací listina vydaná Ministerstvem školství, mládeže a tělovýchovy, č. j.
      MSMT-3382/2015-1, ze dne 6. 2. 2015
 2.   Rozhodnutí vydané MŠMT, čj. MSMT-41546/2020-3, ve věci zápisu změny
      v údajích vedených v rejstříku škol a školských zařízení s účinností od 1. 9. 2021
      ze dne 20. 4. 2021
 3.   Jmenování do funkce ředitelky školy, č. j. MSMT-22695/2018-3, vydané
      Ministerstvím školství, mládeže a tělovýchovy s účinností od 1. 11. 2018 ze dne
      2. 10. 2018
 4.   Doklady o dosaženém vzdělání a osvědčení o dalším vzdělávání pedagogickýc h
      pracovníků ve školních letech 2021/2022 a 2022/2023 (vzorek)
 5.   Pracovní náplně zaměstnanců školy (vzorek)
 6.   Plány dalšího vzdělávání pedagogických pracovníků školy a internátu na školní rok
      2022/2023
 7.   Dokumentace k hodnocení materiálních a finančních podmínek školy za školní roky
      2021/2022 a 2022/2023
 8.   Dokumentace k zajištění bezpečnosti žáků (včetně knihy úrazů žáků a speciálně
      pedagogického centra) vedená ve školních letech 2021/2022 a 2022/2023
 9.   Aktuální koncepce školy a zhodnocení naplnění koncepce za období 2018 – 2021
10.   Organizační řád školy platný ve školním roce 2022/2023
11.   Školní vzdělávací programy oborů vzdělání 63-51-J/01 Obchodní škola, 69-54-E/01
      Provozní služby, 63-41-M/02 Obchodní akademie a 75-41-M/01 Sociální činnost
      a střediska volného času platné ve školním roce 2022/2023
12.   Školní řád střední školy a vnitřní řády internátu, střediska volného času, speciálně
      pedagogického centra a školní jídelny platné ve školním roce 2022/2023
13.   Výroční zpráva o činnosti školy za školní rok 2021/2022
14.   Rozvrhy hodin tříd a pedagogů střední školy platné ve školním roce 2022/2023
15.   Zápisy z jednání pedagogické rady, členů školního poradenského pracoviště ,
      metodických sdružení a porad speciálně pedagogického centra vedené ve školních
      letech 2021/2022 a 2022/2023
16.   Třídní knihy vedené elektronicky ve školním roce 2022/2023 (vzorek)
17.   Doklady o přijímání žáků ke vzdělávání, o průběhu vzdělávání a jeho ukončování
      vedené ve školním roce 2022/2023 (vzorek)
18.   Školní matrika vedená ve školním roce 2022/2023 (vzorek)
19.   Dokumentace žáků se speciálními vzdělávacími potřebami vedená ve školním roce
      2022/2023 (vzorek)
20.   Plány práce výchovného poradce a speciálně pedagogického centra pro školní rok
      2022/2023
21.   Minimální preventivní program platný ve školním roce 2022/2023
22.   Přehled prospěchu žáků ve školním roce 2021/2022 (výpis ze školní matriky)


                                          9/11
23.   Rámcový plán akcí střediska volného času na rok 2022/2023
24.   Záznamy o práci v zájmovém útvaru vedené ve školním roce 2022/2023 (vzorek)
25.   Dokumentace k činnosti internátu vedená ve školním roce 2022/2023
26.   Osobní spisy klientů speciálně pedagogického centra vedené ve školním roce
      2022/2023 (vzorek)
27.   Seznam diagnostických nástrojů ve speciálně pedagogickém centru ze dne
      14. 11. 2022
28.   Inspekční zprávy Čj. ČŠIH-539/15-H ze dne 12. 10. 2015 a Čj. ČŠIH-821/16-H
      ze dne 14. 11. 2016


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Královéhradecký
inspektorát, Wonkova 1142, 500 02 Hradec Králové, případně prostřednictvím datové
schránky (g7zais9), nebo na e-podatelnu csi.h@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        10/11
Složení inspekčního týmu a datum vyhotovení inspekční zprávy

Titul, jméno, příjmení, funkce

 Mgr. Lenka Marková, školní inspektorka, vedoucí inspekčního týmu

 Mgr. Ivana Bečková, školní inspektorka

 Mgr. Jiří Lukáš, školní inspektor

 Mgr. Alena Josefová, Ph.D., školní inspektorka

 Ing. Markéta Kvasničáková, školní inspektorka

 Mgr. Petra Chaloupková, školní inspektorka

 Bc. Věra Jiránková, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                            11/11
