                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1491/22-E


Název                                Střední odborná škola a Střední odborné učiliště,
                                     Polička, Čs. armády 485
Sídlo                                Čsl. armády 485, Horní Předměstí, 572 01 Polička
E-mail                               skola@soupolicka.cz
IČO                                  62 031 961
Identifikátor                        600 012 735
Právní forma                         příspěvková organizace
Zastupující                          Mgr. Boris Preissler
Zřizovatel                           Pardubický kraj
Místo inspekční činnosti             Čsl. armády 485, Polička
Termín inspekční činnosti            11. až 14. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.


                                          Charakteristika
Střední odborná škola a Střední odborné učiliště, Polička, Čs. Armády 485 (dále „škola")
vykonává činnost střední školy, domova mládeže a školní jídelny.


2022/2023                                            1
Ve střední škole se k termínu inspekční činnosti vzdělávalo 357 žáků, z toho 235 žáků
ve tříletých oborech středního vzdělání s výučním listem 29-54-H/01 Cukrář, 65-51-H/01
Kuchař-číšník, 29-56-H/01 Řezník-uzenář a 145 žáků ve třídách čtyřletých oborů středního
vzdělání s maturitní zkouškou 65-41-L/01 Gastronomie a 65-42-M/01 Hotelnictví, všichni
v denní formě vzdělávání. Škola evidovala 38 žáků se speciálními vzdělávacími potřebami,
z toho se pět žáků vzdělávalo podle individuálního vzdělávacího plánu, čtyři měli odlišný
mateřský jazyk. Nejvyšší povolený počet žáků (kapacita) střední školy je 755 žáků.
Žákům ze vzdálenějších míst škola zajišťuje ubytování v domově mládeže, který se nachází
v areálu školy. Ubytováno bylo celkem 133 žáků (kapacita 135).


                         Hodnocení podmínek vzdělávání
Ve škole vyučované obory vzdělání jsou si blízké zaměřením na potravinářství a služby, což
umožňuje efektivní využívání personálních i materiálních podmínek (např. zastupitelno st
vyučujících). Od předchozí inspekční činnosti v lednu 2016 došlo ke změně ve vedení školy
(na pozici zástupce ředitele pro teoretické vzdělávání). Počet žáků se zvýšil téměř o 60
(nárůst zvláště u oborů středního vzdělání se závěrečnou zkouškou). Ředitel školy využívá
svoje dlouholeté zkušenosti ve funkci k systematickému řízení provozu školy, funkčnímu
rozdělení kompetencí a delegování odpovědnosti za svěřené úkoly. Pravidelné porady
a neformální setkávání s pedagogy i žáky zajišťují plynulý chod školy a podporují příznivé
klima přispívající k úspěšné realizaci výchovně vzdělávacího procesu ve škole. Pravidla
svého fungování má škola přehledně nastavena.
Vedení školy se v uplynulém období zaměřilo hlavně na organizování činnosti v souvislos t i
s pandemií COVID-19, zlepšení materiálních podmínek pro odborné vzdělávání a rozšíření
propagace školy. Hlavně vybavení a organizace odborného výcviku vytváří velmi dobré
podmínky pro výuku žáků v prostředí reálných provozů. Vedení školy dbá na postupné
obměňování a modernizaci zařízení v souladu s aktuálními požadavky vyučovaných oborů
vzdělání. Pedagogický sbor je poměrně stabilní. Vyučující se pravidelně zúčastňují dalšího
vzdělávání pedagogických pracovníků, které je převážně zaměřeno na moderní vývojové
trendy v jednotlivých oborech. Vedení školy vykonává kontrolní a hospitační činnost
vzdělávacího procesu, ale závěry z této činnosti jen v malé míře poskytují konkrétní
doporučení či opatření směřující ke zlepšení pedagogické práce učitelů. Např. kratší
pedagogická praxe zatím nekvalifikovaného učitele se projevila ve vysoké náročnosti učiva,
monotónní struktuře výuky a minimálním prostoru pro zapojení žáků. Podpora učitelů
ve zlepšování průběhu vzdělávání není v praxi plně účinná. Vedení se zajímá o zpětnou
vazbu k práci školy (např. v období COVID-19 proběhla dvě plošná šetření mezi žáky
k podpoře efektivnosti probíhající distanční výuky). Pro školní rok 2022/2023 patří
k prioritám zpracování vlastního hodnocení práce školy.
Školní poradenské služby zajišťuje výchovná poradkyně a metodička prevence. Nastavený
systém umožňuje identifikaci a evidenci žáků s potřebou podpůrných opatření. Práci s žáky
se speciálními vzdělávacími potřebami ve výuce koordinuje výchovná poradkyně, která
ve spolupráci se školskými poradenskými zařízeními v případě potřeby vypracovává
individuální vzdělávací plány a informuje učitele o potřebách žáků. Metodickou
a poradenskou činnost pro žáky, kteří se ocitají v náročných životních situacích, zabezpečuje
také školní psycholožka.
Počet vyučovaných žáků činí pouze přibližně polovinu stanovené kapacity školy, přesto
některé skupiny musí využívat i menší učebny s např. nevýhodným uspořádáním
žákovského nábytku. Také výukové prostory pro odborný výcvik žáků a zázemí jejich


2022/2023                                    2
učitelů ve školní cukrářské dílně jsou stísněné. Již od minulé inspekční činnosti přetrvávají
nevyhovující podmínky sociálního zařízení u jednotlivých pokojů domova mládeže (výrazné
opotřebení, častá poruchovost). Ubytovaní žáci mají k dispozici vybavení pro odpočinek
(klubovnu) a samostudium.
Za účelem získávání dalších finančních prostředků škola provozuje doplňkovou činnost
v oblasti hostinských a ubytovacích služeb, pořádáním různých kurzů a dalších vzdělávac íc h
akcí. Přínosem je využívání vlastních prodejen (cukrárna, maso-uzeniny) s cílem přímé
realizace produktivní činnosti žáků.


                          Hodnocení průběhu vzdělávání
Společným znakem většiny hospitované výuky teoretických i prakticky zaměřenýc h
předmětů bylo přínosné motivování, které přispívalo ke zvýšení zájmu žáků. Atmosféra byla
založena na vzájemné důvěře a respektu, pedagogové respektovali pracovní tempo žáků,
poskytovali dostatek času na vypracování úloh. Výukové cíle zaměřené na rozvoj žáků byly
často zaměněny za téma hodiny. I proto negativem větší části hospitované výuky byly závěry
hodin, kdy jen málo docházelo k vyhodnocení (ověření) naplnění vytčených cílů. Někdy
nebyly ani hodiny funkčně zakončeny (např. chybělo závěrečné shrnutí učiva, získání zpětné
vazby o pochopení učiva žáky, zhodnocení kvality práce žáků, pochvaly spolupracujíc íc h
žáků). Individuální ústní ověřování osvojení učiva bylo zaznamenáno ojediněle.
I když ve vyučovacích hodinách převažoval spíše frontální styl výuky (nejčastěji s využitím
řízeného dialogu, který většinou umožňoval aktivní zapojení žáků ve výuce), byla tato výuka
vhodně strukturovaná, přínosně doplňovaná samostatnou prací žáků a občas i prací
ve skupinách. Učitelé cíleně měnili formy práce, aktivizovali žáky a společnou práci
hodnotili, průběžně využívali motivační hodnocení. Výuka cizích jazyků byla vhodně
vedena v příslušném jazyce, byly procvičovány všechny jazykové kompetence s důrazem
na ústní projev žáků a poslech. Učitelé podporovali žáky ve vyjádření vlastního názoru
a kladli otázky podporující myšlení. Občas byla ve výuce účelně využita chyba. Využití
didaktické techniky většinou podporovalo názornost výuky, případně bylo podkladem
k samostatné práci žáků. Vyhledávání a porovnávání informací prostřednictvím účelného
využití didaktické techniky bylo zaznamenáno výjimečně. Pro vyšší efektivitu vzdělává ní
učitelé využívali pracovní listy (např. k rozvoji čtenářské gramotnosti, procvičení a upevnění
učiva). Pouze výjimečně bylo zřejmé, že žáci jsou zvyklí na vlastní i vzájemné vrstevnické
hodnocení a umí ho účelně používat. Prostor pro tento motivační faktor dalšího učení
a prostředek osobnostního rozvoje žáků učitelé vytvářeli minimálně.
Ve značné části výuky byla stále ještě hlavní aktivita na učitelích, žáci pasivně přijíma li
hotové poznatky, do sešitů si zaznamenávali nadiktované nové učivo, případně ho
neefektivně opisovali z prezentace pro potřeby přípravy mimo vyučování. Málo byly do této
výuky zařazovány účinné aktivizační metody. Zvolené metody a formy práce podporovaly
žáky v aktivní práci nedostatečně, tato část výuky působila jednotvárně, ale přesto probíhala
v příjemné atmosféře a za naprosté kázně žáků.
Výuka odborného výcviku byla sledována v odborných učebnách školy a školních dílnách,
ve školní jídelně a kuchyni. Společným rysem této výuky byla její vysoká odborná úroveň
a individuální práce se žáky s ohledem na jejich vzdělávací potřeby. Žáci pracovali
se zájmem a prokazovali dovednosti stanovené školním vzdělávacím programem. Byli
vedeni k zodpovědnosti a ke kvalitě při plnění zadaných samostatných úkolů. Při skupinové
práci ochotně spolupracovali a navzájem si pomáhali. V průběhu činností poskytovali učitelé
žákům zpětnou vazbu ke správnosti provedení, v hodnocení je vedli k sebereflexi jejich


2022/2023                                     3
výkonu, k poučení se z chyby, vhodně je motivovali k dalšímu učení. Velice dobře bylo
organizačně zvládnuto propojení výuky žáků s produktivní prací. V závěru odborného
výcviku zejména u gastronomických oborů byl věnován dostatečný prostor a čas
pro individuální sebereflexi žáků a pro vlastní zhodnocení výkonu, které bylo ve výsledku
vhodně korigováno učiteli. Velmi dobré výsledky vzdělávání, hotové žákovské výrobky,
jsou v regionu oblíbené a škola se jimi dlouhodobě příkladně prezentuje na veřejnosti.
U všech sledovaných skupin žáků byla zřejmá přátelská, příjemná a tvůrčí atmosféra.
Činnost domova mládeže je organizována napříč výchovnými skupinami. Pro ubytované je
vytvářeno pozitivní přátelské klima nahrazující rodinné prostředí, zajištěna je podpora
k učení a k efektivnímu využívání volného času. Nabídka zájmových aktivit je pestrá,
od rukodělných prací, přes různé druhy sportu (bruslení a plavání v městských zařízeníc h),
školní hřiště využívané na míčové hry. Vychovatelé spolupracují s ostatními pedagogy
školy, zvláště s pracovníky školního poradenského pracoviště (výchovnou poradkyní
a metodičkou prevence) a externí psycholožkou, předávají si vzájemně informace o žácích,
zvláště o těch s potřebou podpůrných opatření a společně mají snahu je řešit. Přínosem
ke zlepšování podmínek na domově mládeže je činnost žákovské samosprávy.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými interními
evaluačními nástroji (především písemné a ústní zkoušení). Zákonní zástupci jsou
o průběžných výsledcích žáků informováni. Výsledky žáků a tříd jsou sumarizo vá ny
a projednávány na jednáních pedagogické rady. Škola realizuje systém vlastníc h
podpůrných aktivit pro prevenci školní neúspěšnosti žáků Výsledky žáků jsou průběžně
sledovány, v případě zájmu žáci využívají i individuální konzultace.
Činnost metodika prevence je zaměřena především na prevenci záškoláctví,
popřípadě nevhodného chování žáků při výuce, předcházení školní neúspěšnosti, projevů
šikany, kyberšikany a vedení žáků ke zdravému životnímu stylu. Ve spolupráci
s pedagogicko-psychologickou poradnou aktivně řeší prevenci předčasných odchodů žáků
ze vzdělávání (počet odcházejících žáků klesl). Na základě dlouhodobých zkušeností
a osvědčených kontaktů s odbornými institucemi jsou organizovány výchovně preventivní
programy a jiné vzdělávací aktivity.
Škola motivuje a podporuje žáky v účasti na soutěžích odbornosti, ve kterých dlouhodobě
vykazují vynikající výsledky v rámci republiky např. v době inspekční činnosti organizo va la
soutěž v odborných dovednostech žáků oboru vzdělání 29-56-H/01 Řezník-uzenář. Účastníci
soutěže pozitivně hodnotili organizaci soutěže a její motivační přínos k dalšímu učení žáků,
získávání náhledu na práci konkurence, k vytváření pozitivních postojů žáků a budování
hrdosti na obor, kterému se učí.
Na konci školního roku 2021/2022 neprospělo ve všech ročnících celkem dvacet žáků
(necelých 8 % z celkového počtu 291 žáků). Vzhledem k pandemii COVID-19 a důsledkům
vyplývajícím z karanténních opatření bylo několika z nich povoleno opakování ročníku.
Hrubá neúspěšnost žáků oboru vzdělání zakončených maturitní zkouškou (podíl žáků, kteří
u maturitní zkoušky neuspěli nebo ji nekonali a žáků, kteří byli k maturitní zkoušce
přihlášeni) činila přibližně 28 %. V posledních třech letech skládali žáci maturitní zkoušku
kromě českého jazyka hlavně z anglického jazyka, problémy žákům činil nejvíce didaktický
test z českého jazyka. U oborů vzdělání zakončených závěrečnou zkouškou škola
zaznamenala také negativní dopad karanténních opatření na docházku a plnění školních
povinností (např. předčasné ukončování vzdělávání ve třetím ročníku před složením


2022/2023                                    4
závěrečné zkoušky). Hrubá neúspěšnost žáků oboru vzdělání zakončených závěrečnou
zkouškou činila přibližně 15 %. Opatření ke snížení negativních dopadů distanční výuky
formou doučování jsou žáky využívána hlavně na základě doporučení jednotlivýc h
vyučujících.
Výuka je pravidelně doplňována nabídkou specializačních kurzů pro žáky (např. barmanský,
baristický, carvingový), jejichž absolvování podporuje širší uplatnění absolventů školy
na trhu práce a zároveň žáky seznamuje s novými trendy v oboru. Škola pořádá každý rok
vzájemné výměnné stáže žáků a učitelů do zahraničí v rámci programu Erasmus+ (např.
Itálie, Francie, Slovensko). Učitelé spolupracují s řadou partnerů a v návaznosti na zaměření
školy také se čtyřmi odbornými asociacemi. Výsledky přijímacího řízení dokládají úspěšnost
prezentace školy a systému náboru nových žáků. Pozitivní zpětnou vazbou je, že uchazeči
o vzdělávání naplňují obory vzdělání s výučním listem, většina absolventů pracuje v oboru
(zejména absolventi oboru vzdělání 29-56-H/01 Řezník-uzenář).


                                         Závěry
Vývoj školy
- nárůst počtu žáků
- vzhledem k závěrům předchozí inspekční činnosti dílčí zlepšení využívání efektivnějš íc h
  metod výuky částí učitelů
Silné stránky
- příbuzné obory vzdělání vyučované ve škole umožňují efektivní využívání vytvořenýc h
  podmínek (jak personálních, tak prostorových)
- dobré organizační propojení výuky odborného výcviku s produktivní činností žáků;
  podpora žáků v účasti v odborných soutěžích, ve kterých dosahují velmi dobrých
  výsledků
- výborně fungující spolupráce se smluvními a sociálními partnery
Slabé stránky a/nebo příležitosti ke zlepšení
- v části teoretické výuky nadále přetrvává předávání vědomostí žákům frontální formou
  s nižším zastoupením efektivnějších metod, zpětnovazební systém školy je v této oblasti
  méně efektivní
- špatný technický stav sociálního zařízení a materiálního vybavení některých pokojů
  domova mládeže
Doporučení pro zlepšení činnosti školy
- zaměřit kontrolní systém, další vzdělávání pedagogů i náplň činnosti předmětových
  komisí na zlepšení organizace části vyučovaných hodin
- zajistit rekonstrukci sociálních zařízení na domově mládeže




2022/2023                                    5
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení k 14. 10. 2022
 2.    Školní vzdělávací programy oborů vzdělání platné ve školním roce 2022/2023
 3.    Školní řád střední školy, vnitřní řád domova mládeže, školní rok 2022/2023
 4.    Zápisy z jednání pedagogické rady, školní rok 2021/2022 (výběr)
 5.    Rozvrhy hodin tříd, školní rok 2022/2023
 6.    Matrika, školní rok 2022/2023
 7.    Třídní knihy, Deníky evidence odborného výcviku, Deníky výchovných skupin
       domova mládeže, školní rok 2022/2023(výběr)
 8.    Přeřazovací plány odborného výcviku pro školní rok 2022/2023
 9.    Plán kontrol a hospitací a záznamy z kontrolní činnosti ve školním roce 2022/23
10.    Doklady k zajištění bezpečnosti práce (výběr)
11.    Personální dokumentace k odborné kvalifikaci pedagogických pracovníků (výběr)
12.    Dokumentace výchovného poradenství a školní prevence, školní rok 2022/2023
       (výběr)
13.    Výroční zpráva o činnosti školy, školní rok 2021/2022
14.    Inspekční zpráva čj. ČŠIE-975/16-E




2022/2023                                 6
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Mgr. Jaroslav Loučka, školní inspektor,
 vedoucí inspekčního týmu                            Mgr. Jaroslav Loučka, v. r.

 Mgr. Petra Holánková, školní inspektorka
                                                      Mgr. Petra Holánková, v.r.

 Mgr. Hana Rozsypalová, školní inspektorka
                                                     Mgr. Hana Rozsypalová, v.r.

 Bc. Daniela Růžová, kontrolní pracovnice
                                                       Bc. Daniela Růžová, v.r.
 Mgr. Alena Kloučková, odbornice v oblasti
 gastronomie                                           Mgr. Alena Kloučková,

V Pardubicích 11. 11. 2022


Datum a podpis ředitele školy potvrzující projednání a převzetí inspekční zprávy

 Mgr. Boris Preissler, ředitel školy
                                                       Mgr. Boris Preissler,
V Poličce 23. 11. 2022




2022/2023                                     7
