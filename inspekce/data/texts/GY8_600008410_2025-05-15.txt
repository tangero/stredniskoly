                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-868/25-J
                                       Sp. zn. ČŠIJ-S-189/25-J


Název                               Gymnázium dr. A. Hrdličky Humpolec
Sídlo                               Komenského 147, 396 01 Humpolec
E-mail                              red@gymhu.cz
IČO                                 62 540 041
Identifikátor                       600 008 410
Právní forma                        příspěvková organizace
Zastupující                         Mgr. Jiří Dalík
Zřizovatel                          Kraj Vysočina
Místo inspekční činnosti            Komenského 147, Humpolec
Inspekční činnost na místě          15., 16., 19. a 20. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení informací o podmínkách, průběhu a výsledcích vzdělává ní,
naplňování školních vzdělávacích programů a jejich souladu s právními předpisy
a rámcovým vzdělávacím programem podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
                                   Charakteristika
Právnická osoba Gymnázium dr. A. Hrdličky Humpolec (dále „škola“) vykonává činnost
střední školy. Ke dni inspekční činnosti se ve čtyřletém oboru vzdělání 79-41-K/41
Gymnázium vzdělávalo 112 žáků a v osmiletém oboru vzdělání 79-41-K/81 Gymnázium
233 žáků. Počet žáků je stabilní. Aktuálně škola eviduje devět žáků s potřebou podpůrných
opatření 2. a 3. stupně, jednoho žáka mimořádně nadaného a čtyři žáky s odlišným
mateřským jazykem.
Stravování žáků je smluvně zajištěno v místní jídelně.


                         Hodnocení podmínek vzdělávání
Koncepce rozvoje školy z roku 2022 vychází ze základní vize organizace, a to připravovat
žáky k dalšímu studiu na vysokých a vyšších odborných školách. Úkoly stanovené ročními
plány práce se daří průběžně plnit. Případné změny ve fungování školy iniciují na základě
vývoje potřeb i sami pedagogové, např. pevné nastavení třídnických hodin prvních
a posledních ročníků do rozvrhu. Tato praxe se osvědčila např. pro lepší diagnostiku nového
třídního kolektivu a efektivnější zajištění organizačních záležitostí a kariérového
poradenství v závěru studia. Zároveň se ředitel školy a zástupci z řad třídních učitelů
zdokonalují ve vedení třídnických hodin. Podařilo se navázat partnerství s francouzsko u
školou (Lyceé Charles de Gaulle) v důsledku dobré zkušenosti se žáky školy v programu
Modelového zasedání OSN konaného v letech 2024 a 2025 v Chaumont.
Další vzdělávání pedagogických pracovníků probíhá na základě promyšleného plánu, který
zahrnuje vzdělávání jednotlivců i celé sborovny (prohlubování oborových znalostí, právní
minimum, bezpečnost, práce s problémovým žákem aj.). Hospitace výuky ředitelem školy
přinášejí dobrou zpětnou vazbu ke kvalitě konkrétní hodiny, nejsou však nastavována
případná opatření ke zlepšení a sledováno jejich naplňování. Pozitivní je vedení
pohospitačního rozhovoru s učitelem se zaměřením nejen na hospitovanou hodinu,
ale i na evaluaci vlastní práce a osobní rozvoj. Vzájemné hospitace probíhají spíše
příležitostně. Přínosná je tandemová výuka zaměřená na osvojování strategií učení v prvních
ročnících v úvodu studia.
Dílčí pravomoci delegoval ředitel školy na zástupkyni, specializované pracovníky
a administrativní pracovnice. V důsledku nejednoznačně stanovených kompetencí
a nedůsledného kontrolního systému nevykonávala škola všechny povinné úkony a měla
nedostatky v dokumentaci (odesílání hlášení o úrazech, chybějící informace ve školním
řádu).
Materiální podmínky umožňují naplňovat školní vzdělávací programy. Od poslední
inspekční činnosti došlo např. k pořízení nové výpočetní techniky, vybudování nové učebny
cizích jazyků, rekonstrukci chemické laboratoře, tělocvičny, gymnastického sálu
a odpočinkových zón. Zásadním způsobem byl obměněn nábytek ve třídách.


                          Hodnocení průběhu vzdělávání
V důsledku využití partnerského přístupu, empatie, povzbuzování a pochval probíhaly
hospitované hodiny v příznivé pracovní atmosféře. Výsledkem bylo aktivní zapojení všech
přítomných do jednotlivých činností a jejich koncentrace na práci. V promyšle ně
uplatňovaném řízeném rozhovoru a při následném výkladu postupovali vyučující s úspěšnou


                                            2/6
snahou o představení logicky uspořádaného a přehledného systému nových poznatků.
Zároveň vhodně využívali dosavadní zkušenosti žáků a zajímavé a aktuální souvislos ti.
Na základě svých metodických zkušeností výslovně upozorňovali na problematické pasáže
nového učiva a důsledně se ujišťovali o jeho správném pochopení. Žáci se neobávali požádat
o pomoc, a to nejen při následné samostatné práci, ale také přímo při výkladu před všemi
spolužáky. Zatímco skupinová práce byla uplatněna málo, pedagogové často vybízeli žáky
ke spolupráci ve dvojici. Bylo zřejmé, že žáci tuto formu výuky plně akceptují, pracovali tak
všichni a vzájemně se účinně podporovali.
Pozitivním důsledkem účinně naplánovaných forem kontroly výsledků samostatné práce
a práce ve dvojicích byly možnosti individuálního přístupu (vyučující měli dostatek prostoru
pro případnou pomoc) a diferenciace. Většinou šlo o zadání dodatečných úkolů stejné
obtížnosti, úkoly přizpůsobené schopnostem žáků však byly uplatněny také. Žáci byli vedeni
ke kritickému myšlení s využíváním prvků čtenářské gramotnosti (porozumění textu
i dramatizace). Účelně byly využívány prostředky informačních a komunikač níc h
technologií k prezentaci učitele i žáků a občas jako zdroj informací při řešení zadaného
úkolu. Zaznamenána byla práce s chybou a účinné využívání pomůcek např. pro upevnění
učiva. Většina hodin cizího jazyka byla efektivně vedena v cílovém jazyce s důrazem
na rozvoj všech jazykových složek.
Občas se pedagogové nevyvarovali dodatečných komentářů v průběhu samostatné práce
žáků a tím částečně rušili jejich soustředění. S výjimkou stručného zhodnocení práce
ze strany vyučujícího, které však bylo uplatněno jen v několika hodinách, další prvky závěru
hodiny, které by zvýšily její účinnost (shrnutí, sebehodnocení, vzájemné hodnocení) ,
uplatněny nebyly.


                          Hodnocení výsledků vzdělávání
Vedle monitorování a vyhodnocování na jednáních pedagogické rady, které je věnováno
především sumárním přehledům, využívá škola pro řešení aktuálních problémů v prospěchu
nebo chování žáků také pravidelné týdenní porady.
Ve výběrovém zjišťování výsledků žáků dosáhla škola ve školním roce 2021/2022
průměrných výsledků a v dalších dvou výběrových zjišťováních ve školním roce 2022/2023
výsledků výborných. V hodnoceném období od minulé inspekční činnosti byla úspěšnost
žáků ve společné části maturitní zkoušky průměrná nebo mírně podprůměrná ve srovnání
s celorepublikovými výsledky v oborové skupině gymnázií. Relativně nejvíce úspěšní byli
v tomto porovnání žáci ve zkušebním předmětu matematika. Škola se zapojila
do výzkumného šetření organizovaného Sociologickým ústavem Akademie věd ČR. Má tak
k dispozici mimo jiné údaje o úrovni kritického myšlení žáků a hodnocení jejich osobní
pohody.
Škola podporuje žáky se speciálními vzdělávacími potřebami včetně žáků nadaných. Systém
předávání informací týkajících se jejich podpory je nastaven s možností reagovat na potřeby
jednotlivců. Pravidelné vyhodnocování efektivity práce s těmito žáky je však pouze formální
(bez možnosti sledování výsledků žáků).
Převažujícím nástrojem podpory žáků ohrožených školním neúspěchem jsou využíva né
skupinové a individuální konzultace a doučování. Úspěšným příkladem řešení snížení počtu
nehodnocených jsou tzv. kontrolní dny organizované na celoškolní úrovni, při nichž podle
přesně formulovaných pravidel nahrazují žáci zmeškané příležitosti k hodnocení
v jednotlivých předmětech. Vyučující poskytují žákům řadu různých výukových materiálů


                                            3/6
ve sdíleném prostředí. O úspěších v soutěžích vypovídá každoroční seznam zveřejňova ný
ve výročních zprávách, reprezentanti školy postupují i do republikových kol.
Strategie v oblasti rizikových jevů klade důraz nejen na podchycení problémů v chování,
ale i na budování pozitivního klimatu ve škole, vztahu mezi školou, zákonnými zástupci
a veřejností (např. Přednáškové odpoledne žáků pro veřejnost). Prevence je promyšle ná
a propojená s výukou. Preventivní třídní programy formou besed a přednášek jsou
pravidelně vyhodnocovány. Přínosné jsou aktivity zaměřené na budování vztahů ve třídách
(např. adaptační a lyžařské kurzy). Výsledky cílené práce s třídním kolektivem se pozitivně
projevují také v průběhu vzdělávání, což bylo zaznamenáno při hospitační činnosti.
Nabídka zájmových aktivit a volitelných předmětů podporuje všestranný rozvoj osobnosti
žáků a jejich odbornou profilaci. Školní vánoční divadelní přestavení, do jehož přípravy byli
zapojeni žáci všech tříd a většina pedagogů, mimo jiné velmi úspěšně přispělo k prohloubení
pocitu sounáležitosti se školou. Žáci se úspěšně zapojují např. do mezinárodního projektu
DofE (Mezinárodní cena vévody z Edinburghu) a celoškolního projektu participativního
rozpočtování finanční částky věnované Městem Humpolec (tzv. Pébéčko). Prostřednictvím
žákovského parlamentu se podílejí na chodu školy. Komunikují s vedením školy, organizují
řadu školních akcí (např. besedy s významnými absolventy školy, Halloween, Masopust)
a podle jejich návrhu bylo zahájeno třídění odpadu.
Škola úspěšně spolupracuje se zřizovatelem, místními základními školami a různými
organizacemi (Městské kulturní a informační středisko v Humpolci, Fokus Vysočina, Policie
ČR). Je otevřenou organizací směrem k veřejnosti např. formou spolupráce se Svazem
důchodců.


                                         Závěry
Vývoj školy
– Došlo ke změně na pozici ředitele školy a jeho zástupkyně.
Silné stránky
– Cílená práce se žáky v oblasti rozvoje předmětových a osobnostních kompetencí a jejich
   systematická podpora v reprezentaci školy s pozitivním dopadem na výsledky vzdělává ní
   a výborná umístění v soutěžích a olympiádách. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce některých vzdělávacích předmětů přetrvává nedostatečné využívání příležitos tí
   k sebehodnocení, vzájemnému hodnocení a závěrečnému zhodnocení naplnění cíle
   hodin. (4.2)
– Kontrolní činnost není systematická a důsledná. (1.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Vytvářet příležitosti k sebehodnocení, vzájemnému hodnocení a závěrečnému naplnění
  cíle hodin.
– Nastavit systematickou kontrolní činnost a důsledně ji provádět.


                                            4/6
– Vyhodnocovat účinnost nastavených podpůrných opatření nad rámec doporučení
  pro školská poradenská zařízení.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1. Koncepce rozvoje školy, ze dne 16. 3. 2022
 2. Zpráva o činnosti školy za školní rok 2023/2024
 3. Plán hospitační činnosti, školní rok 2024/2025
 4. Hospitační archy 2024/2025
 5. Zápisy z klasifikačních porad, školní rok 2024/2025
 6. Zápis z organizační porady, ze dne 27. 8. 2024
 7. Zápis z úvodní porady, ze dne 26. 8. 2024
 8. Plán práce na školní rok 2024/2025
 9. Zápisy z předmětových komisí
10. Rozvrhy hodin 2024/2025
11. Plán dalšího vzdělávání pedagogických pracovníků na školní rok 2024/2025, ze dne
    20. 8. 2024
12. Dokumentace školního poradenského pracoviště
13. Souhrnné výsledky maturitních zkoušek, Cermat, zkušební období 2020 až 2024
14. Souhrnné přehledy prospěchu žáků školy, školní roky 2021/2022 až 2024/2025
15. České panelové šetření středoškoláků, výzkumné zprávy Sociologického ústavu
    Akademie věd ČR, duben 2024 a duben 2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.




                                         5/6
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Ludmila Dobalová, školní inspektorka, vedoucí inspekčního týmu
Mgr. Miroslav Pospíšil, školní inspektor
Mgr. Eva Šimečková, MBA, školní inspektorka
Ing. Hana Vejvodová, kontrolní pracovnice

4. 6. 2025




                                         6/6
