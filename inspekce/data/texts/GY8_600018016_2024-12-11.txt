                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-2078/24-M
                                      Sp. zn. ČŠIM-S-450/24-M


Název                               Gymnázium, Šumperk, Masarykovo náměstí 8
Sídlo                               Masarykovo nám. 1207/8, 787 01 Šumperk
E-mail                              macecek@gymspk.cz
IČO                                 49 589 792
Identifikátor                       600 018 016
Právní forma                        příspěvková organizace
Zastupující                         Mgr. Milan Maceček
Zřizovatel                          Olomoucký kraj
Místo inspekční činnosti            Masarykovo nám. 1207/8, Šumperk
Inspekční činnost na místě          11. až 13. 12. 2024


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium, Šumperk, Masarykovo náměstí 8 (dále také „škola“, „subjekt“) vykonává
činnost střední školy a školní jídelny. Poskytuje vzdělávání v denní formě v oborech
vzdělání zakončených maturitní zkouškou 79-41-K/41 Gymnázium a 79-41-K/81
Gymnázium.
V termínu inspekční činnosti škola vzdělávala 578 žáků ve 20 třídách. Evidovala 15 žáků
se speciálními vzdělávacími potřebami s přiznanými podpůrnými opatřeními druhého
až čtvrtého stupně a jednoho žáka s odlišným mateřským jazykem.
Podrobné informace o své činnosti škola pravidelně zveřejňuje prostřednictvím výroční
zprávy o činnosti školy, průběžně aktualizovaných webových stránek (www.gymspk.c z),
sociálních sítí, informačního systému České školní inspekce InspIS PORTÁL nebo různých
informačních materiálů a tiskovin.


                         Hodnocení podmínek vzdělávání
Ředitel školy naplňuje reálně stanovenou koncepci rozvoje školy, která je zaměřena
na poskytování kvalitního vzdělávání s cílem připravit žáky na vysokoškolské studium
a podporovat jejich zájem o celoživotní vzdělávání. Úspěšná realizace těchto cílů
je doložena trvalým zájmem uchazečů o vzdělávací nabídku a vysokou naplněností školy.
Všestranný osobnostní rozvoj žáků je podporován řadou rozšiřujících aktivit navazujíc íc h
na školní vzdělávací programy, jako jsou celoškolní a mezipředmětové projekty, charitati vní
akce, tematické a odborné exkurze, široká nabídka výběrových seminářů a kvalitní příprava
žáků na maturitní zkoušku. Neméně významným přínosem je modernizované materiá lní
zázemí školy, které vytváří optimální podmínky pro vzdělávání. Realizaci koncepčních
záměrů podporuje dlouhodobá spolupráce s tuzemskými i evropskými školami,
která poskytuje výborné podmínky pro rozvoj jazykového vzdělávání. Důležitou roli
sehrává také partnerská spolupráce se zákonnými zástupci žáků, školskou radou, nadačním
fondem při škole a zřizovatelem školy.
Vícestupňový systém řízení vychází z účelného delegování kompetencí na zástupce ředitele
školy, předsedy předmětových komisí a členy školního poradenského pracoviště, kteří při
zajišťování chodu školy, koordinaci a řízení pedagogických pracovníků úzce spolupracují.
Stanovení transparentních pravidel a jasně vymezených úkolů přispívá k optimálnímu
fungování subjektu. Zavedený komunikační a informační systém založený na kombinaci
elektronických a tradičních nástrojů dostatečně zajišťuje přenos informací uvnitř i vně školy.
Standardně fungující platformu pro participaci všech pedagogů na pedagogických procesech
představují jednání pedagogické rady, na nichž ředitel školy projednává všechny záležitos ti
týkající se vzdělávání a zásadní pedagogické dokumenty. Pedagogové v předmětových
komisích efektivně spolupracují s vedením školy především v oblasti naplňování školních
vzdělávacích programů, organizace předmětových olympiád, přípravy talentovaných žáků
na soutěže, méně se však zabývají evaluací výsledků vzdělávání žáků a vyhodnocová ním
účinnosti zvolených metod a forem práce ve výuce.
Ředitel školy prokazatelně usiluje o zajištění vzdělávání odborně kvalifikova nými
pedagogy. Pedagogický sbor je průběžně doplňován o nové členy, kterým je věnována
potřebná pozornost a péče, přispívající k jejich úspěšnému začlenění do vzdělávac ího
procesu a bezproblémové adaptaci do pracovního kolektivu. Ředitel školy také podporuje
profesní rozvoj pedagogických pracovníků a vytváří podmínky pro jejich další vzdělává ní.



                                             2/8
Účast v dalším vzdělávání přispívá ke zkvalitnění vzdělávacího procesu a prohlubová ní
znalostí a dovedností vyučujících.
Kvalita vzdělávání je pravidelně posuzována hospitační činností, která je zaměřena
především na začínající a nově nastupující pedagogy, včetně následné kontroly posunu
kvality jejich pedagogické práce. Závěry z hospitací jsou projednávány s jednotlivými
vyučujícími a v obecné podobě také na poradách školy. Přestože je všem pedagogickým
pracovníkům poskytována zpětná vazba k jejich práci, nedaří se vždy realizovat nastavená
opatření ve výuce a eliminovat některé dílčí nedostatky, jako je například omezené využívá ní
pestrých výukových metod a forem, sebehodnocení a vzájemného hodnocení žáků,
formativně hodnoticích nástrojů nebo nedostatečné zpracování didaktických závěrů
vyučovacích hodin.
Škola podporuje zdravý životní styl zařazováním edukačních programů do vzděláva c í
nabídky a klade důraz na přirozené pohybové aktivity žáků a jejich psychohygie nu.
Organizace školního stravování probíhá ve vlastní školní jídelně, kde se stravuje přibližně
90 % žáků školy. Stanovená kapacita školní jídelny však není v současnosti dostatečná.
Nabídkou dvou jídel škola podporuje samostatnost žáků při rozhodování o zdravém
stravování, přičemž součástí nabídky je pestrá strava v souladu s moderními trendy
ve stravování. Školní jídelně se však v termínu inspekční činnosti nedařilo plnit požadované
výživové normy v rámci školního stravování v komoditě ovoce.
Efektivní hospodaření školy využívající vícezdrojové financování umožňuje zajistit plynulý
chod střední školy, školského zařízení i realizaci vzdělávacích programů. Škola je aktivní
při hledání mimorozpočtových zdrojů, ředitel školy cíleně sleduje prostředí a materiá lní
vybavení subjektu s cílem vytvoření bezpečného, funkčního a zároveň příjemného prostředí
pro práci učitelů a žáků.


                           Hodnocení průběhu vzdělávání
Ve všech hodnocených vyučovacích hodinách převládala pozitivní pracovní atmosféra
založená na vzájemném respektu a dodržování předem stanovených pravidel. Efektivita
vzdělávacího procesu byla vyšší zejména tam, kde byly zařazovány metody a formy
činnostního učení, aktivity podporující tvořivost a iniciativu žáků a úlohy směřujíc í
k dosažení vzdělávacích cílů. V těchto vyučovacích hodinách učitelé žáky vhodně
motivovali, poskytovali jim zpětnou vazbu a dostatek času na řešení úloh. Pomocí vhodně
zvolených produktivních otázek napomáhali k rozvoji logického myšlení a systematizac i
probíraného učiva. Žáci aktivně reagovali na otázky, neváhali se ptát na detaily či souvislos ti
daného tématu, iniciativně přistupovali k plnění úkolů a prokazovali odpovídající úroveň
znalostí a dovedností. K lepšímu porozumění vzdělávacího obsahu v širších souvislos tec h
přispívalo časté propojení s mezipředmětovými poznatky a praktickými příklady,
což zároveň podporovalo rozvoj funkčních gramotností žáků. Pozitivním prvkem byla také
práce s chybou, která byla zdařile využita jako prostředek k hlubšímu porozumění a lepšímu
osvojení výukových témat. Přínos pro efektivní průběh vzdělávání měla také součinnost
asistentky pedagoga s vyučujícími. Ve sledované výuce bylo patrné jasné rozdělení rolí –
asistentka pedagoga se aktivně podílela na podpoře žáků se zrakovým postižením a zároveň
podle potřeby přispívala k pedagogickému působení na ostatní žáky.
Účinnost výuky v části hospitovaných hodin snižovaly méně zdařilé didaktické postupy
a dílčí metodické nedostatky. Dominantní role učitele, nízká pestrost vyučovacích metod
a převaha transmisivního pojetí výuky, zaměřeného na činnost učitele a předávání hotových
poznatků, vedly k nerovnoměrnému zapojení žáků, jednotvárnosti a nižší dynamice


                                              3/8
vyučovacích hodin. Až na výjimky chyběla individualizace a diferenciace zadaných úkolů
vzhledem k aktuálním potřebám a možnostem žáků. Učitelé se méně zaměřovali na práci
s nadanými žáky, žáky se zájmem o vyučovací předmět či těmi, kteří pracují rychlejš ím
tempem. Často všichni žáci plnili úkoly stejného typu a obtížnosti. V některých sledovanýc h
vyučovacích hodinách nebyl dostatečný důraz kladen na rozvoj digitálních kompetencí žáků,
samostatné vyhledávání informací a jejich kritické posouzení z různých zdrojů podle
stanoveného zadání. Formativní hodnocení bylo uplatněno jen výjimečně. Vyučující pouze
sporadicky ověřovali míru zvládnutí aktuálně probíraného učiva a zřídka využíva li
závěrečná shrnutí a reflexi výuky se zapojením žáků.


                          Hodnocení výsledků vzdělávání
Škola sleduje úspěšnost žáků ve vzdělávání s využitím běžných interních evaluačníc h
nástrojů založených na soustavném pozorování žáka a uplatňování různých forem ústního
a písemného zkoušení. Zapojuje se také do výběrového zjišťování výsledků vzdělává ní
organizovaného Českou školní inspekcí a trvale věnuje pozornost aktivitám, které prohlubují
a rozvíjí jejich studijní předpoklady. Škola se zaměřuje na vytváření podmínek
pro podporou talentovaných žáků jejich zapojováním do různých druhů soutěží včetně
středoškolské odborné činnosti. Nejúspěšnější z žáků pak reprezentují školu v okresních,
regionálních a celostátních kolech. Tímto škola zajišťuje žákům nejen prezentaci osvojených
teoretických znalostí, ale i aplikaci získaných praktických dovedností při reálných
činnostech. Interní a externí evaluace aktuálně umožňuje porovnávat dosažené výsledky
s očekávanými výstupy deklarovanými ve školních vzdělávacích programech a hodnotit
pokrok žáků v delším časovém horizontu.
Celkové výsledky vzdělávání žáků odpovídají očekávaným výstupům ve školních
vzdělávacích programech, v jednotlivých vyučovacích předmětech nevykazují závažné
vzájemné odchylky a mají srovnatelnou úroveň. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
Žáci jsou vedeni ke spoluodpovědnosti za své výsledky při plnění termínovaných úkolů
a v rámci vlastní domácí přípravy.
Významným ukazatelem kvalitativního rozvoje žáků je jejich úspěšnost u maturitní
zkoušky. Z podrobnější analýzy jejich výsledků je zřejmé, že dlouhodobě přibližně více než
polovina maturantů prospívá s vyznamenáním, neprospívají pouze jednotlivc i.
Ve sledovaném období posledních dvou školních roků dosahovali žáci ve společné
i profilové části maturitní zkoušky lepších výsledků v porovnání s průměrem dané skupiny
oborů v rámci České republiky. Hrubá neúspěšnost ve společné části maturitní zkoušky
se v uvedeném období pohybovala v intervalu 1,7 – 1,9 %. S vysokou mírou osvojených
znalostí a dovedností žáků koresponduje rovněž úspěšnost absolventů při přijetí ke studiu
na vysokých školách různého zaměření.
Ve škole dlouhodobě zajišťuje a poskytuje své služby školní poradenské pracoviště s jasně
vymezenými kompetencemi všech zúčastněných členů, rozšířené o působení školní
psycholožky a externí speciální pedagožky. Veškeré činnosti jsou zaměřeny především
na péči o žáky se speciálními vzdělávacími potřebami a žáky s odlišným mateřským
jazykem, kariérové poradenství, prevenci rizikového chování, řešení školní neúspěšnosti
a na koordinaci služeb s ostatními poradenskými zařízeními. Tím jsou vytvářeny podmínky
pro včasnou a úspěšnou identifikaci rozmanitých potíží souvisejících se vzděláváním žáků.
Na pravidelných setkáních je konzultována aktuální problematika speciálních vzdělávac íc h
potřeb jednotlivých žáků i žáků s rizikem školního neúspěchu, jsou nastavovány vzdělávac í


                                            4/8
postupy i v souladu s vydanými doporučeními ke vzdělávání. Dále je nabízena pomoc žákům
formou individuálních konzultací, skupinového doučování nebo pedagogické intervence.
Jednotliví pracovníci školního poradenského pracoviště aktivně spolupracují na realizac i
podpůrných opatření ve všech třídách. Všichni pedagogové jsou pravidelně informo vá ni
a mají k dispozici adekvátní odbornou podporu. Škola také zajišťuje metodickou spolupráci
mezi pedagogy a asistentkou pedagoga, která poskytuje pomoc žákům s těžkými zrakovými
vadami. Těmto žákům je v každodenní praxi poskytována kvalitní asistence, jež zahrnuje
úpravu obsahu vzdělávání podle individuálního vzdělávacího plánu, preferenci
individuálního přístupu, využití sluchového stylu učení a práci s kompenzačními i speciálně
didaktickými pomůckami.
Patřičný význam přikládá škola prevenci rizikového chování žáků, výchozím materiá le m
k realizaci preventivních aktivit je podrobně zpracovaný preventivní program školy,
který vytváří předpoklady pro pozitivní osobnostní a sociální rozvoj žáků. Účinnost
a efektivitu prevence zvyšuje škola také realizací tematicky zaměřených a odborně vedených
besed a preventivních programů zajišťovaných vlastními silami i výběrem z nabídek
externích organizací. Realizuje také pravidelné aktivity zaměřené na posilování vztahů mezi
žáky, třídnické hodiny, ale i sociometrická šetření v otázkách klimatu tříd i kolektivu
pedagogů. Monitoring zpětné vazby o spokojenosti zákonných zástupců se vzdělává ním
jejich dětí však nebyl doposud zaveden.
Ve škole je zřízen školní parlament, jehož členové podávají návrhy a náměty ke zlepšení
celkové atmosféry školy a podílejí se na organizaci pořádaných akcí. Proaktivní přístup žáků
v tomto uskupení příznivě ovlivňuje rozvoj jejich sociálních a osobnostních dovedností
i postojů, včetně schopnosti efektivně komunikovat a smysluplně trávit volný čas. Žáci
mohou vyjádřit své názory také prostřednictvím schránky důvěry, avšak častěji
upřednostňují přímé řešení problémů při osobním kontaktu se školní psycholožkou nebo
vyučujícími.


                                         Závěry
Vývoj školy
– Škola pokračuje ve zkvalitňování prostorových i materiálních podmínek a v rozvoji
  přínosných partnerských vztahů.
– Škole se zatím nedaří efektivně využívat potenciálu pestrých organizačních forem
  i výukových metod při vzdělávání žáků, ale i formativně hodnoticích i sebehodnotic íc h
  nástrojů důležitých pro utváření učení žáků.

Silné stránky
– Škola spolupracuje s tuzemskými a zahraničními partnery, což přispívá ke sdílení
  edukativních zkušeností, k profilaci žáků i vzdělávání nadaných žáků. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. Schopnost školy získávat finanční prostředky
  z mimorozpočtových zdrojů podporuje stanovené priority vzdělávání. (2.4)
– Žáci školy jsou motivováni k dosahování výborných výsledků vzdělávání jejich
  zapojením do předmětových soutěží, olympiád a středoškolské odborné činnosti. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            5/8
Slabé stránky (oblasti ke zlepšení)
– Nízká účinnost nastaveného kontrolního systému ředitele školy. Důsledkem jsou dílčí
  nedostatky v realizaci školního stravování v návaznosti na plnění výživových norem.
  (2.1)
– V hodnocených vyučovacích hodinách byly v malé míře zaznamenány činnosti vedoucí
  k objevování, experimentování a rozvoji kritického myšlení žáků. (4.1)
– Minimálně byly využívány pestré metody a formy výuky, chyběla diferenc iace
  vzdělávacího obsahu a výukových aktivit pro optimální naplnění individuálníc h
  vzdělávacích potřeb žáků. Žáci ojediněle pracovali s různými informačními zdroji. (4.2)
– Méně časté využívání didaktických závěrů, zapojování žáků do evaluačních aktivit,
  využívání vzájemného kriteriálního hodnocení nebo sebereflexe vlastního pokroku v části
  výuky. Učitelé nevytvářeli příležitosti pro účelné využití formativního hodnocení žáků.
  (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti
– Efektivněji realizovat průběžnou kontrolní činnost v oblasti plnění požadovaných
  výživových norem v rámci školního stravování.
– Podporovat aktivitu žáků využitím pestrých metod a forem ve výuce (názorně -
  demonstrační metody, heuristické metody, badatelství, třídění informací z různých
  zdrojů, kooperativní formy výuky aj.).
– Podpořit rozvoj kritického myšlení žáků častějším zařazováním práce s různými
  informačními zdroji. Vést je k samostatnému objevování poznatků a efektivnímu
  vyvozování závěrů.
– Důsledně diferencovat vzdělávací činnosti žáků s ohledem na jejich individuá lní
  vzdělávací možnosti a potřeby. Ve výuce věnovat zvláštní pozornost talentova ným
  žákům a podporovat jejich rozvoj pomocí vhodných vzdělávacích aktivit, jako je
  obohacování výukového obsahu či zadávání specifických úkolů. Pro monitor ing
  a hodnocení těchto aktivit zajistit pravidelnou hospitační činnost výchovné poradkyně.
– Zlepšit činnost předmětových komisí v oblasti evaluace výsledků vzdělávání žáků
  a vyhodnocování účinnosti zvolených metod a forem práce ve výuce.
– Pověřit předsedy předmětových komisí školy, aby společně s učiteli projednali a nastavili
  způsob využívání formativního hodnocení, sebehodnocení a vzájemného hodnocení
  ve výuce. Funkčnost tohoto nastavení ověřovat při hospitační činnosti vedení školy.
– Do evaluačních procesů subjektu zahrnout pravidelné zjišťování kvality školního klimatu
  se zapojením zákonných zástupců žáků.




                                            6/8
                                    Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 30 dnů od marného uplynutí lhůty pro podání připomínek k obsahu
 inspekční zprávy, resp. od doručení stanoviska k připomínkám, přijmout opatře ní
 k odstranění nedostatků zjištěných inspekční činností. Tyto nedostatky jsou
 formulovány v části slabé stránky (oblasti ke zlepšení). Ve stejné lhůtě písemně
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


             Seznam dokladů, o které se inspekční zjištění opírají
 1. Výpis z rejstříku škol a školských zařízení o Gymnáziu, Šumperk, Masarykovo náměstí 8,
    ze dne 11. 12. 2024
 2. Dokumentace školy podle § 28 odst. 1 školského zákona za školní roky 2023/2024
    a 2024/2025 vedená k termínu inspekční činnosti
 3. Koncepce rozvoje Gymnázia, Šumperk, ze dne 1. 2. 2016
 4. Plán rozvoje školy na léta 2023 až 2025, ze dne 16. 12. 2022
 5. Vyhodnocení Plán rozvoje školy na léta 2020 až 2022, SWOT analýza, listopad 2022
 6. Vize, mise a hodnoty rozvoje školy, ze dne 2. 10. 2024
 7. Plány práce školy pro školní roky 2023/2024 a 2024/2025
 8. Plán kontrolní činnosti na roky 2023 a 2024
 9. Záznamy z hospitační činnosti, školní roky 2023/2024 a 2024/2025
10. Dlouhodobý plán dalšího vzdělávání pedagogických pracovníků Gymnázia, Šumperk
    na období 2022-2025
11. Plán DVPP na školní rok 2024/2025
12. Plán systematické podpory začínajících učitelů pro školní roky 2023/2024 a 2024/2025
13. Zápisy z pracovních porad, školní roky 2023/2024 a 2024/2025
14. Zápisy z jednání předmětových komisí, školní roky 2023/2024 a 2024/2025
15. Přehledy prospěchu tříd a školy, školní rok 2023/2024
16. Písemné práce většího rozsahu, odborné práce ze středoškolské odborné činnosti, vedené
    k termínu inspekční činnosti, namátkový výběr
17. Souhrnná dokumentace poradenských služeb ve škole, školní rok 2024/2025, vedená
    k termínu inspekční činnosti
18. Doklady vztahující se k bezpečnosti a ochraně zdraví žáků, finančním podmínkám školy
    a k oblasti školního stravování, vedené k termínu inspekční činnosti
19. Inspekční zpráva, čj. ČŠIM-582/19-M, ze dne 24. 4. 2019
20. Zpráva o opatřeních na odstranění nedostatků zjištěných při inspekční činnosti, ze dne
    7. 5. 2019
21. Webové stránky školy www.gymspk.cz vedené k termínu inspekční činnosti




                                            7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 RNDr. Josef Husárek, Ph.D., školní inspektor, vedoucí inspekčního týmu
 Mgr. Věra Havelková, školní inspektorka
 Mgr. Iva Švecová, školní inspektorka
 Ing. Renata Skutková, kontrolní pracovnice
3. 1. 2025




                                          8/8
