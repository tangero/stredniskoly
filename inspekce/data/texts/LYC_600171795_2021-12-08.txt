                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-1346/21-J


Název                                FARMEKO − Vyšší odborná škola zdravotnická
                                     a Střední odborná škola, s.r.o.
Sídlo                                Znojemská 76, 586 01 Jihlava
E-mail                               farmeko@farmeko.cz
IČ                                   25 329 774
Identifikátor                        600 171 795
Právní forma                         Společnost s.r.o.
Zastupující                          Mgr. Lukáš Váca
Zřizovatel                           Ing. Miroslav Klofáč
Místo inspekční činnosti             Znojemská 76, 586 01 Jihlava
Termín inspekční činnosti            8.− 10. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. a) získávání a analyzování informací o vzdělávání žáků, o činnosti školy zapsané
do školského rejstříku, sledování a hodnocení efektivnosti vzdělávací soustavy,
písm. b) zjišťování a hodnocení podmínek, průběhu a výsledků vzdělávání, a to podle
příslušných školních vzdělávacích programů,
písm. c) zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem, zjišťování a hodnocení naplnění
akreditovaných vzdělávacích programů.


2021/2022
                                   Charakteristika
Farmeko – Vyšší odborná škola zdravotnická a Střední odborná škola s.r.o. vykonává činnost
vyšší školy a střední školy. V době inspekční činnosti se vzdělávalo 127 studentů ve vyšší
odborné škole a 106 žáků ve střední odborné škole. Ve středním odborném vzdělávání došlo
k mírnému vzestupu počtu žáků oproti předchozím školním rokům.


                         Hodnocení podmínek vzdělávání
Nový ředitel školy, který je ve funkci několik měsíců, se soustředí na postupné plnění
koncepčních plánů a školního akčního plánu rozvoje vzdělávání. Koncepční záměry
z předchozích let byly vyhodnoceny. Podařilo se dosáhnout kvalitnějšího materiálního
zázemí odborné výuky, jež úzce souvisí s připraveností žáků a studentů do profesního života.
Ve škole se nachází šest odborných učeben, jejichž materiální zázemí je pravidelně
inovováno dle aktuálních trendů. Tomuto napomáhá funkční spolupráce s profesními
partnery, kteří zároveň tvoří poradní sbor školy.
Dalším úspěšným koncepčním záměrem je motivační stipendium, které mohou čerpat
studenti vyšší odborné školy od budoucích zaměstnavatelů. Důraz je kladen na odbornou
stránku výuky, což se daří realizovat. Dále mají žáci možnost získat prospěchové
stipendium, kritéria jsou stanovena ve vnitřní směrnici školy. Z důvodů epidemické situace
se nedaří naplnit cíle vedoucí k zajištění zahraničních exkurzí a pobytů.
K systematické kontrolní činnosti a získávání zpětné vazby ředitel školy využívá mj.
dotazníkové šetření, jehož výsledky vyhodnocuje a přijímá opatření. Touto cestou byla
vyhodnocena distanční výuka, ke zjištěným závěrům byla přijata adekvátní opatření.
Ke sdílení informací slouží jako vhodný nástroj vnitřní elektronický systém, do něhož jsou
zapojeni také studenti, žáci a jejich zákonní zástupci. Cenným zdrojem informací jsou také
webové stránky školy, které jsou dle potřeby aktualizovány.
K naplňování koncepčních záměrů rovněž napomáhají každodenní krátké provozní porady,
které zároveň poskytují řediteli školy zpětnou vazbu. Zjištěná fakta ředitel školy důsledně
analyzuje a přijímá opatření. Pedagogové si stanovují osobní profesní cíle pro každý školní
rok, které jsou následně vyhodnocovány a jejich účelnost je sledována ve výuce.
S organizací výuky a sledováním inovací daných oborů rovněž souvisí plány činností
metodických komisí. Pedagogové se také účastní celostátní odborné konference Laboratorní
rozhledy, kde si prohlubují odborné znalosti, seznamují se s novinkami ve zdravotnick ýc h
oborech a vyměňují si pedagogické zkušenosti.
Žáci a studenti vybraní z jednotlivých tříd se účastní schůzek se zřizovatelem školy, kde
mohou podávat připomínky a návrhy. I toto je součástí zpětné vazby školy, na níž je brán
zřetel.


                          Hodnocení průběhu vzdělávání
V hodinách českého jazyka docházelo k funkčnímu zařazování práce s chybou. Žáci byli
zdařile motivováni a aktivizováni. Ve výuce bylo vhodně podporováno kritické myšle ní
a samostatná práce. Rovněž byla zaznamenána účelná práce ve dvojici, jež rozvíje la
kooperaci žáků. K úspěšnému zvládnutí maturitní zkoušky přispěl podnětný rozvoj
čtenářské gramotnosti v podobě porozumění textu. Ve výuce předmětů společenskověd ního
základu a psychologie převažovala frontální výuka, zaznamenána ovšem byla zdařilá
žákovská prezentace a rozvoj komunikačních schopností žáků. Převažovala spíše


2021/2022                                    2
dominantní role pedagogů, přesto byl ve výuce psychologie kladen důraz na rozvoj
kritického myšlení žáků.
V hospitovaných hodinách cizích jazyků odpovídaly většinou zvolené vzdělávací strategie
a postupy charakteru probíraného učiva. Vyučující vhodně využívali efektivní metody
k rozšiřování slovní zásoby žáků či k procvičení gramatických struktur. Méně byly rozvíjeny
řečové dovednosti žáků. Patrná rozdílná jazyková pokročilost některých žáků nebyla
zohledněna vhodnou diferenciací zadaných úkolů. Vhodně byly ve výuce k aktivizaci žáků
zařazeny názorné učební pomůcky nebo didaktická technika. Rozvoj jazykovýc h
kompetencí žáků podpořilo převážné vedení vyučování v anglickém jazyce.
Sledované hodiny přírodovědných předmětů probíhaly v příjemné pracovní atmosféře,
komunikace mezi učiteli a žáky byla otevřená a vstřícná a žáci dodržovali nastavená pravidla
chování. Hospitované hodiny byly vyučovány pedagogy se zkušeností z praxe, díky tomu
byly informace pro žáky prostoupeny konkrétními příklady. Vyučující kladli důraz
na porozumění a pochopení dané tematiky, vedli žáky k přemýšlení, řešení problémů. Žáci
přirozeně reagovali na cílené otázky ze strany pedagogů. Práce s chybou byla běžnou
součástí všech hodin a přinášela žákům informace o příčinách chyb a jejich nápravě. Průběh
hodin byl plánován tak, aby bylo využito více metod a forem vzdělávání (výklad, řízený
rozhovor, frontální výuka, samostatná práce apod.), ne vždy ale bylo docíleno aktivního
zapojení žáků. Pro názornou prezentaci byla využita didaktická technika a různý podpůrný
materiál.
V hodinách odborných předmětů docházelo k funkčnímu zapojení žáků. K jejich činnoste m
byla poskytována účelná průběžná zpětná vazba, teoretická výuka byla propojována s jejich
zkušenostmi z praxe. Důsledně byl dodržován individuální a vstřícný přístup. Žáci se
neobávali klást otázky, což vedlo k podnětným řízeným rozhovorům. Frontální výuka byla
zdrojem nových informací, na něž žáci aktivně reagovali.
V hodinách tělesné výchovy docházelo k pestrému střídání činností. Žákům byla
poskytována průběžná zpětná vazba, která vedla k úspěšnému splnění zadaného úkolu.
Sledovaná výuka ve vyšší odborné škole prohlubovala především odborné znalosti, cíleně
bylo podporováno získávání praktických dovedností zejména při práci se speciálními
přístroji. Důraz byl kladen na osvojování odborné terminologie. Studenti pracovali
standardně ve dvojicích, čímž byli zároveň směřováni k vzájemné spolupráci. Při plnění
zadaných úkolů využívali i mobilní telefony k rychlému zjišťování a ověření dat. Výuka
probíhala v kvalitně vybavených laboratořích.
Struktura hodin podporovala naplňování stanoveného vzdělávacího cíle, většinou ale
chybělo závěrečné shrnutí učiva s poskytnutím zpětné vazby žákům v podobě zhodnocení
jejich pokroku a stanovení příležitostí ke zlepšení. Společným rysem hodin byla absence
sebehodnocení žáků. Ve většině hodin nedocházelo k zařazení diferenciace činností.
Společným rysem sledované výuky byla vstřícná spolupráce pedagogů s žáky a studenty
a příjemná atmosféra v hodinách.


                          Hodnocení výsledků vzdělávání
Škola se aktivně zabývá průběžnými výsledky interní i nepravidelné externí evaluace.
Na úrovni metodických orgánů není plně využit prostor pro hlubší analýzy vstupníc h
a výstupních testů, výsledků žáků i sdílení zkušeností týkajících se aktivizačních výukovýc h
metod a forem práce.




2021/2022                                    3
Ve výsledcích žáků se pozitivně odráží skutečnost, že počet přijímaných žáků ke studiu je
z kapacitních důvodů výrazně nižší, než je počet zájemců. Ke studiu jsou tak přijímá ni
uchazeči s dobrými studijními předpoklady. Celkové výsledky žáků v jednotlivých školních
rocích následně převážně korelují s průměrnými studijními předpoklady přijímaných žáků.
U maturitní zkoušky dosahuje škola v celorepublikovém srovnání v dané skupině oborů
převážně nižší míry neúspěšnosti.
Škola má jasně formulovaná pravidla pro hodnocení výsledků vzdělávání studentů vyšší
odborné školy, využívá evropský systém převodu kreditů (ECTS). Velmi dobrá studijní
morálka, motivace pro zvolený obor a podpora školy se odráží v úspěšnosti studentů
při absolutoriu a obhajobě absolventských prací. Celkové výsledky u absolutorií jsou
na velmi dobré úrovni. Většina studentů prospívá s vyznamenáním. Absolventům jsou
kromě vysvědčení o absolutoriu a diplomu vydávány i dodatky k diplomu „Europass,“ které
napomáhají porozumění a uznání obsahu vzdělání absolventů doma i v zahraničí.
Pozitivem je rovněž skutečnost, že převážná část absolventů školy po ukončení vzdělává ní
směřuje do praxe nebo již v oboru působí. Kvalitní přípravu hlavně v odborných předmětech
dokladuje zapojení žáků do různých soutěží (např. biologická, anglická olympiáda). Škola
má vytvořený systém ověřování úspěšnosti svých absolventů v praxi a efektivně ho využívá
pro další zkvalitňování své činnosti.
Kvalitu poskytovaných služeb školního poradenského pracoviště zajišťuje funkčnost
přenosu informací mezi všemi pedagogy, zákonnými zástupci, žáky a studenty. Pozitivním
zjištěním je aktualizace strategie školní neúspěšnosti v důsledku distančního vzdělává ní.
K zjištěným výsledkům byla nastavena konkrétní opatření (hospitace, sledování dodržování
klasifikace dle školního řádu, pravidelné třídnické hodiny, doučování) a průběžně je
sledována jejich efektivita. Poradenské služby byly rozšířeny o oblast psychologické ho
poradenství, což je žáky a studenty využíváno a přispívá k řešení jejich aktuálních problémů.
Pravidelně je aktualizován plán aktivit zaměřených na témata a osvětu souvisejíc í
s kyberšikanou, on-line komunikací, poruchami příjmu potravin a dalšími sociálně
patologickými jevy. S plánem a preventivním programem jsou seznámeni žáci, studenti
i pedagogové. Řada aktivit proběhla on-line formou i během distanční výuky (např.
Nebezpečí virtuální komunikace, Tvoje cesta on-linem, Tvoje cesta načisto, aktivity
distribuované Safer Internet Centrem). Vedení školy se všemi členy pedagogického sboru
klade důraz na budování pozitivního klimatu ve škole, které se odráželo v prostředí
a atmosféře během výuky i mimo ni. Žáci i studenti mají také dostatek informac í
prostřednictvím aktualizovaných nástěnek v učebnách a s důvěrou se obrací na své
pedagogy. Část osvěty a pozitivního vnímání sebe sama je ukotvena i ve výuce předmětů
zaměřených na somatologii a zdravovědu.
Partnerské vztahy školy jsou účelně rozvíjeny a vedou žáky a studenty k seberealizac i
a pochopení faktických skutečností v oboru, na nějž jsou připravováni. Mezi profesní
partnery patří např. nemocnice, lékárny, vysoké školy, Zdravotní ústav se sídlem v Jihlavě,
Výzkumný ústav veterinárního lékařství Brno, Krajská hygienická stanice Kraje Vysočina
se sídlem v Jihlavě a další. Škola je součástí mj. Asociace zdravotnických škol a České
komory farmaceutických asistentů, díky čemuž také získává poznatky z oboru.
Demokratické hodnoty a občanské kompetence žáků jsou podporovány mj. zapojením
do projektu „Zdravotní klaun“ či „Adopce na dálku“. Žáci školy se pravidelně účastní
celostátní konference Studentlab, do níž připravují soutěžní odborné přednášky. V tomto
školním roce se škola zapojila mj. do projektu Vysočina Education ve spolupráci s Krajským
úřadem Jihlava a do projektu Magistraliter víkend.



2021/2022                                    4
                                           Závěry
Vývoj školy
- personální změna ve funkci ředitele školy
- zkvalitnění materiálních      podmínek       podporující   připravenost   žáků   a studentů
  do profesního života
Silné stránky
- účelně nastavená spolupráce s profesními partnery školy přispívá k vyšší propojenosti
  teoretické a praktické výuky
- využívání materiálního     vybavení odborných učeben funkčně podporuje názornost
  a kvalitu výuku
Slabé stránky a/nebo příležitosti ke zlepšení
- nízká míra diferencovaného        přístupu     k žákům a studentům        vzhledem   k jejich
  individuálním potřebám
- neefektivní závěry hodin, které neposkytují dostatečnou zpětnou vazbu pedagogům,
  žákům a studentům
- nedostatečná analýza celkových a individuálních vzdělávacích výsledků žáků a studentů
Doporučení pro zlepšení činnosti školy
- vytvářet příležitosti pro diferenciaci činností ve výuce
- promýšlet efektivní závěry hodin,        které poskytnou dostatečnou zpětnou vazbu
  pedagogům i žákům a studentům
- systematicky analyzovat vzdělávací výsledky žáků a studentů, k nimž budou přijímá na
  funkční opatření


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní akční plán rozvoje vzdělávání na období 2021 až 2023, z října 2021



2021/2022                                       5
 2.    Autoevaluace plnění stěžejních cílů koncepčního záměru 2016-2020, ze dne 26. 8.
       2021
 3.    Koncepce a rámec školy – Dlouhodobý plán rozvoje školy 2016-2020, ze dne 12. 10.
       2015
 4.    Výroční zpráva o činnosti školy za školní rok 2020/2021, ze dne 7. 10. 2021
 5.    Výroční zprávy o činnosti školy za školní roky 2018/2019 a 2019/2020
 6.    Školní rozvrhy pro školní rok 2021/2022
 7.    Třídní knihy pro školní rok 2021/2022 v elektronické podobě Bakalář
 8.    Plán autoevaluačních činností školy, ze dne 1. 9. 2021
 9.    Dotace na podporu návratu do škol pro základní školy, střední školy a konzervatoře,
       jejichž zřizovatelem není stát, kraj nebo dobrovolný svazek obcí pro kalendářní rok
       2021
10.    Hospitační záznamy ve školním roce 2021/2022
11.    Zápisy ze školských rad, poslední 26. 8. 2021
12.    Dokumentace školního poradenského pracoviště
13.    Plán činnosti předmětové komise 2021/2022
14.    Zápisy pedagogické rady ve školním roce 2021/2022


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Andrea Zadinová, školní inspektorka,              Andrea Zadinová v. r.
 vedoucí inspekčního týmu
 Mgr. Dagmar Formánková,                                Dagmar Formánková v. r.
 školní inspektorka
 PhDr. Ludmila Slánská,                                 Ludmila Slánská v. r.
 školní inspektorka
 MgA. Miloslava Svobodová,                              Miloslava Svobodová v. r.
 školní inspektorka



2021/2022                                    6
 PhDr. Dana Hamerníková,                            Dana Hamerníková v. r.
 přizvaná osoba
 Mgr. Darina Čermáková,                             Darina Čermáková v. r.
 školní inspektorka
 Bc. Renáta Hánová,                                 Renáta Hánová v. r.
 kontrolní pracovnice

V Jihlavě 4. 1. 2022


Datum a podpis ředitele školy potvrzující projednání a převzetí inspekční zprávy


 Mgr. Lukáš Váca,                                   Lukáš Váca v. r.
 ředitel školy

V Jihlavě 7. 1. 2022




2021/2022                                 7
