CSI0X00DHRB7




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-834/25-A
                                      Sp. zn. ČŠIA-S-163/25-A


Název                               Střední škola managementu a služeb s.r.o.
Sídlo                               Ve Lhotce 814/2, Kamýk, 142 00 Praha 4
E-mail                              sousos@sousos.cz
IČO                                 25 140 493
Identifikátor                       600 005 275
Právní forma                        společnost s r.o.
Zastupující                         Ing. Tamara Krčmářová
Zřizovatel                          RNDr. Jaroslav Krčmář, Ing. Tamara Krčmářová
Místo inspekční činnosti            Ekonomická 957, Kunratice, 148 00 Praha 4
                                    Ve Lhotce 814/2, Kamýk, 142 00 Praha 4
Inspekční činnost na místě          11. 3. 2025 − 14. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Školská právnická osoba Střední škola managementu a služeb s. r. o. (dále „škola“ nebo
instituce“) poskytuje vzdělání v denní formě čtyřletých oborů vzdělání zakončených
maturitní zkouškou Ekonomika a podnikání (zaměření Management obchodu, Management
sportu, a nově od 1. 9. 2022 Management cestovního ruchu), Grafický design a Kosmetické
služby (zaměření Kosmetika, vizážistika). Dále poskytuje střední vzdělání v denní formě
tříletých oborů vzdělání zakončených výučním listem Aranžér (zaměření Vizuá lní
propagace) a Kadeřník (zaměření Vlasový design). V termínu inspekční činnosti probíhalo
ve škole vzdělávání žáků v dobíhajícím čtyřletém maturitním oboru vzdělání Cestovní ruch
pouze ve čtvrtém ročníku.
Od posledního inspekčního hodnocení v roce 2021 došlo k nárůstu počtu žáků
ve škole téměř o třetinu, naplněnost školy tak vzrostla na 53 %. K 30. 9. 2024 se ve škole
ve 24 třídách vzdělávalo 541 žáků, z toho 95 žáků ve tříletých oborech vzdělání. Zvýšil
se také podíl žáků se speciálními vzdělávacími potřebami (dále „SVP“) či s potřebou
různých podpůrných opatření, převážně žáků s odlišným mateřským jazykem (dále „OMJ“).
Od posledního inspekčního hodnocení instituce obměnila název a v souvislosti s ukončením
základního vzdělávání se snížil nejvyšší povolený počet žáků (na 1030). Škola upravila
vzdělávací nabídku, ukončila vzdělávání žáků ve tříletém oboru vzdělání Kuchař – číšník,
rozšířila zaměření oboru Ekonomika a podnikání. V rozšířených prostorách stávající školní
budovy v Ekonomické ulici byly vybudovány nové učebny pro teoretické i odborné
vzdělávání.
Škola se pravidelně zapojuje do kulturních aktivit, např. výstavy a vernisáže prací žáků,
v komunitním centru v městské části nebo v pražských galeriích.


                          Hodnocení podmínek vzdělávání
Ředitelka školy (dále „ředitelka“), která je zároveň zřizovatelkou školy, dlouhodobě
naplňuje nastavenou koncepci rozvoje školy vycházející z požadavků trhu práce,
společenské poptávky a potřeb instituce. Na základě vlastního hodnocení a doporučení
z předchozích inspekčních zjištění upravila dílčí cíle a strategie vedoucí k realizaci hlavníc h
koncepčních záměrů. Dokladem úspěšně realizované koncepce je jasná profilace školy,
úprava vzdělávací nabídky, rozšíření vzdělávacích prostor s obnovou materiálníc h
podmínek. Při úpravě školních vzdělávacích programů (dále „ŠVP“) byly s ohledem
na budoucí profesní uplatnění žáků vhodně využity disponibilní hodiny k podpoře
jazykového a odborného vzdělávání. Vizi vedení školy sdílí téměř všichni pedagogové.
Ředitelka přijala opatření k doporučení z minulého inspekčního hodnocení, která
se pozitivně promítla do průběhu výuky a zlepšení výsledků vzdělávání žáků v průběhu
studia, např. úprava kritérií přijímacího řízení, systém přípravy žáků k maturitní (dále „MZ“)
a závěrečné (dále „ZZ“) zkoušce již v průběhu studia či sjednocení výchovného působení
pedagogů.
Navázané vztahy se sociálními partnery umožňují kvalitní naplňování vzdělávac íc h
programů, realizaci praktického odborného vzdělávání, zajišťování odborných praxí žáků
a vytvářejí prostor pro prezentaci prací žáků na veřejnosti. Současně přispívají k inovaci
obsahu učiva s důrazem na aktuální trendy v oboru, rozvoji praktických i odborných
dovedností žáků i k profesnímu růstu pedagogů. Zákonní zástupci žáků se na chodu ško ly
podílejí v rámci školské rady, participace žáků je umožněna prostřednictvím schránky
důvěry nebo komunikace s pedagogickými pracovníky.
Organizační struktura školy v termínu inspekční činnosti spíše neodpovídala její velikosti
a složení vzdělávací nabídky. Ředitelka účelně deleguje některé kompetence souvisejíc í
s chodem školy a plněním ŠVP na svoji zástupkyni a další pedagogické pracovníky. Jasně
vymezené úkoly, stanovení transparentních pravidel s důrazem na posílení role třídníc h
učitelů a předsedů předmětových oblastí vytváří předpoklady pro úspěšnou realizac i
vzdělávání. Nedostatečný počet pracovníků v administrativně podpůrných pozicích, popř.
také absence dalšího zástupce, však klade na ředitelku zvýšené nároky v oblastech
souvisejících s provozem školy i kontrolní činností či komunikace se zákonnými zástupci.


                                             2/11
Realizovaný způsob řízení je založený na otevřené konstruktivní komunikac i
s pedagogickými pracovníky i se všemi dalšími účastníky vzdělávání. Nově nastavený
elektronický systém přispívá k efektivnímu přenosu informací. Na provozních poradách
a jednáních pedagogické rady pedagogové sdílejí svá zjištění z výuky, projednávají všechny
záležitosti týkající se vzdělávání i zásadní pedagogické dokumenty. Realizované změny
v práci některých předmětových komisí s důrazem na vzájemnou kooperaci pedagogů
se pozitivně promítají v části výuky. Spolupráce pedagogů, mj. i formou vzájemnýc h
hospitací, kontroly plnění ŠVP, tvorby studijních e- learningových materiálů a sdílení
oborových poznatků cíleně připravuje žáky na složení MZ a ZZ. Méně se však v některých
předmětech zabývají vyhodnocováním účinnosti zvolených metod a forem práce a volbou
nástrojů ke vzdělávání žáků s různými studijními předpoklady.
Úroveň vzdělávání a kvalitu práce pedagogů vyhodnocuje vedení školy prostřednictvím
hospitační činnosti v teoretickém i praktickém vzdělávání. Efektivitu prováděných hospitací
však snižuje absence konkrétních doporučení ke zlepšení kvality vzdělávacího procesu,
poskytování metodické pomoci jednotlivým vyučujícím a cílené ověřování posunu úrovně
pedagogického práce. Chybějící metodická podpora učitelů se projevuje méně častým
využíváním aktivizačních metod a forem v některých předmětech a nižší mírou naplňová ní
individuálních vzdělávacích potřeb některých žáků.
Koncepční práce vedení školy se pozitivně odráží mj. i v personálních podmínkách.
S nárůstem počtu žáků došlo od posledního inspekčního hodnocení k navýšení počtu
pedagogů přibližně o pětinu, míra nekvalifikovanosti pedagogického sboru se mírně snížila.
Vzdělávání k termínu inspekční činnosti zajišťovalo 43 učitelů, z nichž deset nesplňuje
předpoklad odborné kvalifikace a další dva si doplňují vzdělání příslušným studiem. Více
jak polovinu tvoří učitelé odborných předmětů, mezi nimi odborníci z praxe, kteří jsou
velkým přínosem pro praktickou přípravu žáků. Významná část pedagogů je však
zaměstnána na kratší úvazek, což výrazně ztěžuje vedení školy systematickou práci s celým
pedagogickým sborem. Nově příchozím pedagogům je poskytována podpora uvádějíc ího
či dalšího konzultujícího učitele, včetně cílené pomoci vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku není systémově nastaveno. Chybí plánovité vzdělávání v oblasti inovativních metod
a forem výuky i oborové didaktiky, což se negativně promítá do průběhu vzdělává ní
v některých předmětech. Realizované vzdělávací akce byly zaměřeny převážně
na organizační zajištění chodu školy, realizaci MZ a na problematiku primární prevence
a výchovného poradenství. Vzdělávání v oblasti aktivizačních metod a forem výuky nebo
inovativních metodických postupů bylo realizováno ojediněle, podle individuálního zájmu
pedagogů. Vedení školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitelce se daří pokračovat ve zkvalitňo vá ní
materiálně-technických podmínek napříč předměty, zejména odborného vzdělává ní,
v souladu s nejmodernějšími trendy v reálné praxi. Od posledního inspekčního hodnocení
se rozšířily výukové prostory, některé třídy byly nově vybaveny nábytkem, došlo k obměně
společných prostor a zázemí pro pedagogy i žáky. Škola disponuje dostatečným počtem
kmenových i odborných učeben a specializovaných pracovišť (ateliér, dílny, kosmetický
a kadeřnický salon), převážně vybavených audiovizuální technikou, popř. mobilní digitá lní
sestavou. Ve dvou počítačových učebnách je pravidelně obnovováno hardwarové
i specializované softwarové vybavení. Škola poskytuje žákům pro praktické vzdělává ní
v oborech zaměřených na služby veškeré materiální vybavení, včetně nástrojů a pracovního
oblečení. Didaktické pomůcky pro odborné vzdělávání jsou postupně doplňovány.



                                           3/11
Pedagogové mají k dispozici notebooky i odbornou literaturu. Žáci mohou v budově školy
využívat menší knihovnu s odbornou literaturou a beletrií, kopírku s tiskárnou
či odpočinkové zóny, po dohodě s pedagogy i zázemí odborných učeben. Prostory
pro výuku tělesné výchovy a dalších pohybových aktivit jsou smluvně zajištěny. K větší
bezpečnosti žáků přispívá elektronicky zabezpečený vstup do budovy školy a kamerový
systém. Stravování je pro žáky zajištěno ve spolupráci se smluvním partnerem.


                          Hodnocení průběhu vzdělávání
Praktická část odborného vzdělávání, učební a souvislé praxe probíhají dlouhodobě na velmi
dobré odborné úrovni na pracovištích školy nebo u sociálních partnerů, umožňují tak
naplňování profilu absolventa a vytváří optimální předpoklady pro jejich uplatnění na trhu
práce. Úzké sepětí teoretických odborných poznatků s přímou realizací ve výuce přispívá
k prohlubování odborných kompetencí žáků. V kvalitě poskytovaného vzdělává ní
se pozitivně promítá vybavení pracovišť odborného výcviku a účelné využití
specializovaných odborných učeben a ateliérů. Ve sledovaných hodinách žáci pracovali
v malých skupinách nebo jednotlivě, po výkladu a názorné ukázce vedené učitele m
následovala samostatná práce . Uplatňování názorně demonstrativních metod, instruktá že,
důraz na dodržování stanovených postupů v kombinaci s rozvojem kreativity přispíva ly
ke zvyšování motivace žáků. Formativním hodnocením byl průběžně podporován rozvoj
odborných znalostí a dovedností. Učitelé jim poskytovali potřebnou dopomoc k efektivnímu
zvládnutí požadovaných úkolů. Žáci byli v průběhu vzdělávání vedeni k samostatnosti
a aplikaci teoretických poznatků do praxe, k soustavnému osvojení správných
technologických postupů a seznámení se s novými trendy ve zvoleném oboru. Žáci rovněž
získávali důležité pracovní návyky, smysl pro kvalitu a zodpovědnost za vykonanou práci
a za služby, které poskytují klientům. K propojení teoretických vědomostí a praktických
dovedností v oborech s uměleckým zaměřením přispívá efektivní využívání portfolií žáků.
Nedílnou součástí hospitované výuky bylo dodržování zásad bezpečnosti a ochrany zdraví
i hygienických předpisů.
Účinnost sledované teoretické výuky významně ovlivňovala odbornost, míra pedagogickýc h
zkušeností i zaujetí pedagogů pro vyučovaný předmět, což se projevovalo v rozdílné míře
metodické propracovanosti vyučovacích hodin. Společným znakem větší části sledovanýc h
hodin byla příjemná pracovní atmosféra založená na partnerském přístupu učitelů k žákům
i na vzájemném respektu. Učitelé preferovali převážně frontální výuku, v kombinaci
s řízeným rozhovorem a se samostatnou prací, méně často byly využity kooperativní formy
práce. Výuka byla vedena jasně a srozumitelně, probíraná látka byla aktualizována v souladu
s novými poznatky ve vyučovaných oblastech. K pochopení probíraných jevů v širších
souvislostech přispívalo časté zařazení mezipředmětových poznatků a příkladů z reálné
praxe, často byly využívány znalosti a zkušenosti žáků. Vyučující dbali na názornost výuky
(např. pracovní listy, didaktická technika) a dostatečné procvičování učiva. Efektivitu výuky
v některých předmětech také podporovalo aktivní využívání elektronického úložiště
studijních materiálů. Žáci obvykle reagovali na položené otázky, neobávali se sami
dotazovat na detaily nebo souvislosti daného tématu, iniciativně přistupovali k řešení
zadaného úkolu a prokazovali odpovídající míru znalostí a dovedností.
V části sledovaných hodin se vyučujícím dařilo aktivizovat žáky promyšleným střídáním
činností s využitím problémových úloh a dovednostně praktických metod, např. při práci
ve dvojicích, s myšlenkovými mapami či plnění tvořivých úkolů s možností rozvoje
kreativity žáků. V cizojazyčném vzdělávání toto umožnilo např. procvičení probíraných
gramatických jevů a jejich aplikaci v běžných komunikačních situacích. Výuka byla


                                            4/11
vedena zpravidla v cílovém jazyce s důrazem na rozvoj tematické slovní zásoby,
v anglickém jazyce zvolené aktivity směřovaly také k přípravě na maturitní zkoušku.
Matematické vzdělávání bylo z větší části didakticky a metodicky dobře promyšleno.
Společné opakování již probraného učiva nebo odvozování nových poznatků podporovalo
pochopení probíraných jevů v širších souvislostech. V části sledovaných hodin českého
jazyka a literatury byla efektivně využívaná práce s uměleckými i neuměleckými texty, žáci
byli vedeni k rozboru jazykových prostředků, dokládání hlavních myšlenek nebo
formulování znaků literárního směru V hospitovaných hodinách odborného vzdělává ní
převládala samostatná práce žáků na konkrétních úkolech provázaných s odbornou praxí,
s využitím aktualizace témat a poznatků z praktického vyučování. V hodinách tělesné
výchovy vhodně zvolené pohybové aktivity umožňovaly zapojení všech žáků do výuky.
Účinnost výuky v menší části sledovaných hodin snižovaly některé dílčí metodické
a didaktické nedostatky. Chování žáků a nedodržovaná nastavená pravidla komunikace
nebo nedůslednost některých pedagogů ve výchovném působení v části hodin nepříznivě
ovlivňovaly pracovní atmosféru, např. časté pozdní příchody do hodin, absence omluvy,
nebo používání mobilních zařízení. Převaha frontální formy výuky s dominancí učitele
a předávání hotových poznatků vedla k nerovnoměrnému zapojení žáků do vzdělává ní,
nebyl tak vytvářen dostatečný prostor pro souvislejší ústní vyjádření žáků. Nízká míra
využití aktivizujících metod a forem se projevovala jednotvárností výuky, nižší dynamiko u
hodiny i menší motivací žáků k učení. V části hospitovaných hodin učitelé opomíjeli
účelnou vstupní motivaci, v průběhu ani v závěru vyučovací hodiny si dostatečně
neověřovali efektivitu vzdělávacího procesu. Chyběl závěr vyučovací hodiny, jež by vedl
ke společnému shrnutí důležitých poznatků a k sebereflexi žáků. Rovněž práce s chybou
nebyla vždy účelně využita, nevedla tak žáky k dostatečnému uvědomění si správného
postupu. Pouze někteří vyučující využívali ocenění dílčích pokroků žáků k jejich povzbuze ní
a poskytovali jim průběžnou efektivní zpětnou vazbu využitelnou v dalším procesu učení.
Méně časté využití didaktických pomůcek a různých informačních zdrojů v některých
hodinách dostatečně nepodporovalo názornost výuky. V některých případech jazykového
vzdělávání nebyly vzhledem k ročníku a skladbě žáků efektivně rozvíjeny komunikač ní
a řečové dovednosti. Při přípravě a realizaci výuky byla v části předmětů opomíjena
specifická podpora žáků se SVP i OMJ. Výuka byla také méně často vhodně diferenco vá na
s ohledem na žáky rychlejší, nadané či se zájmem o obor, jejich vzdělávací potenciál tak
nebyl plně využit. Odlišné nebo gradované úlohy nebyly využity, všichni žáci plnili stejné
typy úloh bez rozlišení obtížnosti. Pedagogové méně často respektovali také rozdílné
pracovní tempo žáků. Naopak jim však poskytovali prostor pro dotazy a pro plnění zadaných
úkolů, popř. poskytovali individuální podporu a dopomoc.
Všestranný rozvoj osobnosti žáků je pravidelně podporován akcemi navazujícími na ŠVP
v oblasti odborné, jazykové, umělecké či sportovní činnosti či zájmově zaměřené aktivity
žáků.

                          Hodnocení výsledků vzdělávání
Školní poradenské pracoviště (výchovná poradkyně a zároveň sociální pedagožka, a nově
stanovený metodik prevence) zajišťuje informační, podpůrné, preventivní a kariérní služby
v úzké spolupráci s vedením školy, s třídními učiteli a ostatními pedagogy i zákonnými
zástupci. Od posledního inspekčního hodnocení byly nově vytvořeny a rozpracovány
některé školní dokumenty k předcházení rizikovému chování žáků i postupy pedagogů
pro jeho řešení, např. strategie prevence školní neúspěšnosti a záškoláctví, stanovení hranice
povinné účasti žáků ve výuce, přijetí etického kodexu pedagogů pro nastavení vnitř ní



                                            5/11
a vnější komunikace. Nedílnou součástí poskytovaných poradenských služeb je rovněž
kooperace s odbornými pracovišti nebo externími subjekty. Vzhledem k nárůstu počtu žáků
i podílu žáků se SVP a s OMJ je ale zřejmá potřeba dalšího personálního rozšíření
poradenského pracoviště pro zabezpečení jejich systémové podpory při vzdělává ní,
např. výuka českého jazyka jako cizího jazyka. K řešení individuálních obtíží žáků
napomáhá konzultační činnost výchovné poradkyně, popř. doporučení odborné pomoci.
S ohledem na zjištěný nárůst žáků s psychickými problémy je také žádoucí zajistit další
psychologickou péči ve škole, např. školní psycholog.
K termínu inspekční činnosti škola evidovala přibližně 15 % žáků se SVP a 21 % žáků
s OMJ. Uplatňovaná podpůrná opatření zahrnují zejména úpravu podmínek při přijímá ní
a ukončování studia, kompenzační pomůcky, specifická zohlednění, popř. individ uá lní
úpravu organizace docházky pro žáky se zdravotními problémy nebo talentované sportovce.
Z inspekčních zjištění ale vyplynulo, že škola v rozporu s doporučením školského
poradenského zařízení ve školním roce 2024/2025 nevypracovala pro jednotlivce (2 žáci)
individuální vzdělávací plán. V rámci předcházení školní neúspěšnosti a přípravě žáků
k maturitní zkoušce jsou uplatňovány systémové kroky, např. posílení časové dotace
českého jazyka, nově zavedení literárního semináře, průběžně vyhodnocované didaktické
testy, nebo různé podpůrné postupy, mj. individuální konzultace s učiteli ve stanoveném
čase, doučování a pohovory se žákem. Z inspekčních zjištění dále vyplynulo, že účinnost
podpory žáků je rozdílná a je rovněž ovlivněna mírou jejich jazykové bariéry nebo osobním
přístupem ke studiu. Z podrobnější analýzy výsledků vybraného vzorku žáků se SVP
v prvním pololetí školního roku 2024/2025 je zřejmé, že přibližně polovina prospěla
s lepším nebo srovnatelným průměrem než žáci dané třídy, neprospěli jednotlivci. V případě
vybraného vzorku žáků s OMJ je neúspěšnost ve sledovaném období vyšší, přibližně 25 %
neprospělo nebo nebylo hodnoceno. Riziko neúspěchu se projevuje již v prvním ročníku,
kde neprospěla pětina těchto žáků. Nastavené podpůrné mechanismy tak nejsou dostatečně
funkční. Na úrovni školy schází systémová podpora žáků s OMJ k eliminaci jejich jazykové
bariéry, např. soustavná jazyková příprava nebo včasné vypracování plánu pedagogické
podpory v případě jejich selhávání.
Nastavené adaptačně preventivní mechanismy prolínají celým vzdělávacím cyklem
i do obsahu některých předmětů, např. adaptační dny, zdravý životní styl, psychické zdraví.
K vytváření bezpečného prostředí pro vzdělávání žáků, k předcházení či řešení
identifikovaných problémů napomáhají také preventivní aktivity realizované i ve spolupráci
s externími subjekty, např. třídnické hodiny s obsahově vymezenou náplní, pravidelná
sociometrická šetření a navazující intervenční programy. K podpoře prosociálního chování
žáků jsou využívány také některé tradiční školní akce a mimoškolní aktivity, mj. sportovní
kurz, kulturní představení a vernisáže. Identifikované závažné projevy sociopatologické ho
chování žáků důsledně řeší vedení školy ve spolupráci s poradenskými pracovníky
a ostatními pedagogy podle nastavených postupů a preventivních strategií, mj. výchovné
komise, četná jednání s rodiči a žáky i spolupráce s příslušnými orgány. Z rozhovorů
s odpovědnými pracovníky školy vyplynulo, že komunikace se zákonnými zástupci žáků
je v některých případech problematická a je obtížné sladit společné výchovné působení
školy a rodiny. Z analýzy výchovných opatření v pololetích školního roku 2023/2024
a 2024/2025 vyplynulo, že uložená kázeňská opatření výrazně převažují nad udělovanými
pochvalami. Závažné kázeňské přestupky jsou řešeny podle pravidel školního řádu formou
kázeňských opatření, hodnocení žáků sníženým stupněm z chování nebo využívá ním
individuálních výchovných plánů. Z inspekčních zjištění je rovněž zřejmé, že hodnocení
kázeňských přestupků žáků v jednotlivých třídách je rozdílné, neboť pravidla pro jejich
ukládání nejsou ve školním řádu jednoznačně vymezena. Pozitivním zjištěním je naopak


                                           6/11
skutečnost, že důrazný požadavek na dokládání důvodů nepřítomnosti žáků ve výuce se
promítl v meziročním poklesu zameškaných hodin na žáka, včetně snížení neomluve né
absence. Identifikovaným žákům s potřebou další podpory jsou zapůjčovány učební
pomůcky a vybavení pro praktické vyučování. Neprospívajícím žákům je nabízena možnost
přestupu na méně náročný obor v rámci školy. Škola motivuje žáky k dosahování lepších
výsledků udělováním prospěchového stipendia.
Na základě vlastní analýzy i předchozího inspekčního hodnocení škola upravila kritéria
přijímacího řízení, což se také pozitivně promítlo do průběžných výsledků vzdělávání žáků.
Nově byla zvýšena minimální bodová hranice nutná pro přijetí žáka ke studiu, včetně
zohledňování výsledků žáků z předchozího vzdělávání. Do oboru Grafický design jsou žáci
přijímáni na základě talentové zkoušky a nově také výsledků ve školní části přijímac í
zkoušky z českého jazyka.
Výsledky vzdělávání žáků jsou pravidelně vyhodnocovány na jednáních pedagogické rady
a částečně v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, srovnávací testy v některých předmětech, ústní, písemné a cvičné
praktické práce žáků, prezentace a obhajoby dílčích projektů, ve výtvarných předmětech
se konají klauzurní práce. Rozvoj odborných kompetencí žáků je průběžně vyhodnocová n
jak v teoretickém vyučování, tak při realizaci praktické činnosti v odborném vyučová ní.
Na úrovni školy došlo k úpravě a sjednocení váhy udělovaných známek s důrazem
na hodnocení v předmětech směřujících k uzavírání studia. Vedení školy tyto výsledky žáků
analyzuje v rámci přípravy na ZZ a MZ – části písemné práce, nově zadávané cvičné
redukované didaktické testy již od prvního ročníku či kompletní testování a cvičné ústní
zkoušky v posledním ročníku studia. V odborném vzdělávání jsou posuzovány
komplexnější praktické odborné práce a veřejná obhajoba odborných prací. V externím
testování ČŠI dosáhli žáci školy slabých výsledků v oblasti finanční a čtenářské
gramotnosti.
Od posledního inspekčního hodnocení došlo ke zlepšení výsledků vzdělávání žáků
v průběhu i při ukončování studia MZ a ZZ. Výrazně se snížil se počet nehodnocenýc h
a neprospívajících žáků, mírně se zvýšil počet žáků prospívajících s vyznamenáním, došlo
k poklesu předčasných odchodů ze vzdělávání z důvodu neprospěchu. Ve školním roce
2023/2024 ke 30. 6. téměř všichni žáci řádně ukončili ročník. S vyznamenáním v celé škole
prospělo 8 % žáků, přičemž v maturitních oborech neprospělo 5 % žáků, žáci nematuritníc h
oborů prospěli všichni.
Výsledky žáků při ukončování vzdělávání maturitní zkouškou byly ve sledovaném období
dvou školních let 2022/2023 a 2023/2024 srovnatelné s jejich výsledky v průběhu studia.
Výsledky žáků nematuritních oborů jsou dlouhodobě stabilní. Téměř všichni žáci posledních
ročníků skládali ZZ a vždy uspěli. Výsledky žáků při ukončování studia MZ se
od posledního inspekčního hodnocení mírně zlepšily, ve společné nebo profilové části
zkoušky neprospěli jen jednotlivci. V rámci celostátního srovnání dosáhla škola lepších
(obor Ekonomika a podnikání) nebo mírně horších výsledků. Míra neúspěšnosti školy
ve stejné skupině oborů byla mírně vyšší v oborech Kosmetické služby, Cestovní ruch
a Grafický design, což bylo ovlivněno nízkým počtem přihlášených nebo nekonajíc íc h
přihlášených žáků. Z podrobné analýzy výsledků didaktických testů ve školním roce
2023/2024 vyplývá, že meziročně došlo na úrovni školy k mírnému zlepšení v anglické m
jazyce. V celostátním srovnání dané skupiny oborů dosáhli žáci v českém jazyce mírně
horších a v anglickém jazyce spíše lepších výsledků, matematiku skládali jen jednotlivc i
vždy úspěšně. Ve sledovaném období se také mírně zvýšil podíl žáků, kteří úspěšně ukončili



                                           7/11
vzdělávací cyklus složením ZZ (na téměř dvě pětiny) a MZ (na téměř dvě třetiny). Žáci, kteří
nedokončili vzdělávání, obvykle zanechali studia v jeho první polovině, nebo přestoupili
do jiné školy i vzdělávacího oboru.
Při profesním směřování žáků jsou účelně využívány partnerské vztahy, jejich profilace
v průběhu studia nebo motivace pro studovaný obor prostřednictvím odborných soutěží,
workshopů a kariérních dnů. Absolventi oboru Kosmetické služby si často rozšiřují své
profesní uplatnění na trhu práce dalším studiem oboru Kadeřník. Přibližně dvě třetiny žáků
pokračují v navazujícím terciárním vzdělávání, zejména v ekonomických, manažerskýc h
a uměleckých oborech, třetina pak nastupuje do praxe nebo se věnuje podnikání.


                                         Závěry
Vývoj školy
– Od poslední inspekční činnosti v roce 2021 došlo k úpravě názvu a vzdělávací nabídky
  školy,
– poradenské pracoviště ve škole bylo posíleno o novou pozici metodika prevence,
– zvýšil se počet žáků téměř o třetinu, narostl podíl žáků s odlišným mateřským jazykem
  a speciálními vzdělávacími potřebami, mírně se zvýšil počet pedagogů,
– ředitelka přijala ke zjištěním z předchozí inspekční činnosti opatření, která se pozitivně
  promítla do průběhu i výsledků vzdělávání žáků, mj. snížení absence žáků, mírné zvýšení
  podílu žáků, kteří řádně ukončili vzdělávací cyklus,
– škola kontinuálně naplňuje koncepci v odborném vzdělávání.


Silné stránky
– účinná podpora odborných kompetencí žáků soustavným propojováním teoretických
  poznatků s využitím v praxi a kvalitní realizace praktického vyučování přispívá k rozvoji
  odborných kompetencí žáků a jejich dalšího směřování po ukončení studia; (4.1)
– aktivní přístup ředitelky ke zlepšování materiálního zabezpečení školy pro uskutečňová ní
  odborného vzdělávání. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně účinná kontrolní činnost vedení školy, chybějící konkrétní doporučení
  pro zkvalitnění výuky a vzdělávání, včetně důsledné následné kontroly účinnos ti
  přijatých opatření; (2.1)
– chybějící systematické nastavení dalšího vzdělávání pedagogických pracovníků
  zaměřené na oblast aktivizačních metod a forem výuky a oborové didaktiky se negativně
  promítá do realizace vzdělávání v některých předmětech; (2.3)
– v části teoretické výuky méně efektivní časové a organizační rozvržení činností, nižší
  míra využití aktivizujících metod, forem a efektivního didaktického závěru vyučovac í
  jednotky pro vzájemnou reflexi výuky; (4.2)
– nižší míra diferenciace teoretické výuky vzhledem k individuálním vzdělávac ím
  potřebám žáků a menší podpora hodnoticích dovedností žáků a jejich zapojení

                                           8/11
  do posouzení vlastního učebního pokroku, menší prostor pro souvislejší ústní vyjádření
  žáků napříč předměty; (4.3)
– nevyhotovení individuálních       vzdělávacích    plánů   podle   doporučení    školského
  poradenského zařízení. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– nastavit funkční řídicí a kontrolní systém včetně pravidelné autoevaluace školy
  a poskytování efektivní zpětné vazby pedagogům ke kvalitě jejich práce, přijímat
  konkrétní opatření a důsledně sledovat jejich účinnost, popř. posílit vedení školy dalším
  zástupcem ředitele,
– hospitační činnost směřovat ke konkrétním doporučením pro zkvalitnění výuky
  a průběhu vzdělávání, více využívat následné hospitace a důsledně sledovat účinnost
  přijatých opatření, sdílet závěry z hospitační činnosti s pedagogy na různých úrovních,
– v souladu s koncepčními záměry systémově nastavit další vzdělávání pedagogů zaměřené
  mj. také na aktivizační metody a formy výuky, způsob formativního hodnocení žáků,
  na organizaci práce v hodině v teoretickém vyučování a diferenciaci práce žáků
  vzhledem k jejich individuálním vzdělávacím potřebám,
– zlepšit strukturu vyučovacích hodin, více se zaměřit na aktivizační metody, ve větší míře
  vést žáky k sebehodnocení, vytvářet prostor pro souvislejší ústní projev žáků, více
  zapojovat žáky do evaluačních aktivit v průběhu i závěru vyučovacích hodin,
– zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků, včetně žáků nadaných
  nebo s větším zájmem o obor,
– podporovat rozvoj funkčních gramotností a využívání různýc h informačních zdrojů
  a systematické práce s textem , didaktické techniky a pomůcek pro zvýšení názornosti
  napříč předměty,
– personálně posílit školní poradenské pracoviště v oblasti systémové podpory práce se
  žáky s odlišným mateřským jazykem a zajištění psychologické péče ve škole,
– vyhotovovat plány pedagogické podpory zaměřené na předcházení školní neúspěšnosti
  jednotlivců, např. žáci s odlišným mateřským jazykem.
– transparentně nastavit pravidla pro ukládání výchovných opatření pro zajištění
  jednotného pedagogického působení učitelů, ve větší míře využívat motivač ního
  hodnocení formou udělené pochvaly.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                           9/11
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení – platný k termínu inspekce
 2.   Výroční zprávy o činnosti školy za školní roky 2022/2023 a 2023/2024
 3.   Školní vzdělávací programy tříletých oborů vzdělání s výučním listem, včetně
      aktualizací, platné k termínu inspekce: 66-52-H/01 Aranžér, 69-51-H/01 Kadeřník
 4.   Školní vzdělávací programy čtyřletých oborů vzdělání s maturitní zkouškou,
      pro jednotlivá zaměření, včetně aktualizací, platné k termínu inspekce: 63-41-M/01
      Ekonomika a podnikání 65-42-M/02 Cestovní ruch, 69-41-L/01 Kosmetické služby,
      82-41-M/05 Grafický design
 5.   Školní řád SŠ managementu a služeb s. r. o., vnitřní řády odborných učeben
      a pracovišť, platné k termínu inspekce
 6.   Rozvrh vyučovacích hodin ve školním roce 2024/2025 platný k termínu inspekce
 7.   Výběr třídních knih, školní roky 2023/2024, 2024/2025 vedených k termínu inspekce
 8.   Záznamy z jednání pedagogické rady, předmětových komisí a hospitační činnosti
      školy, školní roky 2023/2024 a 2024/2025 vedené k termínu inspekce
 9.   Přehled DVPP platný k termínu inspekce
10.   Dokumentace školního poradenského pracoviště, včetně primární prevence, vedená
      k termínu inspekce
11.   Výběr z personální dokumentace pedagogických pracovníků vedené k termínu
      inspekce
12.   Kniha úrazů vedená k termínu inspekce
13.   Podklady k finančním podmínkám školy a zajištění smluvního školního stravování


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                         10/11
Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Ing. Dana Dalešická, školní inspektorka
 Mgr. Petra Stoklasová, školní inspektorka
 Ing. Stanislav Paris, školní inspektor
 Mgr. Jitka Priknerová, přizvaná osoba
 Ing. Jaroslav Klíma, přizvaná osoba


12. 04. 2025




                                        11/11
