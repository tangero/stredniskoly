Česká školní inspekce
Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2275/21-A


Název                               Českoslovanská akademie obchodní Dr. Edvarda
                                    Beneše, střední odborná škola, Praha 2, Resslova 8
Sídlo                               Resslova 8, 120 00 Praha 2
E-mail                              cao8@cao8.cz
IČ                                  00638463
Identifikátor                       600004759
Právní forma                        Příspěvková organizace
Zastupující                         Ing. Dagmar Krutská
Zřizovatel                          Hlavní město Praha
Místo inspekční činnosti            Resslova 8, 120 00 Praha 2
Termín inspekční činnosti           19. 10. 2021 − 22. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Českoslovanská akademie obchodní Dr. Edvarda Beneše, střední odborná
škola, Praha 2, Resslova 8 (dále „škola“) poskytuje vzdělávání v denní a dálkové formě
ve čtyřletém oboru vzdělání Obchodní akademie a v denní formě ve čtyřletém oboru
vzdělání Ekonomické lyceum, zakončených maturitní zkouškou. K termínu inspekční


2021/2022
činnosti se ve škole vzdělávalo 696 žáků ve 24 třídách v denní formě vzdělávání a 42 žáci
v pěti třídách v dálkové formě vzdělávání. Počet žáků se v posledních třech školních letech
průběžně zvyšoval, stabilní je počet žáků s odlišným mateřským jazykem (dále „OMJ“),
kteří činí zhruba 7 % z celkového počtu.
Škola je fakultní školou Fakulty financí a účetnictví VŠE Praha. V oblasti ekonomického
vzdělávání má dlouholetou tradici. K odborné profilaci žáků účinně napomáhá pestrá
nabídka volitelných předmětů všeobecného i odborného zaměření a seminářů. Jazykové
dovednosti žáků jsou kontinuálně rozvíjeny v rámci spolupráce s British Council
prostřednictvím programu Addvantage.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 1996, ve své řídicí práci vychází
z dlouhodobé tradice školy a z četných pedagogických zkušeností. Nastavená koncepce
rozvoje školy v oblasti personálních, materiálních a finančních podmínek zohledňuje
koncepční záměry zřizovatele a vytváří vhodné předpoklady pro naplňování školních
vzdělávacích programů (dále „ŠVP“). Od posledního inspekčního hodnocení v roce 2012
přetrvává nadstandardní úroveň v oblasti řízení. Účinně nastavené řídicí a evaluační
mechanizmy se pozitivně promítající do kvality vzdělávání, nadstandardních materiálníc h
a personálních podmínek a příznivého klimatu školy. K naplňování koncepčních záměrů
přispívá úzká spolupráce se sociálními partnery, konstruktivní komunikace zřizovate le m,
rodiči i žáky.
Funkční systém řízení vychází z dobře nastavené organizační struktury, která odpovídá typu
a velikosti školy. Je realizován vhodným delegováním kompetencí na tři zástupce, dva
pro pedagogickou činnost a jednoho pro vedení ekonomického úseku a předsedy
předmětových komisí. Jednotlivé složky řízení průběžně koordinují svou činnost
a vyhodnocují naplňování očekávaných výstupů ŠVP. Ke konkrétním zjištěním jsou
přijímána patřičná opatření. Základním poradním orgánem je pedagogická rada, se kterou
ředitelka projednává všechny záležitosti týkající se výchovně vzdělávacího procesu
a následně přijímá příslušná opatření. Efektivitu procesu řízení dále podporuje úzká
spolupráce ředitelky s předmětovými komisemi, jejich participace na modifikaci vzdělává ní
i zapojení do kontrolní činnosti. K plynulému přenosu informací mezi jednotlivými aktéry
vzdělávání napomáhá elektronický informační systém a využívání výukové platformy.
V době distančního vzdělávání se vedení školy podařilo účelně zajistit společnou výukovou
platformu, metodickou a technickou podporu učitelům i žákům a minimalizovat tak
problémy s přechodem na jiný způsob výuky. Ředitelka v průběhu distanční výuky
opakovaně provedla dotazníkové šetření u žáků, v návaznosti na konkrétní zjištění i reflexi
předmětových komisí z průběhu distanční výuky vypracovala soubor metodickýc h
doporučení. Doporučení týkající se využívání prvků formativního hodnocení, podpory
žákům pro adaptaci při přechodu ze základní na střední školu a podpory žáků ohroženýc h
školním neúspěchem jsou efektivně využívána i při vzdělávání v podmínkách prezenční
výuky.
Ředitelka a její zástupci vykonávají pravidelnou kontrolní a hospitační činnost zaměřenou
na podstatné aspekty vzdělávání. Pohospitační rozhovory s učiteli i žáky, přijatá opatření
i jejich následná kontrola zvyšují efektivitu prováděných hospitací a přinášejí pozitivní
dopad do kvality vzdělávání.
Výchovně vzdělávací proces v termínu inspekční činnosti zajišťovalo 67 pedagogickýc h
pracovníků. Pozitivem je vysoká míra odborné kvalifikace pedagogického sboru a jeho


2021/2022                                    2
stabilita. V pedagogickém sboru převládají vyučující s delší pedagogickou praxí. Nově
příchozím a začínajícím pedagogům je poskytována systematická podpora vedení školy,
uvádějícího učitele a vzájemné náslechy se zkušenými kolegy.
Účelná personální práce vedení školy podporuje odborný růst pedagogů. Každoročně
sestavovaný plán dalšího vzdělávání pedagogických pracovníků vychází z návrhů
předmětových komisí a z aktuálních potřeb školy. Ve sledovaném období tří školních let se
vzdělávání mj. zaměřovalo na metody a formy výuky, formativní hodnocení, jazykové
vzdělávání, prohlubování odbornosti jednotlivých vyučujících všeobecně vzdělávac íc h
a odborných předmětů i na rozvoj digitálních dovedností učitelů a problematiku spjatou
s distanční výukou. Realizované další vzdělávání vedení školy účinně přispívá k naplňová ní
vzdělávací strategie školy.
Kvalitu vzdělávání a realizaci vzdělávacích programů pozitivně ovlivňují nadstandardní
materiální a finanční podmínky. Vícezdrojové financování napomáhá k plynulému chodu
školy. Ředitelka pravidelně vyhodnocuje stav materiálně technického zázemí a systematick y
jej obnovuje a dovybavuje didaktickými pomůckami. Výuka probíhá v podnětném a čistém
prostředí. Škola disponuje dostatečným počtem kmenových, odborných či specializova nýc h
učeben s nejmodernějším technickým vybavením, dvěma přednáškovými sály, tělocvič no u
s posilovnou, žákovskou knihovnou se studovnou a přístupem k internetu ve všech
prostorách školy. Škola věnuje dostatečnou pozornost bezpečnosti a ochraně zdraví, je
vybavena elektronickým vstupním a kamerovým systémem.


                          Hodnocení průběhu vzdělávání
Ke kvalitě výchovně vzdělávacího procesu pozitivně přispívá efektivní organizace
vzdělávání, nabídka volitelných předmětů a seminářů a promyšlená inovace ŠVP v souladu
se současnými trendy ve vzdělávání a rostoucími nároky na absolventa školy ekonomického
směru. Obsah hospitovaných hodin směřoval k prohlubování znalostí a dovedností žáků,
podpoře funkčních gramotností a také k jejich osobnostnímu a sociálnímu rozvoji. Ve
většině hodin byly využívány mezipředmětové vztahy a žákům se dařilo efektivně
propojovat učivo s reálnými životními situacemi. Někteří vyučující však upřednostňuj í
tradicionalistické pojetí vzdělávání před využíváním pestřejších metod a forem výuky, což
vede k nerovnoměrnému zapojení žáků do vyučování částečně i k jejich pasivitě i k menší
míře diferenciace zadávaných úkolů s ohledem na vzdělávací potřeby žáků. V některých
případech vyučující nevěnovali dostatečnou pozornost kultuře jazykového projevu žáků,
žáci odpovídali na dotazy pouze stručně či jednoslovně. Učitelé poskytovali žákům
průběžnou zpětnou vazbu o míře osvojených znalostí a dovedností. Pouze ojediněle však
vedli žáky k objektivnímu posouzení kvality práce svých vrstevníků a k sebereflexi
vlastního výkonu. V části výuky odborných i všeobecně vzdělávacích předmětů učitelé
opomíjeli v závěrečné fázi vyučovacích hodin shrnutí probraného učiva a vyhodnoce ní
stanoveného vzdělávacího cíle. Výrazným společným pozitivním rysem byl uplatňova ný
respektující přístup pedagogů a ukázněnost žáků, vzdělávání probíhalo v klidné a přátelské
atmosféře.
Sledované vyučovací hodiny jazykového a společenskovědního vzdělávání byly většinou
organizačně dobře připraveny a zvládnuty. Zvolené vzdělávací strategie korespondovaly
s charakterem probíraného učiva a stanoveným vzdělávacím cílem, směřovaly k přípravě
žáků na maturitní zkoušku. Převážná část hospitovaných hodin se vyznačovala frontální
formou výuky s řízeným rozhovorem případně doplněnou samostatnou prací s textem.
V oblasti komunikace v cizích jazycích vyučující dbali na rovnoměrný rozvoj všech
jazykových kompetencí, cíleně byly procvičovány aktivní i receptivní řečové dovednosti.


2021/2022                                   3
Důraz byl kladen i na zvládnutí stěžejních gramatických struktur a slovní zásoby. Žáci
při práci využívali získané schopnosti, znalosti a dovednosti, účelně pracovali s různými
informačními zdroji, často formou týmové práce. Někteří žáci prokazovali stupeň
jazykových znalostí a dovedností na úrovni vyšší, než je úroveň daná příslušným rámcovým
programem. Kvalita jazykových seminářů motivuje žáky ke složení jazykových zkoušek
a k získání mezinárodně uznávaných jazykových certifikátů.
Přírodovědné a matematické vzdělávání se vyznačovalo promyšlenou strukturou hodin.
Názornost výuky byla vhodně podporována využitím didaktických pomůcek a techniky.
K efektivně vzdělávání přispěla spolupráce žáků ve dvojicích i skupinách, v části hodin byly
účelně zařazeny i inovativní prvky výuky – brainstorming, komunitní kruh. Učitelé
poskytovali žákům dostatečnou zpětnou vazbu k jejich výkonu, efektivně pracovali
s chybou. Při výuce matematiky jsou vhodně využívány gradované úlohy, které vedou ke
kvalitní přípravě žáků a jejich úspěchu u státní i profilové části maturitní zkoušky.
V odborném vzdělávání je cíleně propojována teoretická výuka s praktickým využitím
získávaných znalostí a dovedností. Ve většině vyučovacích hodin zkušenost vyučujíc íc h
a jejich zaujetí pro příslušný předmět významně přispívaly k rozvoji odborných kompetencí
žáků. Preferovaná frontálně vedená výuka byla účelně kombinována se samostatnou prací.
Efektivita části odborného vzdělávání (písemná a elektronická komunikace, účetnictví) je
podporována využitím odborného softwaru, který optimálně zohledňuje individuální tempo
žáka. Při ekonomických výpočtech kladli vyučující důraz na podporu matematické
a finanční gramotnosti. Zapojení žáků do činnosti fiktivní firmy prostřednictvím programu
partnerské školy JA Czech účelně vede k rozvíjení jejich osobnostního a odborného
potenciálu.
Všestranný rozvoj osobnosti žáka je podporován aktivitami navazujícími na ŠVP (odborné
přednášky a exkurze, projekty, soutěže napříč všemi oblastmi vzdělávání, charitativní akce
aj.). Znalost cizích jazyků a komunikační dovednosti si žáci prohlubují při zahranič níc h
výměnných pobytech s partnerskými školami v Německu, Španělsku, Itálii či aktivní účastí
v mezinárodních projektech.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby, tzn. formou
písemného a ústního zkoušení. Uplatňované nástroje interní evaluace (srovnávací testy,
analýzy průběžných výsledků i úspěšnosti žáků u maturitní zkoušky, hodnotící zprávy
předmětových komisí, dotazníková šetření) umožňují škole získávat objektivní infor mace
o výsledcích vzdělávání a přijímat efektivní opatření k jejich zlepšování, která se následně
promítají do úpravy kurikulárních dokumentů a vedou ke snížení studijní neúspěšnosti.
K objektivnímu posouzení dosažené míry znalostí a vědomostí přispívají nadstandardně
zpracovaná pravidla hodnocení výsledků vzdělávání žáků, včetně konkrétních metod
hodnocení, jednotně používaných při distanční výuce.
Výsledky vzdělávání žáků jsou pozitivně ovlivňovány funkčním systémem poradenských
služeb. Poradenský tým tvořený výchovnou poradkyní a metodičkou prevence sociálně
patologických jevů úzce spolupracuje s pedagogy, kooperace spočívá zejména ve včasné
identifikace žáků s potřebou podpůrných opatření a vzájemné informovanosti o účinnos ti
uplatňovaných podpůrných opatření. K efektivitě poskytovaných poradenských služeb
přispívá spolupráce se zákonnými zástupci, školskými poradenskými zařízeními a externí
psycholožkou, která do školy pravidelně dochází. Žáci se speciálními vzdělávac ími
potřebami i žáci s odlišným mateřským jazykem dosahují stejných vzdělávacích výsledků


2021/2022                                    4
jako žáci intaktní. Žákům ohroženým rizikem studijní neúspěšnosti je poskytována pomoc
v rámci individuálních konzultací, možností opravných písemných prací či procvičování v
odborných učebnách i mimo výuku. Kariérní poradenství se prolíná výukou odborných
předmětů a je účelně zaměřeno na motivaci k dalšímu vzdělávání a ke kvalitnímu uplatnění
na pracovním trhu.
O účinnosti nastaveného systému vypovídá minimální počet neprospívajících žáků
v průběhu vzdělávání. Pozitivním výsledkem je rovněž vysoký počet žáků s uzavřeno u
klasifikací k 30. 6. (denní studium přibližně 97 %, dálkové studium 90 %), nízký průměrný
počet zameškaných hodin na žáka a zanedbatelný počet neomluvených hodin na žáka.
Nastavený systém prevence sociálně patologických jevů umožňuje předcházet vzniku
rizikového chování. V případě ojedinělého výskytu nežádoucích jevů (například
záškoláctví) škola důsledně uplatňuje výchovná opatření. Udělovaná výchovná opatření jsou
účinná. Vhodně zaměřené vzdělávací akce, tematické přednášky a besedy podporují
schopnost žáků řešit problémové situace a posilují vztahy uvnitř třídních kolektivů. Pozitivní
sociální vazby a sounáležitost žáků se školou jsou rozvíjeny rovněž pravidelnou realizac í
adaptačního, lyžařského a sportovně turistického kurzu a zapojením žáků do pestré nabídky
mimoškolních aktivit (Klub mladého diváka, Literární čajovna, školní časopis Resset, aj.).
Efektivitu přijímaných opatření ke zkvalitňování vzdělávání dokládá vysoká úspěšnost žáků
při ukončování studia. Z analýzy výsledků žáků ve společné a profilové části maturitní
zkoušky vyplývá, že v hodnoceném období byla úspěšnost školy celkově vyšší, než je
průměrná úspěšnost škol dané skupiny oborů vzdělání, přičemž žáci oboru Obchodní
akademie dosahují výborných výsledků a žáci oboru Ekonomické lyceum výsledků
srovnatelných. Příkladný je dlouhodobě realizovaný systém sledování uplatnění absolventů
školy. V souladu se zaměřením školy jsou žáci přijímáni ke studiu na vysokých školách
v ČR i zahraničí (90 %) či na vyšších odborných školách, zhruba 6 % absolventů nachází
uplatnění na trhu práce ihned po ukončení studia.


                                          Závěry

Vývoj školy
- od poslední inspekční činnosti v roce 2012 si škola udržuje velmi vysoký standard
  poskytovaného odborného vzdělávání,
- vzdělávání zajišťuje kvalifikovaný pedagogický sbor,
- úroveň materiálně-technického zázemí je systematicky zvyšována,
- vedení školy postupně realizuje stanovené záměry směřující ke zvyšování kvality
  poskytovaného vzdělávání,
- kontinuální podpora naplňování profilu absolventa.

Silné stránky
- koncepční řízení školy,
- stabilizovaný, odborně kvalifikovaný pedagogický sbor,
- systematicky vedené DVPP podporující odborný růst učitelů,




2021/2022                                     5
- kvalitní materiální a finanční předpoklady pro naplňování ŠVP, aktivní přístup vedení
  školy při zajišťování dalších finančních zdrojů,
- systematicky vytvářené motivační prostředí školy a příznivá vzdělávací atmosféra,
- efektivní využívání metodických doporučení vyplývající ze zkušeností s distanční
  výukou v prezenční výuce,
- propojení teoretické výuky s praxí, účinná podpora profilace žáků prostřednictvím široké
  nabídky volitelných předmětů a seminářů.


Slabé stránky a/nebo příležitosti ke zlepšení
- malý přínos didaktických závěrů vyučovacích hodin, opomíjení shrnutí probraného učiva
  a vyhodnocení stanoveného vzdělávacího cíle či práce žáků,
- menší míra diferenciace vzdělávání s ohledem na vzdělávací potřeby žáků.

Doporučení pro zlepšení činnosti školy
- využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, především žáků nadaných, důsledně uplatňovat
  individuální přístup k žákům včetně žáků nadaných,
- efektivně pracovat se závěrem vyučovacích hodin, důsledně zařazovat shrnutí probraného
  učiva, hodnotit, zda bylo dosaženo daného vzdělávacího cíle, dbát na jazykovou kulturu
  žáků, vytvářet prostor pro jejich souvislý jazykový projev.


             Seznam dokladů, o které se inspekční zjištění opírají
 1.    Koncepce rozvoje školy pro období 2018 - 2024
 2.    Školní řád, účinný k termínu inspekční činnosti a pravidla pro hodnocení výsledků
       vzdělávání
 3.    Školní vzdělávací programy pro obory vzdělání 63-41-M/02 Obchodní
       akademie a 78-42-M/02 Ekonomické lyceum, účinné pro vzdělávání žáků 1. až 4.
       ročníku ve školním roce 2021/2022
 4.    Třídní knihy vedené ve školním roce 2019/2020, 2020/2021a 2021/2022 k termínu
       inspekční činnosti
 5.    Školní preventivní program platný ve školním roce 2020/2021 a 2021/2022
 6.    Dokumentace výchovné poradkyně vedená k termínu inspekční činnosti
 7.    Záznamy z pedagogických rad ve školních rocích 2019/2020, 2020/2021 a 2021/2022
       k termínu inspekční činnosti
 8.    Doklady o přijímání a o ukončování vzdělávání (vybraný kontrolní vzorek)
 9.    Přehledy ze školního informačního systému za školní roky 2019/2020, 2020/2021
       a 2021/2022 k termínu inspekční činnosti
10.    Rozvrhy vyučovacích hodin ve školním roce 2021/2022
11.    Zápisy z předmětových komisí za sledované období k termínu inspekční činnosti
12.    Školní matrika v elektronické podobě vedená k termínu inspekční činnosti
13.    Výroční zpráva o činnosti školy ve školním roce 2020/2021



2021/2022                                   6
14.    Personální dokumentace pedagogických pracovníků k termínu inspekční činnosti
       (vybraný kontrolní vzorek)
15.    Kniha evidence úrazů k termínu inspekční činnosti


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 le t ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Stanislava Grundová, školní                   Stanislava Grundová v. r.
 inspektorka, vedoucí inspekčního týmu
 Mgr. Lucie Burešová, školní inspektorka               Lucie Burešová v. r.
 Mgr. Tomáš Šimek, školní inspektor                     Tomáš Šimek v. r.
 Bc. Hana Vejdovská, kontrolní pracovnice             Hana Vejdovská v. r.

V Praze 15. 11. 2021



Datum a podpis ředitelky školy potvrzující projednání a převzetí inspekční zprávy


 Ing. Dagmar Krutská,                                 Dagmar Krutská v. r.
 ředitelka školy

V Praze 22. 11. 2021




2021/2022                                   7
