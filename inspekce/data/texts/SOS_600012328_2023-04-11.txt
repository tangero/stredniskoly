CSI0X00B8NST
Počet listů: 7




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-514/23-E


Název                                Obchodní akademie a Jazyková škola s právem státní
                                     jazykové zkoušky Pardubice, Štefánikova 325
Sídlo                                Štefánikova 325, Zelené Předměstí, 530 02 Pardubice
E-mail                               oa@oapce.cz
IČO                                  48 161 209
Identifikátor                        600 012 328
Právní forma                         příspěvková organizace
Zastupující                          Ing. Monika Dobešová
Zřizovatel                           Pardubický kraj
Místo inspekční činnosti             Štefánikova 325, Pardubice
Inspekční činnost na místě           11. až 13. a 17. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                          Charakteristika
Obchodní akademie a Jazyková škola s právem státní jazykové zkoušky Pardubice,
Štefánikova 325 (dále „škola“) vykonává činnost střední školy, ve které je v denní formě
vzdělávání vyučován obor vzdělání 63-41-M/02 Obchodní akademie, ukončený maturitní
zkouškou. Ke dni zahájení inspekční činnosti navštěvovalo školu 338 žáků ve 12 třídách.
Od minulé inspekční činnosti došlo ke změně na místě ředitelky školy a také ke změně
majetkových poměrů u budov využívaných školou. Všechny tři vzájemně propojené
objekty, které škola využívá ke své činnosti, jsou již v majetku zřizovatele. Nicméně jedna
z budov je stále na pozemku soukromé společnosti. Majetkové poměry v minulos ti
komplikovaly realizaci a financování investičních oprav, což se aktuálně promítá na horším
stavu budovy (opadávající omítky, stav sociálních zařízení, oken apod.).
Stravování pro žáky i zaměstnance školy je zajištěno ve školní jídelně Základní školy
Pardubice, Štefánikova 448 a ubytování pro dojíždějící žáky v Domově mládeže a školní
jídelně Pardubice.


                         Hodnocení podmínek vzdělávání
Ředitelka školy ve svém prvním funkčním období převzala některé prvky původního
systému řízení a zároveň se snažila o změny vyplývající z vlastní vize v koncepci rozvoje
školy, kterou vytvořila pro výběrové řízení. Některé kompetence jsou delegovány na
zástupkyni ředitelky a další zaměstnance (výchovná poradkyně, metodička prevence). Svoji
koncepci ředitelka revidovala v roce 2021, bez hlubšího zhodnocení naplnění cílů nebo
pojmenování hrozeb a příležitostí. Novou SWOT analýzu vytvořila na základě informací od
vyučujících z každoročních rozvojových rozhovorů a dotazníků. Příležitostí je využít pro
zpracování SWOT analýzy nejen výstupy z uvedených dotazníků, ale i analýzu stavu
provedenou vedením školy, což podpoří účelné stanovení cílů i strategií pro jejich naplnění.
Systém řízení školy je spíše méně otevřený, kompetence jsou sice rozděleny, ale účelná
zpětná vazba je omezena tím, že ředitelka mnoho věcí částečně zajišťuje a organizuje sama.
Komunikaci účastníků vzdělávání týkající se plnění úkolů pro strategický rozvoj školy více
podpoří konkrétní a srozumitelné vymezení toho, co, a do kdy, je nutné udělat a jakým
způsobem to pomůže zejména žákům. Doporučením je aktivně získávat zpětnou vazbou
od učitelů, a zejména od žáků, příležitostí je zaměření dalšího vzdělávání na prohloubení
dovedností pedagogického vedení a na posílení otevřené komunikace s účastníky vzdělává ní
(např. propojení výstupů z předmětových komisí s návrhy vedení školy na její rozvoj).
Kontrolní systém školy je málo účinný např. při aktualizaci školní dokumentace. Někdy je
málo přehledná (např. systém dodatků ke školnímu vzdělávacímu programu z roku 2014),
méně srozumitelná a některé části nejsou zpracovány v dostatečném rozsahu (vzdělá vá ní
žáků se speciálními vzdělávacími potřebami ve stejném školním vzdělávacím programu).
Personální podmínky školy ředitelka řeší zejména s ohledem na vyšší věkový průměr
pedagogického sboru. Několik vyučujících v době konání inspekce neabsolvovalo nebo ještě
nedokončilo studia k získání odborné kvalifikace učitele střední školy, což se někdy méně
příznivě projevilo např. při účelnosti vzdělávacích metod výuky. Doporučením je zaměřit
hospitační činnost vedení školy i vzájemných hospitací učitelů a na metodickou podporu
učitelů. Uvádějící učitelé pomáhají začínajícím kolegům s adaptací na pedagogický proces.
Hospitační činnost ve škole vykonává převážně zástupkyně ředitelky školy. Další provádí
ředitelka, vedoucí předmětových komisí a uvádějící učitelé začínajících učitelů. Vzájemné
hospitace pedagogů probíhají, škola ale cíleně nevyhodnocuje jejich přínos pro zlepšování
pedagogické práce vyučujících. Vhodné by bylo zaměřit pozornost při hospitační činnosti
vedení, ale i dalších zaměstnanců na jednotlivá témata týkající se výuky
(např. sebehodnocení a vzájemné hodnocení žáků, formativní hodnocení, práce s cílem
hodiny, diferenciace práce směrem s žákům se speciálními vzdělávacími potřebami, ale


                                            2/7
i nadanějším). Její výstupy následně vyhodnocovat a podpořit zvyšování kvality vzdělává ní
různými formami dalšího vzdělávání pro pedagogy.
Ve spolupráci se zřizovatelem a také prostřednictvím využití dalších zdrojů finanč níc h
prostředků se škola usiluje o zlepšování podmínek pro vzdělávání (např. nová digitá lní
jazyková laboratoř, podlahy v některých učebnách, výpočetní technika, elektroinstalace).
Další finanční prostředky získává z pořádání přípravných kurzů, jazykových kurzů a z kurzů
pro přípravu k mezinárodní zkoušce FCE.


                            Hodnocení průběhu vzdělávání
Zhlédnuté vyučovací hodiny všeobecně vzdělávacích předmětů se většinou vyznačo va ly
promyšlenou strukturou, avšak spíše z pohledu obsahu. Probíhaly v atmosféře, která obvykle
vytvářela příznivé podmínky pro vzdělávání. V úvodu téměř všech hodin chybělo stanovení
konkrétního vzdělávacího cíle hodiny, učitelé sdělovali žákům pouze obsah hodiny
z pohledu probíraného tématu. Ve většině hodin převažovala frontální výuka, část
vyučujících využívala zpestřující prvky s cílem vhodně aktivizovat žáky. V některých
hodinách učitelé řízeným dialogem žáky aktivně zapojovali do vzdělávacího procesu. Dobře
se to dařilo například v hodinách, v nichž učitelé propojovali vyučované téma s vlastními
zkušenostmi žáků, kteří se aktivně zapojovali a sami uváděli svoje zkušenosti z praxe a kladli
otázky k probíranému tématu. Jen v malé míře byly využity skupinové činnosti žáků, častěji
vyučující zařazovali samostatnou práci žáků a práci ve dvojicích. V některých případech ale
žáci párovou spolupráci nechápali jako přínos pro vlastní učení, i přes výzvu učitele raději
pracovali samostatně. Komunikační kompetence se dařilo rozvíjet v části hodin (při ústním
zkoušení, prezentaci, referátech), pozitivem bylo následné využívání sebehodnocení
a vzájemného hodnocení žáků. Nicméně sebehodnocení se objevovalo jen jako předstupeň
hodnocení ze strany pedagoga. Pro zvyšování kvality vzdělávání je doporučením cíleně
využívat příležitosti pro sebehodnocení a vzájemné hodnocení žáků v hodinách zaměřenýc h
na osvojování nového učiva. V průběhu sledovaných hodin práce i plnění úkolů byly
ve většině případů nastaveny na stejnou úroveň bez potřebného rozlišení vzdělávac íc h
možností žáků, ať už s ohledem na žáky se speciálními vzdělávacími potřebami, tak
i s ohledem na žáky rychlejší nebo nadanější. Zpětnou vazbu o pochopení učiva žáky
získávali občas učitelé v průběhu výkladu. Pro závěrečné shrnutí, zopakování důležitýc h
poznatků a zhodnocení práce nebyl vytvořen dostatečný časový prostor. Pokud ke shrnutí
došlo, provedl je většinou stručně sám učitel, ověřování naplnění stanovených cílů
vzdělávání a hodnocení hodiny s ohledem na vlastní učení žáků bylo výjimečné.
Pro zvyšování efektivity výuky českého jazyka učitelé v hodinách vhodně využíva li
pracovní listy k rozvoji čtenářské gramotnosti, uplatnění čtenářské strategie,
k charakteristice textu, procvičení a upevnění učiva. Při práci s texty a jejich interpretaci byli
žáci aktivní. Učitelé v některých hodinách vhodně využívali průběžné motivační hodnocení
a podporovali žáky ve vyjádření vlastního názoru. Občas byla ve výuce účelně využita
chyba. Využití didaktické techniky podporovalo názornost výuky. K vyhledá vá ní
a porovnávání informací využili žáci výjimečně mobily. V hodinách cizích jazyků byl
převážně užíván vyučovaný jazyk, pouze v případě potřeby dovysvětlení a zajištění
správného pochopení učiva nebo vyžadovaného úkolu, vyučující použili český jazyk.
K podpoře výuky cizích jazyků je využívána nová digitální jazyková učebna, kde žáci
efektivně pracovali nejen na cvičeních obsažených v interaktivních učebnicích, ale
i na dalších materiálech, které pro ně vyučující připravují a vyhledávají na internetu. Práce
v online prostředí žákům umožňovala pracovat podle svého vlastního tempa, vyučující při
těchto hodinách pouze monitorovali práci žáků a dopomáhali tam, kde bylo potřeba. V těchto


                                               3/7
hodinách byly rozvíjeny komunikační kompetence častými rozhovory ve dvojicích, kdy
učitelé náhodně spojovali dvojice k sobě a mohli je potom podle vlastní volby poslouchat
a kontrolovat správnou výslovnost i obsah práce, kterou žáci ve dvojicích dělali. Díky tomu,
že všichni pracovali se sluchátky, nerušili se navzájem a rychlost a efektivita práce tomu
také odpovídala. V případě hodin matematiky byly zaznamenány rozdílné pedagogické
přístupy, které byly z velké části dány osobností učitelů a délkou jejich učební praxe.
V případě učitelů s kratší praxí by bylo vhodné cíleně zařazovat více vzájemných hospitací
zaměřených na způsoby a účelnost komunikace se žáky, na aktivizační metody spojené
se získáváním přínosné zpětné vazby k tempu a srozumitelnosti výuky i lepší individuá lní
dopomoci žákům přímo v hodinách.
V oblasti výuky odborných předmětů je pozitivním zjištěním zařazení praktických předmětů
jako firemní praxe, ekonomická cvičení a informační technologie v ekonomice, které
umožňují upevnění učiva v praktických činnostech. Žáci se učí pracovat ve fiktivníc h
firmách, dokáží samostatně využívat účetní software. Metody výuky výrazně rozvíjejí
samostatnost žáků a posilují dovednosti při práci s výpočetní technikou. Efektivitu těchto
hodin zvyšuje i účelné rozdělení tříd do skupin, kdy se mohou učitelé lépe individuá lně
věnovat žákům.
Odborné předměty teoretické i praktické byly vyučovány věcně správně v klidné
a podporující atmosféře. Učitelé byli dobře připraveni na výuku po stránce obsahu, v případě
firemní praxe i velmi dobře po stránce metod a forem práce (byla zaznamenána kooperativní
spolupráce žáků, sebehodnocení i vzájemné hodnocení, velmi dobrý závěr pro zpětnou
vazbu a efektivní přípravu na příští hodiny). Pokud měly odborné předměty praktický ráz,
byla zpravidla vhodně využívána kromě frontální výuky i forma samostatné práce, kterou
účelně podporoval řízený rozhovor učitele s žáky. V teoretické výuce byla přínosem
komunikace učitele s žáky formou řízeného rozhovoru, prvky diskuze byly spíše výjimko u,
práce s dalšími zdroji nebo aktivní práce žáků s nimi nebyla zaznamenána. Závěry většinou
chyběly nebo je stručně sdělili pouze učitelé. Tempo hodin bylo zpravidla jednotné pro
všechny žáky, diferenciace nebyla zřejmá. Pokud byla hodina vedena učitelem jako
dominantním zdrojem informací, vedlo to žáky k dílčí pasivitě. Nicméně učitelé dokázali
ve vhodných situacích efektivně pracovat s chybou, kterou zpravidla považovali
ne za problém, ale příležitost žákům něco znovu vysvětlit nebo upřesnit. Zřejmá byla také
snaha vyučujících komunikovat se všemi, i když některé třídy jsou poměrně početné.


                          Hodnocení výsledků vzdělávání
Výsledky vzdělávání žáků, ročníkové i u maturitních zkoušek škola sleduje obvyklými
způsoby, vedení školy i učitelé mají dobrý přehled nejen o žácích úspěšných, ale i o žácích
ohrožených školní neúspěšností. Neformálně byla stanovena hranice neúspěšnosti žáků
ve čtvrtletních hodnoticích zprávách (průměrné hodnocení 3,0 a horší), které projednává
pedagogická rada, vyjadřují se k nim třídní učitelé a v případě potřeby i školní poradenské
pracoviště. Se vzdělávacími výsledky žáků zatím škola systematicky nepracuje, zpravidla
vede pečlivě ucelenou statistiku výsledků, ale nezabývá se systémově důvody horších
výsledků některých žáků a vlivem např. volených metod a forem práce přímo ve výuce.
Ve školním roce 2021/2022 celkové výsledky žáků odpovídaly trendům posledních let, 24
žáků neprospělo, 13 nebylo hodnoceno, mnozí z nich uzavírali klasifikaci před zahájením
nového školního roku např. prostřednictvím komisionálních zkoušek. Pozitivním zjištěním
je velmi malý počet kázeňských opatření, pouze minimum neomluvených hodin a také spíše
nižší míra absence žáků ve výuce (zhruba 60 hodin na žáka). Neúspěšnost žáků je vyšší


                                            4/7
zejména v posledních dvou ročnících studia. V jarním termínu 2022 z celkového počtu 65
žáků neuspělo 25 z nich (neúspěšnost přibližně 37 %), po podzimním opravném zůstalo
neúspěšných téměř 15 % žáků.
Výroční zpráva o činnosti školy v rámci výsledků nereflektovala ročníkové výsledky žáků,
zabývala se pouze statistikou výsledků u maturitní zkoušky. Uplatnění absolventů a jejic h
úspěšnost při dalších vzdělávání škola systémově nesleduje. Vlastní hodnocení školy
uváděné ve výroční zprávě zmiňuje nástroje a způsoby evaluace, ale postrádá pojmenování
dosažených výsledků a cílů, samotné hodnocení chybí.
Ke dni inspekční činnosti škola evidovala osm žáků se speciálními vzdělávacími potřebami,
pro jednoho z nich zpracovala individuální vzdělávací plán. Realizaci potřebných
podpůrných opatření doporučených školským poradenským zařízením pomáhá zajišťovat
asistentka pedagoga. Na základě znalosti a vyhodnocení potřeb žáků je ve škole realizo vá n
systém vlastních podpůrných aktivit a někteří žáci jsou vzděláváni podle plánu pedagogické
podpory. Primární prevence a výchovné poradenství jsou zajišťovány dvěma pedagogickými
pracovnicemi. Výchovná poradkyně eviduje informace a zprávy ze školských poradenských
zařízení a vyučujícím zprostředkovává přístup k základním informacím o žácích s potřebou
podpory. Aktuální záležitosti jsou řešeny na pravidelných setkáních členů školního
poradenského pracoviště. V rámci kariérového poradenství výchovná poradkyně pomáhá
žákům při výběru jejich dalšího studijního nebo pracovního uplatnění především formou
individuálních konzultací. Metodička prevence pracuje ve škole prvním rokem, ve
spolupráci s výchovnou poradkyní se postupně seznamuje s nastavenými strategiemi a
současně využívá zkušenosti z oblasti prevence z předchozího působiště. V rámci podpory
vztahů v třídním kolektivu škola pořádá adaptační kurzy pro žáky prvních ročníků. Dalšími
aktivitami podporujícími třídní kolektivy jsou pravidelné sportovní kurzy. Významnou roli
v této oblasti mají také tematicky zaměřené besedy a přednášky. Otázky, vlastní návrhy
týkající se chodu školy a možnosti řešení vznikajících problémů projednává i Žákovská rada
na svých setkáních.


                                        Závěry
Vývoj školy
- Změna na pozici ředitelky školy,
- vyřešení majetkových poměrů u budov využívaných školou.
Silné stránky
- Metody a formy výuky odborných ekonomických předmětů,
- zařazování zajímavých a atraktivních ekonomických předmětů (fiktivní firma, firemní
  praxe, ekonomická cvičení, informační technologie v ekonomice).
Slabé stránky a/nebo příležitosti ke zlepšení
- Minimální zohledňování individuálních potřeb žáků ve výuce,
- nedostatečná práce se vzdělávacími         cíli,   závěry   hodin   nevedou   k účelnému
  a smysluplnému shrnutí,
- malý důraz na efektivní sebehodnocení a vzájemné hodnocení žáků,
- nepřehlednost základních školních dokumentů.



                                           5/7
   Doporučení pro zlepšení činnosti školy
   - Plánovat další vzdělávání pedagogů na základě výsledků hospitační činnosti zaměřené
     na určité oblasti (např. diferenciace, práce s cílem, vzájemné hodnocení žáků),
   - diferencovat učivo a výrazněji podpořit nadanější a rychlejší žáky,
   - věnovat více času závěrečnému shrnutí hodin se zpětnou vazbou od žáků k přínosu
     hodiny pro jejich vlastní učení,
   - využívat v hodinách ve větší míře sebehodnocení a vzájemné hodnocení žáků,
   - zařazovat pestřejší výukové metody,
   - pracovat lépe se získanými daty od vyučujících i žáků a využít je při tvorbě koncepce,
   - v rámci dalšího vzdělávání se zaměřit na prohloubení dovedností pedagogického vedení
     a na posílení otevřené komunikace s účastníky vzdělávání týkající se úkolů, strategií a
     cílů školy,
   - zpřehlednit základní školní dokumenty, aby byly srozumitelné pro všechny účastníky
     vzdělávání.


                                      Stanovení lhůty
   Česká školní inspekce v souladu s § 175 odst. 1 školského zákona ukládá ředitelce školy
   ve lhůtě do 30 dnů přijmout adekvátní opatření k prevenci nedostatků zjištěných
   při inspekční činnosti a ve stejné lhůtě písemně informovat Českou školní inspekci,
   jaká byla přijata opatření.
   Zprávu zašlete na adresu Česká školní inspekce, Pardubický inspektorát, Sukova
   třída 1556, 530 02 Pardubice, případně prostřednictvím datové schránky (g7zais9),
   nebo na e-podatelnu csi.e@csicr.cz s připojením elektronického podpisu.


               Seznam dokladů, o které se inspekční zjištění opírají
 1.    Školní vzdělávací programy platné pro školní rok 2022/2023
 2.    Školní řád střední školy platný od 1. 9. 2022
 3.    Koncepce rozvoje školy pro období 2018 – 2024 (revidovaná v srpnu 2021)
 4.    Třídní knihy střední školy pro školní rok 2022/2023
 5.    Výroční zpráva o činnosti školy - školní rok 2021/2022
 6.    Dokumenty o realizaci dalšího vzdělávání pedagogických pracovníků ve školním roce
       2022/2023 (výběr)
 7.    Zápisy z jednání pedagogické rady (výběr)
 8.    Rozvrhy tříd a pedagogů platné ke dni inspekční činnosti
 9.    Školní matrika žáků, školní rok 2022/2023 (výběr)
10.    Personální dokumentace pedagogických pracovníků (výběr)
11.    Dokumentace výchovného poradenství (výběr) a preventivních programů za školní rok
       2022/2023
12.    Dokumenty vztahující se k zajištění bezpečnosti a ochrany zdraví, školní roky
       2021/2022 a 2022/2023 (výběr)



                                               6/7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Hana Řebíčková, školní inspektorka,
 vedoucí inspekčního týmu

 Mgr. Petra Holánková, školní inspektorka

 Bc. Daniela Růžová, kontrolní pracovnice

 Mgr. Martin Valášek, školní inspektor

 Ing. Martin Kovář, odborník na ekonomiku


V Pardubicích 15. 5. 2023




                                            7/7
