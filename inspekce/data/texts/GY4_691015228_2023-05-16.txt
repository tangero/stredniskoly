                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-610/23-C


Název                               Hudební gymnázium České Budějovice s.r.o.
Sídlo                               V. Talicha 1807/14, České Budějovice 2, 370 05 České
                                    Budějovice
E-mail                              info@hgcb.cz
IČO                                 08550921
Identifikátor                       691015228
Právní forma                        Společnost s r.o.
Zastupující                         Mgr. Milan Bašta
Zřizovatel                          Ing. Miroslav Dvořák,
                                    K Hůrce 285, 370 08 Staré Hodějovice
Místo inspekční činnosti            V. Talicha 1807/14 a Emy Destinové 1138/46, České
                                    Budějovice
Inspekční činnost na místě          16. 5. 2023 − 18. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů pro účely přiznání dotací podle zvláštního právního předpisu na
základě žádosti právnické osoby, která vykonává činnost školy.
                                    Charakteristika
Hudební gymnázium České Budějovice s. r. o. (dále škola) poskytuje střední vzdělání
s maturitní zkouškou ve čtyřletém oboru vzdělání 79-41-K/41 Gymnázium v denní formě.
Jedná se o nově vzniklý subjekt, který svou činnost zahájil ve školním roce 2022/2023.
K termínu inspekce navštěvovalo školu 12 žáků v 1. ročníku.


                         Hodnocení podmínek vzdělávání
Ředitel školy zpracoval stručnou koncepci rozvoje s ambiciózně stanovenými cíli, které
reflektují situaci na trhu práce a společenskou poptávku. Základní vizí školy je poskytnout
plnohodnotné gymnaziální vzdělání a současně rozvíjet pod vedením výrazných uměleckýc h
osobností umělecký potenciál žáků. Škola tak chce připravit žáky nejenom pro další studium
na uměleckých i neuměleckých vysokých školách, ale i pro jejich budoucí uplatnění
v hudební praxi.
Systém řízení je vzhledem k velikosti školy jednoduchý. Klíčovou roli hraje ředitel, který
při řízení školy uplatňuje své mnohaleté zkušenosti z řízení základní umělecké školy i vlastní
bohaté umělecké zkušenosti, a je tak garantem kvality poskytovaného hudebního vzdělání.
Některé své kompetence vhodně delegoval na svou zástupkyni, která řeší zejména praktický
chod školy a oblast vedení povinné dokumentace. Vedení školy má díky četné hospitační
činnosti dobrý přehled o kvalitě poskytované výuky. Zpětná vazba poskytovaná pedagogům
však vykazuje v některých aspektech rezervy, jedná se zejména o oblast sledování
aktivizačních metod a forem práce, formativní hodnocení, podněcování ke kritickému
myšlení a diferenciaci zadávaných úkolů. Povinná dokumentace je vedena odpovídajíc ím
způsobem, dílčí nepřesnosti byly odstraněny v průběhu inspekční činnosti.
Vedení školy v úzké spolupráci se zřizovatelem intenzivně pracuje na vytvoření kvalitního
materiálního zázemí pro provoz školy. Momentálně finalizuje dostavba špičkového
nahrávacího studia, ve stadiu dokončené projektové dokumentace je přístavba nového
pavilonu s několika kmenovými a odbornými učebnami. Školou v současnosti využíva né
prostory jsou dostačující. Výuka probíhá ve dvou kmenových učebnách, pro individuá lní
výuku hudebních předmětů škola využívá také kvalitně vybavené prostory hudební školy
sídlící ve stejném objektu. Výuka přírodovědných předmětů a tělesné výchovy je po
materiální stránce zajištěna v laboratořích a v tělocvičně v blízkých základních školách.
Dojíždějící žáci jsou ubytováni v domově mládeže dosažitelném městskou hromadnou
dopravou.
Pedagogický sbor se tvoří, v jeho složení dochází k průběžným obměnám, patrný je důraz
na kvalitu. Personálně je výuka zabezpečena dvěma interními učiteli, zbytek tvoří externí
spolupracovníci, z nichž jsou mnozí výkonnými umělci s velmi kvalitním vzděláním
a bohatými zkušenostmi ze zahraničí. Činnost školního poradenského pracoviště efektivně
zajišťuje výchovná poradkyně a metodička prevence v jedné osobě, která vychází
z dlouhodobých zkušeností v této oblasti v jiné škole. Spolupráce pedagogů probíhá
vzhledem k velikosti školy na bázi každodenního osobního styku a zejména pomocí
efektivní elektronické komunikace. Další vzdělávání vyučující zpravidla absolvují v rámci
plnění svých pracovních povinností v jiné škole. Vyučující hudebních předmětů jsou
uznávanými výkonnými umělci, proto je jejich zájem o profesní růst samozřejmý.




                                             2/6
                          Hodnocení průběhu vzdělávání
Škola v současnosti vzdělává ve všech čtyřech nabízených zaměřeních, tj. hudební obor,
hudební režie, zvuková tvorba a hudební produkce. Účelné využití disponibilní časové
dotace s ohledem na profil absolventa a možnost profilace výběrem z bohaté nabídky
volitelných a nepovinných předmětů podporuje hlavní koncepční záměr školy, kterým je
příprava žáků nejen pro další studium na vysoké škole, ale i pro jejich budoucí uplatnění
v umělecké praxi.
Hospitované hodiny vycházely v osnov školního vzdělávacího programu a z dosavadních
znalostí a dovedností žáků. Ve všech hospitovaných hodinách vytvářeli vyučující pozitivní
třídní klima podporující učení, k žákům přistupovali s respektem a vstřícností. Komunikace
mezi žáky a vyučujícími probíhala zdvořilým a přátelským způsobem, žáci dodržovali
nastavená pravidla komunikace a chování. Výuka byla vždy srozumitelná a většinou i dobře
organizačně zvládnutá, pouze v malém počtu hodin bylo zaznamenáno nevhodné načasování
výuky, které mělo za následek absenci závěrečného shrnutí učiva. V hodinách převažovala
frontální výuka v kombinaci se samostatnou prací. Práce ve dvojici nebo skupině, která
nenásilně podporovala vzájemnou komunikaci a spolupráci žáků, se vyskytovala v menším
počtu hodin. Vyučující často využívali předchozí znalosti a zkušenosti žáků a propojovali
učivo s reálnými situacemi. Velmi zdařile byli žáci vedeni k praktickému uplatňová ní
teoretických poznatků včetně využívání mezipředmětových vazeb v předmětu zvuková
tvorba. Pedagogové dbali na názornou prezentaci učiva a aktivně využívali digitá lní
technologie, čímž zvyšovali efektivitu vyučovacího procesu, podporovali zájem žáků
o výuku a rozvíjeli počítačovou gramotnost. Učitelé poskytovali žákům pravidelně zpětnou
vazbu k jejich práci, avšak ke zhodnocení hodiny žáky docházelo pouze sporadicky. Jiné
způsoby formativního hodnocení žáků byly zaznamenány pouze okrajově. Výjimko u
v tomto směru byly hodiny individuální výuky hudebních předmětů. Ve většině hodin se
vyučujícím nedařilo podporovat kritické myšlení a rozvíjet postojovou složku vzdělávac íc h
cílů. Požadavky kladené na žáky byly přiměřené a srozumitelné, v některých hodinách byly
zdařile využívány problémové úkoly, při kterých byli žáci vedeni k vyvozování vlastníc h
závěrů. Efektivní práce s informačními zdroji a informacemi a diferenciace učiva podle
schopností jednotlivých žáků, například využitím gradovaných úloh, se však v hodinách
nevyskytovaly.
V individuální výuce hudebních předmětů se pozitivně odrážela vysoká erudovanost
pedagogů s vlastní uměleckou praxí, kteří ve výuce využívali své zkušenosti ze spolupráce
s předními českými i zahraničními umělci a pedagogy. Při výuce hry na nástroj a zpěvu
cíleně propojovali teoretické poznatky s praktickými dovednostmi, konkrétně pracovali
s problémovými místy a vytvářeli návyky pro uměleckou praxi a prezentaci výsledků
vzdělávání. Zájem žáků vzbuzovalo vlastní názorné předvedení pedagogem. Efektivitu
výuky podporovalo rovněž vhodné uplatňování hudebních doprovodů. V individuální výuce
poskytovali vyučující kvalitní zhodnocení výkonu v průběhu výuky a vedli žáky
k sebehodnocení vlastního posunu, čímž napomáhali ke zkvalitnění domácí přípravy.


                         Hodnocení výsledků vzdělávání
K hodnocení škola využívá klasifikaci známkami. Úroveň individuálních i skupinovýc h
výsledků vzdělávání žáků je zjišťována pomocí standardních hodnoticích nástrojů, jakými
jsou písemná a ústní zkoušení. V hudebních předmětech jsou v průběhu výuky a při
veřejných prezentacích, popřípadě účastí v soutěžích ověřovány instrumentální a pěvecké
dovednosti. Žáci také konají závěrečné zkoušky z hlavního uměleckého předmětu v rámci


                                           3/6
svého zaměření. Externí testování pro sledování objektivity vlastního hodnocení škola zatím
neprovádí. Nízký počet žáků ve třídě a realizace individuální výuky hudebních předmětů
jsou účinně využívány ke sledování individuálního pokroku každého žáka. Pozitivem jsou
pravidelná setkání ředitele s třídní učitelkou a výchovnou poradkyní k analýze a řešení
průběžných problémů žáků, která se konají každý měsíc. V případě potřeby jsou přijímá na
konkrétní opatření ke zlepšení, která mají zpravidla podobu individuálních konzultac í.
V malém kolektivu žáků se důsledným individuálním přístupem daří dodržovat nastavená
pravidla při vzdělávání. Díky efektivní práci školního poradenského pracoviště škola
nezaznamenala žádnou neomluvenou absenci, udělena nebyla ani žádná kázeňská opatření.
Pochvala třídní učitelky, udělená třem žákům za výborné školní výsledky, slouží jako
výrazný motivační nástroj. Na prevenci rizikových jevů má příznivý dopad pestrá nabídka
volitelných předmětů, zájmových a dalších aktivit školy i adaptační kurz pro žáky
nastupující do prvního ročníku. Rozvoj demokratických hodnot účelně podporuje činnost
třídního parlamentu.
Škola se již v prvním roce studia snaží umožňovat žákům prezentace na veřejnosti v rámci
koncertní činnosti. Motivací pro žáky jsou i koncerty vynikajících umělců, kteří působí jako
pedagogové školy. Tato prezentační činnost školy zároveň cílí na získávání dalších zájemců
o studium. Škola zaznamenala první úspěchy v umělecké oblasti, jedna žákyně se zúčastnila
mezinárodní soutěže ve hře na klarinet, další žákyně postoupila do semifiná le
celorepublikového kola pěvecké soutěže.
Významným přínosem pro rozvoj školy je partnerství zaměřené na umělecké střední
a vysoké školy, místní divadlo a filharmonii. Efektivně podporuje rozvoj talentu žáků
a napomáhá vytvořit optimální předpoklady pro kvalitní přípravu žáků na studium na
uměleckých vysokých školách, případně na profesní dráhu. Ve fázi jednání je spolupráce se
zahraničními uměleckými školami. Významnou motivací pro žáky je setkávání
s významnými umělecky činnými domácími i zahraničními osobnostmi a organizace
exkurzí.


                                         Závěry
Silné stránky
- Vysoká erudovanost pedagogických pracovníků umělecky zaměřených předmětů
  a výrazný individuální přístup ve výuce příkladně motivuje žáky ke studiu a význa mně
  podporuje rozvoj uměleckého nadání.
Slabé stránky a/nebo příležitosti ke zlepšení
- Ve skupinové výuce neuměleckých předmětů nejsou v dostatečné míře využívá ny
  efektivní vzdělávací strategie a tato skutečnost omezuje účinnost dosahování klíčovýc h
  kompetencí u části žáků.
Doporučení pro zlepšení činnosti školy
- Vytvořit stabilizovaný pedagogický sbor.
- Pokračovat ve vytváření kvalitního materiálního zázemí.
- Další vzdělávání zaměřit na efektivní metody výuky, formativní hodnocení, podporu
  rozvoje kritického myšlení a práci s informacemi.




                                            4/6
- Ve výuce všeobecně vzdělávacích předmětů více využívat metody a formy podporující
  spolupráci žáků, zaměřit se na využívání formativního hodnocení, rozvoj kritického
  myšlení, práci s informacemi a diferenciaci zadávaných úkolů.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají
 1.   Výpis správního řízení ze dne 19. 8. 2021 s čj. MSMT-9809/2021-14, kterým MŠMT
      zapisuje údaje vedené v rejstříku škol a školských zařízení s platností od 1. 9. 2021
 2.   Rozhodnutí OŠMT KÚ Jihočeského kraje ze dne 23. 8. 2021 s čj. KUJCK
      92766/2021 ve věci změny zápisu do rejstříku škol a školských zařízení s účinností
      od 1. 9. 2021
 3.   Zakladatelská listina o založení společnosti s ručením omezeným s názvem Hudební
      gymnázium České Budějovice s. r. o. ze dne 23. 9. 2019, značka NZ 546/2019
 4.   Jmenování do funkce ředitele školy vystavené dne 30. 7. 2021 jednatelem společnosti
      na dobu neurčitou s účinností od 1. 8. 2021
 5.   Organizační řád s čj. 1/2022 účinný od 1. 9. 2022
 6.   Školní řád platný a účinný od 1. 9. 2022
 7.   Školní vzdělávací program Hudebního gymnázia České Budějovice s. r. o. platný od
      1. 9. 2022
 8.   Koncepce rozvoje školy na období 2022-2025
 9.   Plán personálního rozvoje a dalšího vzdělávání pedagogických pracovníků
10.   Dokumentace k výchovnému poradenství a prevenci rizikového chování
11.   Ekonomická dokumentace školy za rok 2022
12.   Dokumentace týkající se oblasti BOZ včetně knihy úrazů
13.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
14.   Smlouvy o podnájmu budovy, učeben a tělocvičny a zajištění školního stravování
      platné pro školní rok 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském



                                           5/6
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Marie Adamová, školní inspektorka,
 vedoucí inspekčního týmu

 Mgr. Hana Bezděková, školní inspektorka

 Bc. Jiřina Svobodová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                           6/6
