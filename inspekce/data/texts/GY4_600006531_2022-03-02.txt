                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-316/22-A


Název                               Gymnázium bratří Čapků a První české soukromé
                                    střední odborné učiliště s.r.o.
Sídlo                               Trhanovské náměstí 8, 102 00 Praha 10
E-mail                              pcssou@seznam.cz
IČ                                  25100289
Identifikátor                       600006531
Právní forma                        Společnost s r.o.
Zastupující                         Mgr. Alena Ondráková
Zřizovatel                          PhDr. Lenka Andrlová
Místo inspekční činnosti            Trhanovské náměstí 8, 102 00 Praha 10
                                    Milánská 418, 109 00 Praha 10
Termín inspekční činnosti           2. 3. 2022 − 8. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium bratří Čapků a První české soukromé střední odborné učiliště s.r.o. (dále „škola“
nebo „instituce“) poskytuje střední vzdělávání s maturitní zkouškou v denní formě v oboru
Gymnázium (čtyřleté) a v denní formě nástavbového studia v oborech vzdělání Podnikání



2021/2022
a Vlasová kosmetika. Škola dále poskytuje střední vzdělávání v denní formě v oborech
s výučním listem Cukrář, Truhlář, Kadeřník, Vlásenkář a maskér, Potravinářská výroba,
Truhlářská a čalounická výroba. Vzdělávání probíhá na dvou místech (Trhanovské náměstí
8 a Milánská 418). Gymnázium a střední odborné učiliště jsou propojeny v oblasti
prostorových, materiálních i personálních podmínek.
Od posledního inspekčního hodnocení v roce 2014 se škola rozšířila a realizuje vzdělává ní
ve čtyřech třídách gymnázia, čtyřech třídách nástavbového studia a dvanácti třídách
odborného učiliště. K termínu inspekční činnosti se ve škole vzdělávalo 264 žáků. Nejvyšší
povolený počet žáků ve škole (860) byl využit z 31 %.


                          Hodnocení podmínek vzdělávání
Ředitelka školy (dále „ředitelka“) ve své funkci uplatňuje mnohaleté pedagogické zkušenosti
a znalost profesního prostředí. Jasně formulovaná strategie dalšího rozvoje školy reflektuje
aktuální stav instituce a zohledňuje společenskou poptávku, zájem uchazečů o nabízené
obory i situaci na trhu práce. Stanovené cíle se daří postupně uskutečňovat. Příkladem jsou
rozšíření vzdělávací nabídky (otevření nových oborů Vlasová kosmetika, Vlásenkář
a maskér) a promyšlené inovace školních vzdělávacích programů (dále „ŠVP“), které
podporují naplnění profilu absolventa. Od posledního inspekčního hodnocení v roce 2014
ředitelka odstranila některé zjištěné nedostatky, např. zefektivnil se systém poradenských
služeb, včetně práce se žáky se speciálními vzdělávacími potřebami, zvýšila se úspěšnost
žáků gymnázia při ukončování vzdělávání maturitní zkouškou. Mnohé nedostatky však
nadále přetrvávají, např. nižší funkčnost kontrolního systému, méně efektivní metody
a formy výuky, vyšší míra absence žáků.
Úspěšnou realizaci stanovených záměrů umožňuje spolupráce s mnoha sociálními partnery,
na jejichž pracovištích je uskutečňován odborný výcvik nebo učební praxe. Kooperace
s dalšími partnery přispívá k úzkému propojení teoretické složky vzdělávání s praktickou,
umožňuje implementaci nových poznatků a technologií do výuky. Zároveň podporuje
konkurenceschopnost absolventů a jejich uplatnění na trhu práce. Vedení školy podporuje
vzájemnou spolupráci žáků gymnázia a středního odborného učiliště, např. organizac í
tradičních akcí a společnou prezentací instituce jako celku. Průběžné monitorování názorů
žáků i jejich zákonných zástupců zprostředkovávají vedení školy podle potřeby zařazovaná
dotazníková šetření, např. anketa spokojenosti žáků a rodičů se zajištěním a organizac í
distanční výuky. Vnitřní informační systém školy napomáhá k účinnějšímu propojování
přenosu informací mezi jednotlivými aktéry vzdělávání, mj. v oblasti průběhu a výsledků
vzdělávání, jako úložiště stěžejních dokumentů školy a elektronických výukovýc h
materiálů.
Různé druhy vzdělávání s odlišným zaměřením, rozdílným složením žáků vzhledem k jejich
studijnímu potenciálu a socioekonomickému zázemí kladou na oblast organizace řízení
zvýšené nároky. Na řízení školy se kromě ředitelky podílejí její dva zástupci. Poradním
orgánem ředitelky je pedagogická rada. Učitelům jsou vytvořeny podmínky pro participaci
na fungování instituce prostřednictvím činnosti předmětových komisí. V rámci metodickýc h
sdružení pedagogové spolupracují zejména v oblasti organizačního zajištění vzdělávac íc h
aktivit (např. realizace školních akcí, organizace soutěží a projektů), menší pozornost je však
věnována metodickému vedení učitelů, sjednocování vzdělávacích postupů a kooperaci
mezi vyučujícími, což má kvalitativní dopad na průběh vzdělávání.
Nastavené kontrolní mechanismy nejsou zcela funkční. Oblast řízení a evaluace kvality
pedagogického procesu vyžaduje v některých aspektech zlepšení. V hodnocení úrovně


2021/2022                                     2
pedagogické práce vychází ředitelka ze znalosti odborných a pedagogických kompetencí
učitelů. Hospitační činnost vedení školy není systémově nastavena a má podobu spíše
průběžného monitoringu se zaměřením na výuku začínajících učitelů nebo případných
identifikovaných problémů. Pedagogům není poskytována potřebná zpětná vazba
a konkrétní doporučení ke zlepšení jejich práce. Pro zefektivnění vzdělávacích strategií na
úrovni školy není v dostatečné míře využito systematické sdílení poznatků z hospitační
činnosti např. v rámci pedagogické rady a jejich cílené využívání k eliminaci některých
nedostatků nebo k ověření posunu úrovně pedagogické práce. Pro zkvalitnění vzdělávac ího
procesu schází větší zapojení předsedů předmětových komisí do hospitační činnosti
zaměřené na účinnost vzdělávacích strategií a vzájemné hospitace či náslechy učitelů
podporující přenos a sdílení pedagogických zkušeností.
Vzdělávání ve škole zajišťuje 39 pedagogických pracovníků, z nichž 12 nesplňuje
předpoklad odborné kvalifikace. Tato skutečnost se projevuje především v různé kvalitě
výuky teoretických a všeobecně vzdělávacích předmětů. Osobní rozvoj pedagogů podporuje
spolupráce se sociálními partnery a další vzdělávání pedagogických pracovníků (dále
„DVPP“), které koresponduje s prioritami školy a jejím zaměřením. DVPP se v uplynulé m
období primárně zaměřovalo na doplnění kvalifikačních předpokladů učitelů, na
prohlubování a rozšiřování odbornosti učitelů. V menší míře však byly zařazovány
vzdělávací akce zaměřené na aktivizační metody a formy výuky, což se projevilo i ve
způsobu vedení hospitovaných hodin. Metodická podpora je poskytována především
začínajícím a novým učitelů, ačkoliv z průběhu hospitovaných hodin vyplynula potřeba
metodické pomoci i dalším učitelům, zejména s volbou vhodných vzdělávacích strategií
vedoucích k aktivizaci a motivaci žáků. Na vlastní profesní růst klade důraz i vedení školy
a systematicky se účastní vzdělávacích akcí.
Vícezdrojové financování a materiální podmínky umožňují realizaci vzdělávání. Od
poslední inspekční činnosti došlo ke zlepšení materiálních podmínek středního odborného
učiliště, např. vybavením maskérské dílny. Průběžně jsou doplňovány učební pomůcky
a nábytek do učeben dle finančních možností školy a na základě aktuálních potřeb (např.
cvičné hlavy pro obory Kadeřník a Vlásenkář a maskér). Pro realizaci praktického vyučová ní
jednotlivých oborů vzdělání škola rovněž využívá moderně vybavené materiální zázemí
sociálních partnerů. V souvislosti se zajištěním distanční výuky vedení školy posílilo
vybavení informační a komunikační technikou, rovněž byly zakoupeny dvě mobilní učebny
pro výuku informační technologie. Pro výuku přírodovědných předmětů oboru Gymnázium
však schází odpovídající materiální vybavení, které by umožnilo názornější výuku a realizac i
demonstračních pokusů. Tělesná výchova a školní sportovní aktivity jsou realizo vá ny
v pronajatých prostorách sportovního klubu v blízkosti školy.
V objektu na Trhanovském náměstí 8 sídlí škola v pronajatých prostorách, které sdílí se
základní uměleckou školou, což klade zvýšené nároky na zajištění bezpečnosti žáků.
Vzhledem k tomu ředitelka zvýšila dohled nad žáky školy ve sdílených vstupních prostorách
do budovy.


                          Hodnocení průběhu vzdělávání
Společným znakem hospitovaných teoretických a všeobecně vzdělávacích předmětů byla
pevná struktura vyučovací hodiny s důrazem na výkladovou část, případně na procvičování
a upevňování znalostí a vědomostí žáků. Kvalita výuky byla výrazněji ovlivněna přístupem
učitelů i mírou jejich pedagogických zkušeností, což se promítalo v různé úrovni metodické
a didaktické propracovanosti vyučovacích hodin. Převládala frontální forma výuky doplněná
samostatnou prací žáků, případně řízeným rozhovorem, kooperativní formy práce byly


2021/2022                                    3
zařazovány jen zřídka. Předávání hotových poznatků v kombinaci s méně pestrými
metodami a formami výuky vedlo k nerovnoměrnému zapojení žáků do výuky a k jejich
menší spoluúčasti na vzdělávání. Sdělovaná fakta byla sice odborně správná, pozornost však
byla soustředěna zejména na výčet informací a žáci tak neměli dostatečný prostor pro
kritické myšlení, logické uvažování, aplikaci dříve nabytých vědomostí a získanýc h
zkušeností. Vyučující rovněž v menší míře vytvářeli prostor pro souvislejší mluvený projev
žáků a ve výuce cizích jazyků nebyl cíleně podpořen rozvoj jejich interaktivních řečových
dovedností. Společným znakem hospitovaných hodin byla scházející diferenciace výuky
vzhledem k individuálním vzdělávacím potřebám žáků. V menší míře byli žáci vedeni
k sebehodnocení podle předem stanovených kritérií, k analýze vlastní chybovosti,
odhalování jejích příčin a k nápravě.
V odborném teoretickém vzdělávání je cíleně propojována teoretická výuka s praktickým
využitím získávaných znalostí a dovedností. Sledované vyučovací hodiny byly dobře
připravené a věcně správné. Vyučující většinou aktualizovali probírané učivo, pro názornost
využívali didaktickou techniku, učební pomůcky a demonstrační pokusy. Uvedení příkladů
z praxe zvyšovalo motivaci žáků a umožňovalo jim lépe chápat probírané učivo
v souvislostech. Žáci byli vedeni k používání správné terminologie a v případě praktických
činností také k chápání a dodržování zásad daných technologických postupů. V části
sledovaných hodin byly zvolené metody a formy práce méně efektivní, což se projevovalo
nižší motivací žáků a jejich nerovnoměrným zapojením do výuky. Nízká míra diferenc iace
zadávaných úloh v části hospitovaných hodin dostatečně nepodporovala rozdílné pracovní
tempo a individuální možnosti žáků (např. různá četnost a obtížnost zadaných úkolů).
Koncepčně pojatý odborný výcvik a učební praxe umožňují kvalitní naplňování profilu
absolventa. Profesní příprava žáků je na vysoké úrovni a vytváří optimální předpoklady pro
jejich uplatnění na trhu práce. Praktické vyučování je realizováno na žákovských
pracovištích ve škole a na smluvních pracovištích sociálních partnerů. Žáci se v průběhu
vzdělávání seznamují s různými druhy provozů tak, aby získali ucelené odborné vzdělání.
Erudice většiny vyučujících a jejich zaujetí pro příslušný předmět významně přispívají
k rozvoji odborných kompetencí žáků. Empatický a vstřícný přístup pedagogů se odráží
v pozitivní pracovní atmosféře praktického vyučování. Učitelé poskytovali žákům zpětnou
vazbu využitelnou pro jejich další učení, sledovali a hodnotili výkon, produktivitu a kvalitu
odvedené práce podle předem nastavených pravidel. Zvolený způsob vedení praktického
vyučování umožňoval zažít úspěch i žákům s nižšími studijními předpoklady. Žáci jsou
v průběhu vzdělávání vedeni k samostatnosti, kreativitě, aplikaci teoretických poznatků do
praxe, soustavně si osvojují správné technologické postupy a seznamují se s novými trendy
ve zvoleném oboru. Žáci rovněž získávají důležité pracovní návyky, smysl pro kvalitu
a zodpovědnost. Nedílnou součástí výuky je dodržování zásad bezpečnosti a ochrany zdraví
a hygienických předpisů.


                          Hodnocení výsledků vzdělávání
Výsledky vzdělávání odrážejí specifické podmínky školy, rozdílný počet zájemců
o nabízené obory i různé studijní předpoklady žáků. Ke zjišťování dosažené úrovně
vědomostí a znalostí žáků škola používá standardní hodnoticí nástroje i externí testování
(závěrečná zkouška v modelových podmínkách, odborné práce). Míra osvojení odborných
kompetencí je sledována v průběhu odborného výcviku a odborné praxe. Průběžné a celkové
výsledky vzdělávání žáků jsou sledovány na jednáních pedagogické rady. Rozdílný přístup
vyučujících k hodnocení žáků a různá kvalita práce jednotlivých pedagogů se negativně
promítají do mezipředmětových odchylek v hodnocení žáků. Dlouhodobým problémem,


2021/2022                                    4
negativně se promítajícím do výsledků vzdělávání, je vysoká absence žáků, která činí
v průměru 94 zameškaných hodin na žáka za školní rok.
Z analýzy průběžných výsledků vzdělávání vyplývá, že žáci v oborech Vlásenkář a maskér
a Cukrář dosahují celkově lepších průběžných výsledků vzdělávání než žáci v oborech
Kadeřník a Truhlář. Tříletý cyklus vzdělávání dokončuje v daných oborech přibližně 90 %
žáků s výjimkou oboru Kadeřník (v průměru 70 %). Při ukončování studia závěrečnou
zkouškou dosahují žáci téměř stoprocentní úspěšnosti, z toho jedna třetina žáků prospívá
s vyznamenáním. Průběžné výsledky žáků Gymnázia jsou v jednotlivých ročnících
srovnatelné, z analýzy výsledků vzdělávání vyplývají přetrvávající problémy žáků
v přírodovědných předmětech.
Objektivní zpětnou vazbu o osvojených vědomostech a dovednostech žáků představuje
maturitní zkouška. Úspěšnost žáků je ovlivněna mj. typem oboru, aktuálním složením tříd
i počtem konajících žáků. U maturitních oborů úspěšně dokončuje vzdělávání přibližně
80 % žáků oboru Gymnázium a pouze polovina žáků nástavbových oborů. Z podrobnější
analýzy výsledků je zřejmé, že dlouhodobě přibližně desetina maturantů prospívá
s vyznamenáním, neprospívají pouze jednotlivci. Rovněž v maturitním období roku 2021
složili téměř všichni žáci oboru Gymnázium maturitní zkoušku úspěšně, žáci oboru
Podnikání pouze z poloviny. Ve sledovaném období dosahovali žáci maturitních oborů ve
společné části maturitní zkoušky srovnatelných výsledků v porovnání s průměrem dané
skupiny oborů v českém a anglickém jazyce.
Nastavený systém poradenských služeb i primární prevence zohledňuje specifika instituce
(různé druhy vzdělávání s odlišným zaměřením, rozdílným složením žáků vzhledem k jejich
studijnímu potenciálu a socioekonomickému zázemí) a využívá výhody rodinného prostředí
školy. Vychází z identifikovaných potřeb žáků, např. adaptační proces při přechodu ze
základní školy, budování pozitivních školních vazeb, zvládnutí studijních požadavků
i včasné zachycení případných problémových projevů chování žáků. K těmto definova ným
prioritám účinně napomáhají systémově nastavené aktivity, které byly využity i při návratu
žáků k prezenční výuce, mj. seznamovací a sportovní kurzy, sportovní dny, předmětové
exkurze. Koncepce primární prevence zahrnuje i nabídku tematicky cílených přednášek
a besed k negativním jevům chování. Realizovaná prevence sociálně patologických jevů je
kladně ovlivněna všeobecně vstřícným individuálním přístupem většiny vyučujíc íc h
k žákům. Činnost školního poradenského pracoviště zastřešuje výchovná poradkyně,
významný je přínos speciální pedagožky při práci se žáky se speciálními vzdělávac ími
potřebami.
Výchovná poradkyně ve spolupráci s pedagogy identifikuje žáky, kteří potřebují podporu ve
vzdělávání. K termínu inspekční činnosti škola evidovala 26 žáků se speciálními
vzdělávacími potřebami. Základní informace o jejich potřebách výchovná poradkyně sdílí
s ostatními vyučujícími a spolupracuje s nimi na realizaci podpůrných opatření
doporučených školskými poradenskými zařízeními. Žákům ohroženým školní neúspěšností
jsou nabízeny individuální konzultace. Efektivita nabízené pomoci je však ovlivněna mírou
studijní motivace žáků.
Škole se daří eliminovat rizikové chování žáků. V případě výskytu počátečních stádií
rizikového chování žáků je postupováno podle stanovených pravidel, do řešení jsou
zapojováni i zákonní zástupci žáků. Nastavený systém však není plně funkční v případě
záškoláctví. Nedůsledný přístup pedagogů k dokládání nepřítomnosti žáků ve výuce
a nedůsledné ukládání kázeňských opatření či hodnocení sníženým stupněm z chování
vedou k tomu, že se škola dlouhodobě potýká s vyšší mírou absence žáků, a to včetně



2021/2022                                   5
nezanedbatelného počtu neomluvených hodin. Tato skutečnost vede v některých případech
k předčasnému ukončování školní docházky žáků.
Kariérové poradenství v závěrečných ročnících studia je zaměřeno zejména na přechod do
pracovní praxe nebo na volbu dalšího navazujícího studia.


                                         Závěry
Vývoj školy
Od posledního inspekčního hodnocení došlo k navýšení počtu žáků školy. V reakci na
společenskou poptávku a situaci na trhu práce obměnilo vedení školy nabídku vyučovanýc h
oborů. Ředitelka odstranila některé zjištěné nedostatky, část z nich nadále přetrvává.
Silné stránky
-   kvalitní realizace praktického vyučování ve všech vyučovaných oborech
Slabé stránky a/nebo příležitosti ke zlepšení
-   nedostatečné vedení pedagogického procesu, nekomplexnost a nesystematič no st
    přijímaných opatření ve vztahu k průběhu vzdělávání, nižší míra metodické podpory
    pedagogů
-   nedostatečná kontrolní a hospitační činnost vedení školy
-   méně pestré metody a formy výuky, které nedostatečně podporují aktivní zapojení žáků
    do vzdělávání
-   chybějící diferenciace výuky vzhledem k individuá lním vzdělávacím potřebám žáků
-   vysoká absence žáků, která má negativní dopad na jejich vzdělávání
-   vysoká míra neúspěšnosti žáků oboru vzdělání Podnikání u maturitní zkoušky v roce
    2021
-   značný podíl nekvalifikovaných pedagogů
-   nedostatečné materiální zabezpečení pro výuku přírodních věd oboru Gymnázium
Doporučení pro zlepšení činnosti školy
- posílit pozici předsedů předmětových komisí, zejména v oblasti kontrolní a hospitační
  činnosti, práci předmětových komisí zaměřit na metodické vedení pedagogickýc h
  pracovníků a sjednocení vzdělávacích postupů
- podporovat vzájemné hospitace pedagogických pracovníků, přenos a sdílení zkušeností
- posílit kontrolní činnost vedení školy, nastavit účinné kontrolní a hodnotící mechanis my
  s důrazem na průběh vzdělávání a důsledně je uplatňovat
- zaměřit DVPP na aktivizační metody a formy vzdělávání
- systematicky a komplexně přijímat opatření ve vztahu ke zvýšené absenci žáků, průběžně
  vyhodnocovat jejich účinnost
- zvýšit míru kvalifikovanosti pedagogického sboru
- zajistit odpovídající materiální vybavení pro výuku přírodovědných předmětů




2021/2022                                    6
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo
na e- podatelnu csi.a@csicr.cz s připojením elektronického podpisu.



            Seznam dokladů, o které se inspekční zjištění opírají
1. Zřizovací listina Gymnázia bratří Čapků a Prvního českého soukromého středního
   odborného učiliště s.r.o. aktualizovaná dne 4. 3. 2021
2. Potvrzení do funkce ředitele školy ze dne 28. 8. 2012 s účinností od 3. 9. 2012
3. Školní vzdělávací program Gymnázia bratří Čapků „Studia humaniora“, čtyřleté
   gymnázium, denní forma vzdělávání, aktualizovaný dne 1. 9. 2020
4. Školní vzdělávací program Vlasová kosmetika, obor vzdělání 69-41-L/52 Vlasová
   kosmetika, aktualizovaný dne 1. 9. 2020
5. Školní vzdělávací program        Podnikání,   obor vzdělání     64-41-L/51 Podnikání,
   aktualizovaný dne 1. 9. 2020
6. Školní vzdělávací program Potravinářská výroba,            obor vzdělání     29-51-E/01
   Potravinářská výroba, aktualizovaný dne 1. 9. 2020
7. Školní vzdělávací program Cukrář, obor vzdělání 29-54-H/01 Cukrář, aktualizovaný dne
   1. 9. 2020
8. Školní vzdělávací program Truhlářská a čalounická výroba, obor vzdělání 33-56-E/01
   Truhlářská a čalounická výroba, aktualizovaný dne 1. 9. 2020
9. Školní vzdělávací program Truhlář, obor vzdělání 33-56-H/01 Truhlář, aktualizo va ný
   dne 1. 9. 2020
10. Školní vzdělávací program       Kadeřník,    obor   vzdělání   69-51-H/01    Kadeřník,
    aktualizovaný dne 1. 9. 2020
11. Školní vzdělávací program Vlásenkář a maskér, obor vzdělání 82-51-H/05 Vlásenkář
    a maskér, aktualizovaný dne 1. 9. 2020
12. Školní řád Gymnázia bratří Čapků a Prvního českého soukromého středního odborného
    učiliště s.r.o., včetně pravidel pro hodnocení žáků, s platností od 7. 3. 2022
13. Výroční zprávy o činnosti školy za školní roky 2019/2020 a 2020/2021
14. Třídní knihy, školní roky 2020/2021 a 2021/2022 vedené k termínu inspekce


2021/2022                                    7
15. Rozvrh vyučovacích hodin, školní rok 2021/2022
16. Školní matrika vedená k termínu inspekce
17. Personální dokumentace pedagogických pracovníků vedená k termínu inspekce
18. Záznamy z jednání pedagogické rady, školní roky 2020/2021 a 2021/2022 vedené
    k termínu inspekce, včetně vyhodnocení distanční výuky
19. Zápisy z jednání předmětových komisí, školní roky 2020/2021 a 2021/2022 vedené
    k termínu inspekce
20. Portfolio výchovného poradentství a primární prevence vedené k termínu inspekce
21. Kniha evidence úrazů vedená k termínu inspekce
22. Smlouvy o poskytnutí dotace a zvýšené dotace ze státního rozpočtu na školní roky
    2020/2021, 2021/2022, Účetní závěrka k 31. 12. 2020 včetně zprávy nezávis lé ho
    auditora, Finanční vypořádání dotací ze státního rozpočtu za rok 2021, výpisy
    z účetnictví školy za hodnocené období
23. Příkaz ředitelky č. 416 k odměňování žáků za produktivní práci, ze dne 17. 9. 2021
24. Smlouva o nájmu nebytových prostorů s MČ Praha 15 na dobu neurčitou, ze dne 28. 6.
    2000, smlouva o nájmu prostor v místě Milánská SPV pro obory Kadeřník, Vlásenkář
    a maskér, Vlasová kosmetika na 5 let od 1. 11. 2017



                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. et Bc. Lenka Rose, školní                            Lenka Rose, v.r.
 inspektorka, vedoucí inspekčního týmu
 PhDr. Bc. Tibor Slažanský, školní                       Tibor Slažanský, v.r.
 inspektor
 Helena Kladrubská, přizvaná osoba,                    Helena Kladrubská, v.r.
 odbornice na vzdělávání v oboru kadeřník



2021/2022                                   8
 Ing. Stanislava Grundová, školní                  Stanislava Grundová, v.r.
 inspektorka
 Ing. Ivana Černá, kontrolní pracovnice                Ivana Černá, v.r.

V Praze 4. 4. 2022


Datum a podpis ředitelky školy potvrzující projednání a převzetí inspekční zprávy


 Mgr. Alena Ondráková,                               Alena Ondráková, v.r.
 ředitelka školy

V Praze 4. 4. 2022




2021/2022                                 9
