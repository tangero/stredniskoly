                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1389/22-B


Název                                Gymnázium Brno, Slovanské náměstí,
                                     příspěvková organizace
Sídlo                                Slovanské náměstí 7, 612 00 Brno
E-mail                               red@gymnaslo.cz
IČO                                  00559016
Identifikátor                        600013472
Právní forma                         příspěvková organizace
Zastupující                          Mgr. Dalibor Kott
Zřizovatel                           Jihomoravský kraj
Místo inspekční činnosti             Slovanské náměstí 7, Brno
Termín inspekční činnosti            3. 10. 2022 − 6. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 6 ve smyslu odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Brno, Slovanské náměstí, příspěvková organizace (dále škola) vykonává
činnost střední školy a školní jídelny-výdejny. Aktuálně škola poskytuje střední vzdělání
s maturitní zkouškou v oborech vzdělání 79-41-K/61 Gymnázium a 79-41-K/41
Gymnázium. Ve čtyřletém programu je kromě všeobecného zaměření poskytované
vzdělávání s rozšířenou výuku anglického jazyka a vzdělávání s výukou vybraných
předmětů v anglickém jazyce metodou CLIL (výuka nejazykového předmětu s využitím
cizího jazyka jako prostředku komunikace). V době inspekční činnosti se ve škole
vzdělávalo v 19 třídách 579 žáků, z nichž 21 mělo speciálně vzdělávací potřeby (dále SVP)
a pět odlišný mateřský jazyk. Pro deset žáků byl vypracován individuální vzdělávací plán.
O vzdělávání ve škole je dlouhodobě velký zájem uchazečů, který převyšuje možnosti
pro přijetí.


                         Hodnocení podmínek vzdělávání
Koncepce rozvoje školy, kterou ředitel školy (dále ředitel) zpracoval, je zaměřena na oblast
řízení, výchovně-vzdělávací proces, finanční a materiální zabezpečení školy a její vztah
k veřejnosti. Je reálně nastavena a vedení školy průběžně vyhodnocuje naplňování jejích
jednotlivých cílů. Z již dosažených má pozitivní vliv na kvalitu vzdělávání např. podpora
jazykového vzdělávání, zavedení ročníkových prací nebo částečně dokončené interní
a externí stavební úpravy budovy školy. Naopak cíle v oblasti úpravy školních vzdělávac íc h
programů podle aktuálních potřeb školy či v její prezentaci prostřednictvím webových
stránek, zatím naplněny nebyly.
Ve vedení školy působí ředitel a jeho dva zástupci. Systém řízení je dobře nastavený
a promyšlený, jednotliví pracovníci školy mají jasně stanovené kompetence a odpovědnost
za svěřené oblasti. Vedení školy má představu, jak dále zvyšovat kvalitu průběhu vzdělává ní,
a ujasněné postupy, jak poznatky a inspiraci v této oblasti předávat dále pedagogickému
sboru. Rezervy však vykazuje kontrolní a hospitační činnost, která probíhá sporadicky
a nahodile. Vedení školy tím jen v malé míře ověřuje, zda vyučující naplňují pedagogicko u
vizi školy a nemá tak možnost pružně reagovat na zjištěné nedostatky doporučeními
ke zlepšení. Sdílení pedagogické praxe částečně umožňují vzájemné hospitace jednotlivýc h
učitelů. Ke vzájemné komunikaci, výměně informací a k plánování, napomáhají pravidelné
krátké pondělní porady pedagogů a efektivně nastavený sdílený informační systém. Škola
v tomto ohledu dobře využívá zkušeností z distanční výuky. Vedení školy provádí
každoročně evaluaci vzdělávacího procesu mezi žáky a vyučujícími. Jako žádoucí se je ví
také zapojení do evaluace zákonných zástupců, které škola zatím nerealizuje. Na základě
vzešlých podnětů mohou zainteresované osoby diskutovat na tzv. „kávě u ředitele“
navrhované změny. Na jejich základě došlo mj. ke stanovení nových pravidel
pro přezouvání, prodloužení obědových přestávek či rekonstrukci studovny. Nastavený
systém umožňuje všem aktérům přispět svými podněty ke zlepšování klimatu školy nebo
k dalšímu zkvalitňování vzdělávání. Základním nástrojem pro jeho realizaci jsou školní
vzdělávací programy (dále ŠVP). Důraz v nich je kladen na široký výběr volitelnýc h
seminářů, který umožňuje včasnou profilaci žáků a jejich kvalitní přípravu pro studium
na vysoké škole. Ve ŠVP pro vzdělávání s rozšířenou výukou anglického jazyka a ve ŠVP
pro výuku metodou CLIL jsou efektivně posíleny a dobře nastaveny hodinové dotace
profilových oblastí, což má mimořádně pozitivní dopad na jazykové vzdělávání ve škole.
Kvalitě vzdělávání by dále prospěla jejich zamýšlená aktualizace, v současné době
především učebního plánu, spočívající podle koncepce rozvoje školy v efektivnějš ím
rozvržení časové dotace některých předmětů v závěrečném ročníku tak, aby se žáci mohli


                                            2/7
účelněji připravovat na maturitní zkoušku a studium na vysoké škole s ohledem na jimi
preferované oblasti.
Kvalita pedagogického sboru je na dobré úrovni, jeho součástí jsou rodilí mluvčí či vyučujíc í
se zkušenostmi ze zahraničních škol. Téměř všichni učitelé ke své práci přistupují
profesionálně, se zájmem o žáky a jejich proces učení, pravidelně spolupracují, poskytují
si podporu a někteří využívají i možnosti vzájemných hospitací. Vedení školy se však zatím
nedaří přesvědčit nižší jednotky vyučujících o své pedagogické vizi, ti se pak méně zapojují
do aktivit, které vedou ke zlepšování kvality vzdělávání. Vedení školy vytváří dobré
podmínky pro další vzdělávání pedagogických pracovníků (dále DVPP), které svým
obsahem a zaměřením odpovídá potřebám školy a vychází rovněž ze zájmu učitelů. Téměř
všichni pedagogové se do DVPP aktivně zapojují. Vlivem nedostatku podkladů a zjištění
z hospitační činnosti však není plán DVPP možné efektivněji zacílit daným zjištěním.
Na další pedagogický růst vyučujících má významný vliv také spolupráce a výměna
zkušeností s jinými bilingvními školami v republice. Na chod školy má pozitivní vliv
i spolupráce s dalšími subjekty (např. s brněnskými gymnázii, vysokými školami,
zřizovatelem, místní samosprávou nebo Jihomoravským centrem pro mezinárodní mobilitu).
Oblast výchovného poradenství a prevence rizikového chování je účinně zajišťována týmem
školního poradenského pracoviště (dále ŠPP). Jeho členem je také školní psycholog, jehož
činnost je velmi přínosná ve všech oblastech řešených ŠPP. Pozitivní vliv na řešení
studijních, osobních či jiných problémů žáků má také elektronická schránka důvěry, která
je ve škole hojně využívána. Péče o žáky se speciálně vzdělávacími potřebami spočívá
ve včasné identifikaci jejich individuálních potřeb. Do této rané fáze jsou cíleně zapojováni
třídní učitelé, což zvyšuje účinnost poskytované podpory a následnou efektivní realizac i
doporučených podpůrných opatření. Účelné propojení ŠPP s vedením školy zajišťuje
zástupce ředitele školy, který působí také ve funkci jednoho ze dvou výchovných poradců.
Nastavený systém v oblasti podpory těchto žáků je efektivní. Škola se snaží celkové klima
stále zlepšovat a podporuje budování pozitivních vztahů třídních kolektivů. Aktivní práce
ŠPP má pozitivní dopad na chování žáků ve škole.
Vzdělávání probíhá v historické budově z počátku 20. století. Řediteli se, ve spolupráci
se zřizovatelem, daří postupně rekonstruovat budovu, především její zevnějšek. V současné
době ve škole probíhá třetí etapa výměny oken a zateplení budovy, což ovlivňuje komfort
při vzdělávání a vyžaduje důsledné plnění ředitelem nastavených pravidel v oblasti zajištění
bezpečnosti žáků. Dokončení stavebních prací však bude mít jednoznačně pozitivní dopad
na celkové podmínky pro vzdělávání. Vedení školy dále postupně modernizuje také vnitř ní
prostory budovy, v posledních letech došlo např. k vybavení učeben digitálními
technologiemi a novým nábytkem či rozšíření prostor pro stravování. Stále však některé
prostory, ve kterých vzdělávání probíhá, neodpovídají současným požadavkům na moderní
vzdělávání (např. učebny přírodovědných předmětů), což školu mírně limituje. Na výše
uvedené aktivity je vedení schopno zajišťovat další finanční prostředky nad rámec financ í
ze státního rozpočtu (např. z projektů Evropské unie, z doplňkové činnosti či v rámci
spolupráce se Spolkem Přátelé Slovaňáku).


                          Hodnocení průběhu vzdělávání
Společným znakem hospitovaných vyučovacích hodin byla příjemná pracovní atmosféra.
Dobře promýšlená organizace pozitivně ovlivňovala efektivitu využití času určeného
pro výuku. Vyučující byli na hodiny dobře připraveni a ve výuce žáky vhodně motivova li.
Ti byli v hodinách aktivní, bez obav vyjadřovali svůj názor, kladli doplňující dotazy,
zapojovali se do diskuse. Vyučující je seznamovali s cílem hodiny, ale jen v malé míře se


                                             3/7
jim dařilo zhodnotit jeho dosažení společně s žáky na konci hodiny. Střídali pestré
organizační formy práce, využívali digitální technologie. V některých hodinách tuto
možnost měli i žáci, což se dařilo především v hodinách cizích jazyků. V těch hodinách, kde
byla využita práce ve dvojicích nebo ve skupinách, kde vyučující podněcovali dialog mezi
žáky, byly účelně rozvíjeny sociální kompetence žáků a jejich komunikační dovednosti. To
se velmi dobře dařilo zejména v hodinách cizích jazyků a v hodinách, které byly vyučovány
metodou CLIL. Žáci v průběhu této výuky komunikovali zcela přirozeně v cizím jazyce, což
pedagogům umožňovalo vést výuku se stejnými výstupy, jakých by bylo dosaženo
při použití mateřského jazyka. Ke zlepšení názornosti a pochopení učiva byly účelně
využívány pracovní listy, učebnice, krátká videa, názorné výukové prezentace a učební
pomůcky. Především v hodinách přírodovědných předmětů se vyučujícím dařilo efektivně
využívat mezipředmětové vztahy a předávat žákům poznatky z praktického života. Velmi
dobrou průpravou pro řešení krizových situací, které mohou žáky potkat v reálném životě,
prošli žáci v průběhu výuky plavání v rámci tělesné výchovy. Vyučujícím se dařilo zapojit
všechny přítomné žáky do náročných aktivit a účelně poskytovali podporu těm žákům,
kterým se nedařilo. Všichni tak rozvíjeli svůj pozitivní vztah k pohybovým aktivitá m.
Ve sledované výuce žáci jen málo využívali informační zdroje, ve kterých by vyhledá va li
informace nutné k vyřešení úlohy, dále je analyzovali či třídili. Jen málo příležitostí dostávali
k sebehodnocení či vrstevnickému hodnocení. Učitelé se v průběhu výuky dostatečně
věnovali žákům se SVP (např. formou individuální pomoci, dovysvětlením učiva
či usměrněním jejich pozornosti). Méně se jim dařilo diferenciovat výuku, zejména rozsah
a náročnost zadávaných úkolů, ve vztahu k žákům nadaným a jejich aktuálním vzdělávac ím
potřebám, i když to bylo v danou chvíli vhodné (žáci např. neměli možnost vybírat z úloh
odlišné kognitivní náročnosti). Jen velmi málo vyučující podněcovali žáky ke kritickému
myšlení, ti tak neměli možnost objevovat nové poznatky bádáním nebo porovnávat různé
možnosti řešení předkládaných úloh. Žádná z hospitovaných hodin cílené nerozvíjela jejich
postoje. Pedagogové často hodnotili motivačně aktuální výkony žáků, sporadicky využili
formativního hodnocení, které by žákům poskytlo kvalitní zpětnou vazbu o jejich učebním
pokroku a možnostech zlepšení.


                           Hodnocení výsledků vzdělávání
Pedagogové využívají k ověřování a hodnocení výsledků vzdělávání kromě standardníc h
metod testování (písemné, ústní a praktické) také testování v elektronickém edukačním
systému školy. Nově žáci předposledních ročníků studia vypracovávají a obhajují
ročníkovou práci, včetně vlastního výběru tématu a vedoucího práce. Formou přednášky
jsou seznámeni s metodikou jejího psaní. Škola tak umožňuje zvýšením studijníc h
kompetencí žáků jejich kvalitnější přípravu na další studium na vysoké škole. Zákonní
zástupci jsou průběžně seznamováni s výsledky vzdělávání prostřednictvím elektronické ho
informačního systému školy a na rodičovských schůzkách.
Škola zajišťuje v mimoškolních aktivitách koncepční podporu nadaným žákům. Vytváří
podmínky pro jejich spolupráci s vysokými školami, s Centrem talentované mládeže,
motivuje je k účasti na soutěžích, olympiádách, studijních pobytech v zahraničí nebo je
zapojuje do středoškolské odborné činnosti. Řada žáků dosahuje výborných výsledků nejen
v rámci školních aktivit, ale i v aktivitách mimoškolních. Velká skupina žáků reprezentuje
pravidelně školu v jazykových soutěžích, jde především o jazykové olympiády, kde dosahují
výborných umístění v okresních, krajských i republikových kolech. Další úspěchy
zaznamenávají      žáci     v konverzačních      soutěžích   v angličtině,  francouzštině,
němčině či španělštině. Žáci mají také v průběhu studia možnost složit mezinárod ní



                                              4/7
jazykové zkoušky, např. FCE, CEA, DALF, DELF a další. V minulém školním roce
některou ze zkoušek složilo přes 70 žáků. Škola povoluje z tzv. jiných důvodů převážně
talentovaným žákům ve sportovních a uměleckých činnostech (též ze zdravotních důvodů)
vzdělávání podle individuálního vzdělávacího plánu nebo na základě plánu pedagogické
podpory.
Hrubá úspěšnost žáků u maturitní zkoušky je v posledních letech v šestiletém oboru
stoprocentní, což znamená, že všichni žáci, kteří se ke zkoušce přihlásí ji také úspěšně
vykonají. U čtyřletého oboru je pak hrubá neúspěšnost průměrně 2,4 %. Jasně nastavená
pravidla komunikace, účinná spolupráce mezi pedagogy, žáky, členy ŠPP a v případě
potřeby také zákonnými zástupci, pomáhají škole řešit sociálně patologické jevy již v jejich
počátečních stádiích, ty se v posledních letech ve škole objevují jen výjimečně. Škola žákům
pomáhá při volbě vhodného studijního a profesního směru, organizuje motivač níc h
přednášky, předává žákům informace prostřednictvím k tomu určených nástěnek, dle jejich
zájmu se jim věnují pracovníci ŠPP individuálně nebo při společných konzultacích. Díky
kvalitě jazykového vzdělávání se nezanedbatelné procento absolventů dostane na zahranič ní
vysoké školy. Jde především o vysoké školy a univerzity v rámci Evropské unie, USA,
Velké Británie, výjimkou nejsou ani exotické země (např. Malajsie).
Škola organizuje pro žáky v průběhu roku napříč ročníky velké množství kurzů
(např. sportovní, adaptační, ekonomické či přírodovědné), během níž dochází ke vzdělává ní
žáků v jiných než školních prostorech, což zvyšuje efektivitu a názornost výuky, má
pozitivní dopad na rozvoj jejich klíčových kompetencí a zdravé sociální vztahy.
Prostřednictvím partnerské spolupráce škola zdokonaluje jazykové a sociální kompetence
žáků. Důležitými partnery jsou zahraniční školy v Itálii a Řecku. Zahraniční výjezdy
se konají také do dalších zemí Evropy. Škola je zapojena do programu The Duke of
Edinburg´s international award (tzv. DoFe), jehož výstupy jsou zapojení žáci vedeni
k mj. samostatnosti, sounáležitosti s okolím a k rozvoji dalších dovedností dle oblasti zájmu.


                                      Další zjištění
V době inspekční činnosti probíhala rozsáhlá rekonstrukce části budovy školy, která
vyvolala potřebu některých nestandardních a dočasných opatření v provozu a režimu školy.
Tyto ztížené podmínky neměly zásadní a dlouhodobý vliv na kvalitu poskytovaného
vzdělávání.


                                          Závěry
Vývoj školy
- Od poslední inspekční činnosti došlo ke změně ve vedení školy.
- Budova školy prochází rozsáhlou rekonstrukcí, která postupně zlepšuje materiá lní
  podmínky vzdělávání.
Silné stránky
- Vzdělávací nabídka a průběh vzdělávání v jazykové oblasti umožňují kvalitní rozvoj
  jazykových kompetencí u žáků.
Slabé stránky a/nebo příležitosti ke zlepšení
- Vedení školy dostatečně nepřispívá k dalšímu zvyšování kvality průběhu vzdělává ní
  efektivní a pravidelnou hospitační činností.


                                             5/7
- Pedagogové ve výuce jen málo diferencují učivo ve vztahu k nadaným žákům.
Doporučení pro zlepšení činnosti školy
- Aktualizovat školní vzdělávací programy v souladu s vizí a koncepcí školy dle aktuálníc h
  potřeb.
- Zaměřit hospitační činnost a další vzdělávání pedagogických pracovníků cíleně
  na konkrétní témata pedagogického procesu a důsledně vyhodnocovat dopad přijatých
  opatření na zlepšování kvality průběhu vzdělávání.
- Zaměřit se ve výuce na rozvoj nadaných žáků prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů) a podpořit
  je tak v jejich osobnostním růstu.
- Hledat další metody a cesty, jak získat všechny členy pedagogického sboru pro realizac i
  pedagogické vize školy.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k odstranění nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní vzdělávací programy pro gymnaziální vzdělávání platné od 1. 9. 2016,
      čj.:23706/07-23, 23707/07-23, 23708/07-23, 23709/07-23, včetně dodatku č.1
      a dodatku Vzdělávání žáků se speciálně vzdělávacími potřebami a žáků nadaných
 2.   Školní řád ze dne 31. 8. 2021, včetně příloh 1-3
 3.   Výroční zprávy školy za školní roky 2018/2019, 2019/2020 a 2020/2021
 4.   Koncepce vedení školy v návaznosti na aktuální dlouhodobé záměry kraje
      a České republiky z března 2018
 5.   Výpis z rejstříku škol a školských zařízení: Střední škola, IZO: 000 559 016;
      Školní jídelna-výdejna, IZO: 108 042 987 ze dne 15. 9. 2022
 6.   Školní matrika v elektronickém systému Bakaláři
 7.   Personální dokumentace pedagogických pracovníků, doklady o dosaženém
      vzdělání (vzorek)
 8.   Plán dalšího vzdělávání pedagogických pracovníků
 9.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků v době jejich pobytu ve škole
10.   Vyhodnocení evaluační činnosti školy
11.   Dokumentace školního poradenského pracoviště: Program pro školní rok 2022/2023,
      Krizový plán školy, Minimální preventivní program, Plány výchovných poradců,
      školního psychologa, Zprávy o činnosti školního poradenského pracoviště (vzorek),
      individuální studijní plány a plány pedagogické podpory z jiných důvodů


                                           6/7
12.   Zápisy z jednání pedagogické rady a z jednání předmětových komisí za školní roky
      2020/2021, 2021/2022, 2022/2023
13.   Klasifikační podmínky jednotlivých vyučujících (vzorek)
14.   Ročníkové práce za školní rok 2021/2022 (vzorek)
15.   Dokumentace k příjímacímu řízení pro školní rok 2021/2022 (vzorek)
16.   Záznamy hospitační činnosti vedení školy za školní roky 2019/2020 a 2020/2021
17.   Inspekční zpráva ze 3. 11. 2017, čj: ČŠIB-1032/17-B
18.   Protokol o kontrole ze 3. 11. 2017, čj: ČŠIB-1033/17-B
19.   Protokol o kontrole z 15. 5. 2019, čj: ČŠIB-948/19-B


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Jakub Mojžíš, školní inspektor,
 vedoucí inspekčního týmu
 Ing. Lenka Skotáková,
 školní inspektorka
 Mgr. Zdeňka Kubíková, Ph.D.,
 školní inspektorka
 Mgr. Milan Heroudek,
 školní inspektor
 Bc. Dana Haláková,
 kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                          7/7
