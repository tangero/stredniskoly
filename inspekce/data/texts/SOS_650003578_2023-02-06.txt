CSI0X00B3RUK
Počet listů: 8




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-186/23-M


Název                               TRIVIS - Střední škola veřejnoprávní Prostějov, s.r.o.
Sídlo                               Havlíčkova 2920, 796 01 Prostějov
E-mail                              prostejov@trivis.cz
IČO                                 27 678 296
Identifikátor                       650 003 578
Právní forma                        společnost s r.o.
Zastupující                         Mgr. Anna Zedníková
Zřizovatel                          TRIVIS, a.s., Hovorčovická 1281/11, 182 00 Praha 8 -
                                    Kobylisy
Místo inspekční činnosti            Havlíčkova 2920/24, 796 01 Prostějov
Inspekční činnost na místě          6. - 8. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
TRIVIS – Střední škola veřejnoprávní Prostějov, s.r.o. (dále škola, subjekt) vykonává
činnost střední školy. Poskytuje vzdělání zakončené maturitní zkouškou v denní formě
oboru vzdělání 68-42-M/01 Bezpečnostně právní činnost a v dálkové formě dobíhajíc ího
oboru vzdělání 68-42-L/51 Bezpečnostní služby. K termínu inspekční činnosti školu
navštěvovalo 242 žáků v denní formě studia a 6 žáků v dálkové formě studia. Podrobné
informace o své činnosti škola pravidelně zveřejňuje na webových stránkách
www.trivisprostejov.cz a ve výročních zprávách o činnosti školy.


                         Hodnocení podmínek vzdělávání
Organizační struktura subjektu je ředitelkou školy nastavena tak, aby jednotlivé úkony
spojené s průběhem vzdělávacího procesu a jeho evaluací byly přístupné všem pracovníkům
školy. Kompetence vedení školy jsou rozděleny mezi ředitelku školy, její zástupkyni
a vedoucí metodických orgánů tzv. odborných skupin, kteří při zajišťování chodu školy,
koordinaci a řízení pedagogických pracovníků úzce spolupracují. Jejich otevřený přístup
k účastníkům vzdělávání přispívá k příznivé pracovní atmosféře, je podporována společná
diskuse o vzdělávacích záměrech školy i kvalitě využívaných pedagogických strategií
při vzdělávacím procesu. Ředitelka školy přijala na základě předchozí inspekční činnosti
opatření, která směřují ke zlepšování výsledků vzdělávání žáků i účinné spolupráci mezi
vyučujícími. Účelně nastavený systém řízení vychází z dlouhodobého i operativního
plánování a vede k naplňování koncepce rozvoje školy. Je založen na každodenním úzkém
kontaktu vedení školy s jednotlivými pedagogy a vychází ze závěrů jednání pedagogické
rady i odborných skupin. Realisticky nastavená koncepce rozvoje školy směřuje
k naplňování cílů školních vzdělávacích programů a profilu absolventa. Důraz je kladen na
rozvoj klíčových kompetencí a funkčních gramotností žáků nejen v oblasti všeobecně
vzdělávacích vyučovacích předmětů, ale také na rozvoj odbornosti a praktických dovedností
žáků. Vzdělávací proces je ve škole pravidelně doplňován organizováním výletů, exkurzí,
sportovních kurzů a aktivit v oblasti primární prevence. K naplňování profilu absolventa
účelně přispívá spolupráce se sociálními partnery, která také podporuje u žáků pozitivní
vztah ke studovanému oboru. Jedná se zejména o součinnost se složkami integrova né ho
záchranného systému, s vazební věznicí v Olomouci či Okresním soudem v Prostějově
a dalšími, ale také intenzivní spolupráce se zřizovatelem a s ostatními školami stejného
zřizovatele. Předpoklady bezproblémové spolupráce se zákonnými zástupci žáků jsou
vytvářeny zejména na základě účinné komunikace, která je založena na zprostředkování
informací elektronickou formou a prostřednictvím osobních setkání na třídních schůzkách
a individuálních konzultacích. Škola aktivně propaguje svoji činnost ve vztahu
k potencionálním zájemcům o studium i ostatní veřejnosti a v této oblasti spolupracuje také
se základními školami v okolí.
K naplňování koncepčních záměrů napomáhá činnost pedagogického sboru, který je
průběžně doplňován o nové členy. Těm je věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci do
pracovního kolektivu. K tomu přispívají vzájemné hospitace vyučujících, které vedou
k průběžné výměně zkušeností a námětů ke zkvalitňování vzdělávacího procesu. Zpětnou
vazbu poskytuje učitelům také vedení školy prostřednictvím své hospitační činnosti a jejím
vyhodnocováním. Ředitelka školy podporuje další vzdělávání pedagogických pracovníků.
Absolvované vzdělávací akce a semináře byly v hodnoceném období zaměřeny



                                           2/8
např. na řešení konfliktních situací, rozvoj jazykové gramotnosti či vzdělávání v oblasti
integrovaného záchranného systému.
Pro zajištění vzdělávání má škola vytvořeny příznivé materiální a prostorové podmínky.
Ředitelka školy také tuto oblast cíleně sleduje a ve spolupráci se zřizovatelem plánovitě
zlepšuje s cílem vytvoření funkčního a zároveň příjemného a estetického prostředí pro práci
učitelů i žáků. Škola disponuje dostatečným množstvím didaktické techniky i pomůcek pro
výuku odborných předmětů. Jednotlivé učebny školy jsou moderně vybaveny potřebnými
učebními pomůckami a projekční technikou. Od poslední inspekční činnosti byly prostory
školy rozšířeny přístavbou patra o nové učebny. K zajištění výuky vyučovacích předmětů
tělesná výchova a sebeobrana využívá škola pronajatých prostor.


                          Hodnocení průběhu vzdělávání
Společným znakem sledovaných vyučovacích hodin byla pozitivní pracovní atmosféra. Žáci
dodržovali pravidla komunikace s učiteli a respektovali stanovené postupy práce. Výuka
byla vedena věcně správně, odbornost výkladu byla podpořena aprobovaností pedagogů
a zpravidla také jejich dlouholetou praxí. Při interpretaci vzdělávacího obsahu vyučujíc í
vhodně zařazovali mezipředmětové vazby doplněné o nové poznatky, zdůrazňovali žákům
možnost využití nabytých vědomostí a dovedností v profesní praxi, případně také v běžném
osobním životě. K posílení názornosti výuky pedagogové často využívali učební pomůcky,
pracovali účelně s audiovizuální didaktickou technikou a vzdáleným úložištěm školy,
které umožňuje sdílení výukových materiálů a realizaci výuky v souladu se současnými
trendy ve vzdělávání.
Vyučovací hodiny probíhaly dynamicky bez časových prostojů, zpravidla převažovala
frontální výuka zaměřená na vysvětlování, opakování a procvičování vzdělávacího obsahu.
Frontální výuku učitelé obohacovali řízeným rozhovorem se žáky, jehož prostřednictvím
bylo vzdělávání žáků systematicky a dynamicky směřováno ke konkrétním znaloste m
a dovednostem. Žáci většinou prokazovali odpovídající úroveň znalostí a dovedností
vzhledem k požadovaným výstupům. V části hodnocených vyučovacích hodin byla vhodně
zařazená skupinová práce a práce ve dvojicích. Žákům byl poskytován dostatečný prostor
na vyjádření vlastních postojů. Byl kladen důraz na společenskou argumentaci a prvky
asertivní komunikace. Během samostatné práce žáků byla vyučujícími poskytována účinná
podpora, s citem byly korigovány chyby žáků a každému z nich bylo umožněno prožít
úspěch z odvedené práce. Promyšlený rozvoj sociálních kompetencí, který byl patrný napříč
sledovanými předměty, představuje významnou součást budoucího profesního zaměření
žáků.
S různou mírou úspěchu vyučující uplatňovali snahu nepředkládat žákům hotové infor mace
a přimět je k samostatnému uvažování, hledání souvislostí mezi pozorovanými jevy
a vyvozování závěrů. Nedostatečná pestrost uplatňovaných forem a metod výuky však
v některých vyučovacích hodinách vedla k nerovnoměrnému zapojení žáků do vyučovac ího
procesu a nevytvářela jim přiměřené příležitosti k týmové spolupráci, která by rozvíje la
schopnosti komunikace při společném řešení problémů a umožnila žákům lépe si osvojit
získané poznatky nebo vyjádřit svůj názor či si ho obhájit. Metody kritického myšlení, jako
např. myšlenková mapa, vyhledávání a porovnávání informací z různých zdrojů, práce
s klíčovými slovy, shrnování poznatků, řízené čtení s diskuzí aj. nebo badatelská výuka se ve
vyučovacích hodinách vyskytly výjimečně. Zařazovány byly úkoly se stejnou mírou
obtížnosti, funkční přístupy umožňující diferenciaci a individualizaci výuky s přihlédnutím
k rozdílným vzdělávacím možnostem a potřebám jednotlivých žáků nebyly vždy


                                            3/8
zaznamenány. Talentovaným žákům byly ve vyučovacích hodinách zřídka vytvářeny další
vhodné příležitosti pro jejich rozvoj. V závěru vyučovacích hodin většinou nechybělo
motivační shrnutí a zhodnocení vyučovací hodiny pedagogem, ale zcela výjimeč ně
probíhalo se zapojením žáků. Vzájemné hodnocení a sebehodnocení žáků také nebylo vždy
zařazeno.
Hodnocené vyučovací hodiny cizích jazyků vedly prostřednictvím zvolených metod a forem
práce efektivně k rozvoji komunikativní kompetence a jazykové gramotnosti žáků.
Pravidelně a účelně zařazovaná práce ve dvojicích či skupinách poskytovala žákům dostatek
prostoru k vlastnímu mluvnímu vyjádření. Důraz byl rovněž kladen na upevňování znalostí
gramatiky a rozšiřování odborné slovní zásoby i na rozvoj správné výslovnosti. Důsledným
vedením vyučovacích hodin cizích jazyků v cílovém jazyce vyučujícími byli žáci
motivování k aktivnímu užívání cizího jazyka.
Ve sledovaných vyučovacích hodinách odborných předmětů převažovala frontálně řízená
činnost kombinovaná se samostatnou prací žáků. Téměř ve všech vyučovacích hodinách
byla výrazně podněcována spolupráce a dialog mezi žáky a učitelem, chyběla však
spolupráce a dialog mezi žáky, která by směřovala k jejich vyšší aktivizaci. Vyučovací
hodiny byly vedeny odborně správně, při výkladu vzdělávacího obsahu byl vyučujíc ími
kladen důraz na používání příslušné terminologie zejména z oblasti práva, či ekonomiky, na
logické uchopení, praktické řešení problémů i využití zkušeností a znalostí žáků získanýc h
během odborných praxí.


                          Hodnocení výsledků vzdělávání
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a odborných skupin. Přijímá
konkrétní návrhy ke zlepšení výsledků vzdělávání jednotlivých žáků a identifikuje žáky
s rizikem školního neúspěchu, kterým zajišťuje pomoc v průběhu vyučování nebo realizuje
dle jejich individuálních potřeb podporu formou doučování.
Přehled o znalostech žáků škola získává prostřednictvím vlastních hodnoticích nástrojů, a to
zadáváním testů, komplexních písemných prací, ústních zkoušek i přímým pozorováním.
Výsledná data z testování jsou podrobně analyzována, vyučující se zabývají návrhem
opatření vedoucích k minimalizaci chyb a ke zlepšování výsledků vzdělávání žáků. Škola se
také zapojuje do výběrového zjišťování výsledků vzdělávání organizovaného Českou školní
inspekcí a umožňuje žákům účast v různých předmětových soutěžích nejen se sportovním či
znalostním zaměřením, ale také v oblasti střelby, práva a kriminality, či získáváním
mezinárodních jazykových certifikátů. Tímto zajišťuje žákům nejen prezentaci osvojených
teoretických znalostí, ale i aplikaci získaných praktických dovedností při reálných
činnostech. Interní a externí evaluace aktuálně umožňují porovnávat dosažené výsledky
s očekávanými výstupy deklarovanými ve školním vzdělávacím programu a hodnotit
pokrok žáků v delším časovém horizontu.
Celkové výsledky vzdělávání žáků odpovídají očekávaným výstupům ve školním
vzdělávacím programu a v jednotlivých vyučovacích předmětech nevykazují závažné
vzájemné odchylky. Hrubá neúspěšnost u maturitní zkoušky se v posledních třech letech
pohybovala v intervalu 13 - 25 %. Vedení školy analyzuje příčiny neúspěšnosti žáků
při ukončování vzdělávání a realizuje kroky vedoucí ke zlepšení výsledků žáků,
např. organizuje skupinové doučování pro žáky maturitních ročníků z českého jazyka
a literatury, matematiky, anglického jazyka a práva. V rámci požadavků na profil absolventa



                                            4/8
škola cíleně preferuje přípravu žáků na reálný trh práce a neformálně sleduje své absolventy
i v jejich další studijní či profesní dráze.
Výsledky vzdělávání jsou dlouhodobě pozitivně ovlivňovány funkčním systémem
poradenských služeb. Školní poradenské pracoviště poskytuje poradenské a konzultač ní
služby žákům, jejich zákonným zástupcům, garantuje systematickou podporu žákům se
speciálními vzdělávacími potřebami. Je tvořeno výchovnou poradkyní a metodičkou
prevence, která je rovněž ředitelkou školy. Vzájemná kooperace členů školního
poradenského pracoviště a pedagogických pracovníků vede ke koordinaci vzdělávac íc h
postupů a k vytvoření přátelského klimatu ve škole. Zdvořilé chování a přátelské
vystupování žáků bylo zaznamenáno i v průběhu inspekční činnosti. Mezi stěžejní činnosti
výchovné poradkyně patří poradenská činnost, která je zaměřena na integraci žáků se
speciálními vzdělávacími potřebami. Tyto žáky eviduje a předává o nich informace ostatním
vyučujícím. Pomáhá také začleňováním podpůrných opatření do výuky. Případné výchovné
problémy se většinou daří podchytit a řešit v počátcích důsledným mapováním stavu
v jednotlivých kolektivech žáků. Podnětná je spolupráce s pedagogicko-psychologicko u
poradnou. Společně s neziskovým sektorem jsou realizovány projektové dny zaměřené na
prohloubení sociálních kompetencí. Výchovná poradkyně se také věnuje problematice
kariérového poradenství. Řízenými aktivitami v jednotlivých ročnících pracuje s profesními
vizemi žáků. Informuje je o aktuálních nabídkách vysokých a vyšších odborných škol.
Realizuje prezentaci vybraných vysokých škol pro žáky školy. Rovněž spolupracuje
s místním úřadem práce.
Stálou pozornost škola věnuje prevenci rizikového chování. Činnosti v této oblasti
koordinuje školní metodička prevence. Ve funkci působí dlouhodobě, navazuje na
osvědčené postupy z předchozích let. Úzce spolupracuje s výchovnou poradkyní a s třídními
učiteli. Společně realizují adaptační pobyty pro žáky prvních ročníků a kurz přežití pro žáky
třetích ročníků. Systematická práce s třídním kolektivem je součástí školního klimatu.
Wellbeing školy je patrný v kmenových třídách a na chodbách školy. Intenzivní pozornost
věnuje realizaci pestré škály preventivních aktivit, které vhodně doplňují teoretické znalosti
ze všeobecně vzdělávacích a odborných předmětů. Opírá se o potřeby a zájmy žáků. Jako
přínosnou vnímá spolupráci s místními organizacemi. Osvědčila se úzká spolupráce
s oblastním preventistou z pedagogicko-psychologické poradny, pracovníky Policie ČR,
městskou policií a s neziskovým sektorem v oblasti výskytu a řešení šikany a zneužívá ní
návykových látek.



                                          Závěry
Vývoj školy
- V době od poslední inspekční činnosti přijala ředitelka školy účinná opatření ve všech
  doporučovaných oblastech.
- Bylo zavedeno sdílení zkušeností mezi pedagogy formou vzájemných hospitací,
  zintenzivnila se práce s výsledky vzdělávání.
- Došlo ke zlepšení materiálních podmínek pro vzdělávání.
- Rozšířila se forma a způsob využívání informačních technologií a jejich možností
  vzájemné komunikace.
- Došlo k nárůstu počtu žáků v oboru vzdělání 68-42-M/01 Bezpečnostně právní činnost.


                                             5/8
Silné stránky
- Řízení školy s důrazem na rozvíjení pozitivního klimatu, vstřícná a klidná komunikace
  i vzájemná informovanost mezi všemi účastníky vzdělávání vytváří podmínky pro účinné
  naplňování koncepčních záměrů rozvoje školy.
- Kvalitu poskytovaného vzdělávání pozitivně ovlivňuje podnětné klima ve vyučovac íc h
  hodinách založené na otevřené vzájemné komunikaci mezi učiteli a žáky.
- Partnerská spolupráce pozitivně působí na kvalitu poskytovaného vzdělávání. Významný
  je zejména přínos partnerství pro organizaci školních a mimoškolních akcí podporujícíc h
  úspěšnou realizaci vzdělávacího obsahu uplatňovaných učebních dokumentů
  a naplňování profilu absolventa.
Slabé stránky a/nebo příležitosti ke zlepšení
- V hodnocených vyučovacích hodinách převládala frontální výuka bez častějšího využití
  metod vedoucích k aktivizaci žáků či diferenciaci vzdělávacího obsahu směrem k žákům
  talentovaným. Ve výuce byla také v malé míře zastoupena práce žáků
  s různými informačními zdroji podporující kritické myšlení. V závěru vyučovac í
  jednotky často bylo pouze v omezené míře využito motivační zhodnocení práce žáků
  s využitím prvků sebehodnocení a vzájemného hodnocení.
Doporučení pro zlepšení činnosti školy
- Důsledněji diferencovat vzdělávací činnosti žáků s ohledem na jejich individuá lní
  vzdělávací možnosti a potřeby. Identifikovat také žáky talentované v konkrétních
  vzdělávacích oblastech, zaměřit se na jejich rozvoj prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů) a podpořit
  je tak v jejich odborném růstu.
- Vést žáky k většímu aktivnímu zapojení do výuky, k samostatnému objevování poznatků
  a kritickému myšlení. Podpořit rozvoj kritického myšlení žáků častějším zařazováním
  práce s různými informačními zdroji.
- Nastavit funkční systém shrnutí vyučovací hodiny. Do hodnocení zapojovat i žáky tak,
  aby obdrželi zpětnou informaci o dosažené úrovni poznání a jak své učení dále řídit.
  K posílení sociálního rozvoje a komunikačních kompetencí žáků uplatňovat ve výuce
  častěji sebehodnocení žáků.



Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                           6/8
                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací listina TRIVIS - Střední škola veřejnoprávní, s. r. o. se sídlem na adrese
      Havlíčkova 24/2920, 796 01 Prostějov, ze dne 29. 6. 2006 (čj. 41/2006)
 2.   Výpis z rejstříku škol a školských zařízení o TRIVIS – Střední škole veřejnoprávní
      Prostějov, s. r. o., ze dne 6. 2. 2023
 3.   Výpis z obchodního rejstříku vedeného Krajským soudem v Brně o společnosti
      TRIVIS – Střední škole veřejnoprávní Prostějov, s. r. o., ze dne 31. 1. 2023, zřizova te l
      TRIVIS, a. s., Hovorčovická 1281/11, Kobylisy, 182 00 Praha 8, IČO 250 74 768
 4.   Personální rozhodnutí – jmenování do funkce ředitelky školy TRIVIS Střední škola
      veřejnoprávní Prostějov, s. r. o., ze dne 22. 1. 2007, s účinností od 1. 2. 2007
 5.   Inspekční zpráva, čj. ČŠIM-383/18-M, ze dne 22. 3. 2018
 6.   Školní řád, s platností od 1. 9. 2020
 7.   Školní vzdělávací program pro obor vzdělání 68-42-M/01 Bezpečnostně právní
      činnost, s platností od 1. 9. 2022
 8.   Složka: kontrolní a hospitační činnost, školní rok 2022/2023
 9.   Složka: Zápisy z provozních a pedagogických rad, školní roky 2021/2022 a 2022/2023
10.   Koncepce rozvoje školy TRIVIS SŠV Prostějov, s.r.o., ze dne 1. 9. 2022
11.   Školní matrika vedená elektronicky k termínu inspekční činnosti
12.   Výroční zprávy o činnosti školy za školní roky 2020/2021 a 2021/2022
13.   Přehledy prospěchu tříd a školy, školní roky 2021/2022 a 2022/2023
14.   Složka: Zápisy z jednání odborných skupin, školní roky 2021/2022 a 2022/2023
15.   Písemné práce z českého jazyka, anglického jazyka, německého jazyka a matematik y,
      školní rok 2022/2023, namátkový výběr
16.   Výsledky z externího testování žáků školy, školní rok 2022/2023, namátkový výběr
17.   Sešity a pracovní listy žáků, školní rok 2022/2023, namátkový výběr
18.   Souhrnná dokumentace poradenských služeb ve škole, školní roky 2019/2020,
      2021/2022, 2022/2023
19.   Seznam žáků se speciálními vzdělávacími potřebami vedený k termínu inspekční
      činnosti
20.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2021/2022 a 2022/2023
21.   Doklady vztahující se k finančním podmínkám školy, školní rok 2021/2022




                                             7/8
22.   Vyúčtování dotace poskytnuté soukromé škole na období školního roku 2021/2022
      ze dne 20. 9. 2022 a Rozbor hospodaření s dotací ve školním roce 2021/2022 ze dne
      20. 9. 2022
23.   Personální dokumentace pedagogických pracovníků školy vedená k termínu
      inspekční činnosti (doklady o dosaženém vzdělání a odborné kvalifikaci)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Markéta Kadaňková, školní inspektorka,
 vedoucí inspekčního týmu                              ………………………..

 RNDr. Josef Husárek, Ph.D., školní inspektor
                                                        ………………………..

 Mgr. Věra Krakovská, školní inspektorka
                                                       ………………………..

 Ing. Eva Stachová, kontrolní pracovnice
                                                        ………………………..
 Mgr. et Mgr. Silvie Čanková, odborník na
 právo a veřejnou správu                                ………………………..




V Olomouci 20. 2. 2023




                                            8/8
