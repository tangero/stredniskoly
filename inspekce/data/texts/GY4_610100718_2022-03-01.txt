                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIK-121/22-K


Název                                Škola Můj Projekt Mánesova - gymnázium, základní
                                     škola a mateřská škola s.r.o.
Sídlo                                Mánesova 1672, 356 01 Sokolov
E-mail                               info@skolamanesova.cz
IČ                                   25232991
Identifikátor                        610100718
Právní forma                         Společnost s r.o.
Zastupující                          Mgr. et Mgr. Markéta Adamcová
Zřizovatel                           Dana Stariatová, č. p. 824, 358 01 Bublava
Místo inspekční činnosti             Mánesova 1672, 356 01 Sokolov
Termín inspekční činnosti            1. − 3. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného mateřskou školou,
základní školou, střední školou a školní družinou podle § 174 odst. 2 písm. b) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), zjišťování a hodnocení podmínek, průběhu a výsledků vzdělávání podle
příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                   Charakteristika
Škola Můj projekt Mánesova – gymnázium, základní škola a mateřská škola s. r. o. (dále
„škola“) vykonává činnost mateřské školy (dále „MŠ“), základní školy (dále „ZŠ"),
gymnázia, školní družiny a školní jídelny-výdejny. Škola k termínu inspekční činnosti
vykonává všechny uvedené činnosti v jediné budově ve svém sídle, jehož součástí je
pozemek využívaný pro relaxační a pohybové aktivity žáků školy.

Ve škole se vzdělávají převážně děti a žáci z Karlovarského kraje, individuálně se vzdělává
také 18 žáků ze Středočeského kraje. Pro dojíždějící žáky je škola dobře dostupná. Přepravu
žáků ze vzdálenějších míst kraje zajišťuje škola vlastním dopravním prostředkem.

MŠ poskytuje předškolní vzdělávání k datu inspekční činnosti 31 dětem ve věku od dvou do
sedmi let, z tohoto počtu plnilo povinné předškolní vzdělávání 13 dětí, včetně dvou dětí
s odloženou povinnou školní docházkou. Škola vzdělávala jedno dítě s odlišným mateřským
jazykem, jedno dítě mladší tří let a dvě děti se speciálními vzdělávacími potřebami.
V pěti postupných ročnících prvního stupně ZŠ se vzdělává 92 žáků, ve čtyřech třídách
druhého stupně ZŠ se vzdělává 61 žáků. Speciální vzdělávací potřeby byly v základním
vzdělávání identifikovány u 34 žáků, nadání u dvou žáků, z toho je jeden žák s mimořád ným
nadáním. Pro 18 žáků byl sestaven individuální vzdělávací plán, dva žáci mají odlišný
mateřský jazyk. Ve střední škole se vzdělává ve čtyřech postupných ročnících 18 žáků,
z toho pět žáků se speciálními vzdělávacími potřebami, jeden žák podle individuálního
vzdělávacího plánu.
Škola poskytuje zájmové vzdělávání ve školní družině žákům prvního stupně a většině žáků
druhého stupně v celkovém počtu 120 účastníků. Evidováno je pět oddělení družiny.
Provoz školy je zajištěn ve dnech školního vyučování od 7:00 hodin do 16:00 hodin.
Stravování ve školní jídelně-výdejně je zajištěno smluvně jinou základní školou. Doplňková
jídla (svačiny, přesnídávky) připravuje školní jídelna-výdejna.
Informace o škole jsou dostupné na webové stránce školy www.skolamanesova.cz.


                         Hodnocení podmínek vzdělávání
Škola vzdělává své žáky podle Vzdělávací koncepce Škola Můj Projekt, kterou jí poskytuje
spolupracující vzdělávací organizace. Koncepce školy je založena na inovativním a
alternativním pojetí výuky v uceleném vzdělávacím systému zahrnujícím všechny druhy
poskytovaného vzdělávání. Cíle a strategie koncepce Škola Můj projekt prolínají všemi
úrovněmi činností školy – od řízení školy, vzdělávání pedagogů až po práci žáků
a zajišťování kvality výuky.
Ředitelka školy (dále „ředitelka“) vykonává činnost od 1. 9. 2020. Při řízení školy částečně
vychází z dokumentů vzdělávací koncepce Škola Můj projekt (dále „ŠMP“) a ve spolupráci
se zřizovatelkou školy aplikují svoji koncepci a vizi do života školy a na základě nástrojů
ŠMP ji vyhodnocují vhodnými nástroji. Nastavená koncepce je reálná, směřuje k naplňová ní
klíčových kompetencí dětí a žáků v souvislosti s jejich individuálními potřebami
a možnostmi a promítá se do organizace průběhu vzdělávání ve všech stupních a formách
vzdělávání, včetně adekvátních metod a forem práce využívaných v průběhu výuky.
Koncepční záměry kladou důraz na hodnoty a principy, které jsou společně sdíleny všemi
aktéry, na spolupráci všech zúčastněných, na podporu vzájemných vztahů, respektování
jedinečnosti a všestranného rozvoje jedince, vedení k odpovědnosti za sebe sama a za vlastní


2021/2022                                    2
učení a vyhodnocování vlastní vzdělávací cesty. Prioritami vzdělávací koncepce je
projektová výuka, individualizace výuky každého žáka a sebehodnocení žáka. Ucelenou
koncepci má rozšířená výuka anglického jazyka, kterou škola zařazuje již od předškolního
vzdělávání, je přizpůsobena věku a schopnostem žáků a staví na vrstevnickém učení
a odpovědnosti za vlastní učení. Přínosem této koncepce výuky anglického jazyka je, že žáky
průběžně motivuje k dosahování nejvyšší úrovně jazykových dovedností prostřednictvím
postupného získávání mezinárodních jazykových certifikátů. Závazné výstupy stanovené ve
školním vzdělávacím programu jsou rozšířené o výstupy, kterými je ověřována skutečně
dosahovaná úroveň jazykových dovedností prostřednictvím mezinárodních zkoušek. Pro
dosažení přirozené konverzace v cizím jazyce integruje výuku anglického jazyka do výuky
některých předmětů (projekty, můj den, hudební a výtvarná výchova, svět práce), je také
součástí zájmového vzdělávání. Rozvoj komunikativních dovedností žáků podporuje
realizace části výuky prostřednictvím rodilých mluvčí.
Pro podporu a efektivní realizaci své koncepce vytváří škola málo naplněné třídy, které jsou
předpokladem pro individuální práci s žáky a vrstevnické učení žáků z různých ročníků.
K podpoře rozvoje osobnosti žáka škola využila disponibilní časovou dotaci na realizac i
předmětů můj den a projekty. Projekty slouží především jako nástroj možného rozvoje
každého žáka i jako cesta, jak mohou žáci postupně rozvíjet klíčové kompetence. Škola má
jasně definovaná pravidla pro tvorbu a hodnocení projektů, žáci i rodiče znají předem kritéria
hodnocení. Žáci si při výuce v projektech sami volí, jakému tématu se budou věnovat (podle
svých zájmů a schopností), určují si cíle, potřebné zdroje, délku projektu, jeho přínos
i zadavatele. Žáci plánují, pracují s rozpočtem, tvoří harmonogram práce, spolupracují a řeší
problémy spojené s realizací projektu, rozvíjejí schopnost sebehodnocení.
V rámci podpůrných opatření docházejí žáci na předmět speciálně pedagogické péče, jehož
časová dotace není u všech žáků poskytována z disponibilních hodin, u žáků prvního stupně
je předmět vyučován v odpoledních hodinách.
Koncepce a vize vzdělávání jsou systematicky přenášeny do školní praxe a jsou sdíleny
ostatními pracovníky. Ředitelka vytvořila funkční systém řízení včetně organizace
metodické podpory, založený na činnosti a přenesení některých kompetencí garantům výuky
některých předmětů nebo bloků předmětů či jednotlivých činností školy.
K organizování vlastní činnosti škola vypracovala soubor vnitřních dokumentů. Ačkoli jsou
všichni účastníci vzdělávacího procesu s nastavenými organizačními a provozními pravidly
seznámeni, nejsou často účastníky dodržována a stávají se formální záležitostí (např. ve
školním řádu byla jasně nastavena pravidla pro zákaz používání mobilních zařízení ve škole,
jejich používání ve škole však bylo žákům umožněno i při výuce). Pravidla pro zajištění
bezpečnosti a ochrany zdraví jsou vnímána především v rovině psychosociální, rizikem je
nesystematické vyhodnocování rizik v rovině zajištění bezpečných prostorových podmínek
v době provozu školy a zajištění bezpečnosti v rovině fyzické. V ranních a odpoledních
hodinách nebyl řádně zajištěn dohled ve vstupních prostorách školy. Prostory určené pro
vzdělávání dětí a žáků a některé materiální vybavení vykazovaly rizika ve formě drobných
závad ohrožujících bezpečný pobyt žáků ve škole a prostranství kolem školy. Přestože byly
některé z nich odstraněny v průběhu inspekční činnosti, svědčí o nefunkčním systému
vyhodnocování rizik a nesystematické kontrolní činnosti. V oblasti zájmového vzdělává ní
pro nejmladší účastníky je rizikem pro jeho kvalitu zajištění pedagogy komunikujíc ími
pouze v cizím jazyce.
Pro realizaci školních vzdělávacích programů má škola vhodné materiální podmínky
i vybavení tříd, které zajišťují dětem v MŠ nejen prostor určený pro cvičení a relaxaci, ale
i prostor pro společné aktivity s učitelkami. Prostředí působí podnětně, esteticky, je čisté.


2021/2022                                     3
Děti využívají didaktické pomůcky, různé typy stavebnic, výtvarný materiál, knihy,
pomůcky pro jednoduché experimentování, mají k dispozici pomůcky pro pohybový rozvoj.
Didaktické pomůcky jsou umístěny v otevřených policích, přehledně podle oblastí
vzdělávání a věcné posloupnosti. K pomůckám mají děti volný přístup, domluvená pravidla
pro jejich využívání respektují. Většina učeben je vybavena funkčním nábytkem, škola
disponuje knihovnou, ateliérem, relaxačními zónami. Prostory chodeb kultivuje výzdoba
v podobě výtvarných prací žáků. Minimalistické vybavení nábytkem podporuje směřování
pozornosti na vzdělávací aktivity. Ačkoli je pojetí výuky cíleno na prezentační
a komunikační dovednosti žáků, chybí ve většině učeben vybavení moderními informač ními
technologiemi. Škola nemá odborné učebny, což představuje riziko např. pro realizac i
přírodovědných předmětů. Zájmové vzdělávání se uskutečňuje v kmenových třídách prvního
stupně ZŠ, které jsou dostatečně prostorné a disponují místy určenými pro hru a relaxaci,
vybavení didaktickými hrami, hračkami a výtvarným materiálem je dostačující.
V prostorách školní jídelny-výdejny mohou žáci v rámci výuky využívat cvičnou kuchyňku.
Vzdělávání zabezpečuje k datu inspekční činnosti 28 pedagogických pracovníků.
V pedagogickém sboru stále přetrvává nízký podíl pedagogických pracovníků s přísluš no u
odbornou kvalifikací. Plánovaný profesní rozvoj probíhá formou organizování seminář ů
s externím mentorem z projektu ŠMP, učitelé absolvují pravidelně individuální kurzy, tzv.
letní školu pro sborovnu a pro začínající učitele a cílené vzdělávání zaměřené na stanovování
profesních cílů dle map profesního rozvoje. Zajištěním specializačního studia pro výkon
školního metodika prevence a koordinátora školních vzdělávacích programů se zefektivnila
činnost v souvisejících oblastech. Ve škole jsou vytvořeny organizační podmínky pro sdílení
přínosů dalšího vzdělávání a jiné formy vzájemné profesní kolegiální podpory, včetně
mentoringu. Učitelé úzce spolupracují v rámci integrované tematické výuky. Hospitační
činnost vedení školy a jednání pedagogické rady jsou dostatečně intenzivní v oblasti
vyhodnocování průběhu vzdělávání. Činnost školního poradenského pracoviště je funkčně
nastavena.
Rozvržení přímé pedagogické činnosti v MŠ umožňuje souběžné působení učitelky
a asistentky pedagoga v každé třídě. Je tím zajištěna podpora vzdělávání dětí se speciálními
vzdělávacími potřebami. Striktní dodržování časového harmonogramu dne nerespektovalo
v průběhu vzdělávání reálné potřeby dětí, zejména dostatečný časový prostor pro spontánní
činnosti. V této oblasti chybí účinná spolupráce garanta MŠ s vedením školy, která by vedla
k žádoucím změnám v organizaci předškolního vzdělávání (rozvolnění režimu dne,
intenzivnější individualizace vzdělávání). Nad rámec školního vzdělávacího programu
předškolního vzdělávání škola organizuje seznamování s anglickým jazykem. Nabízené
aktivity jsou vhodně zařazovány během dne při činnostech dětí v odpoledním vzdělávac ím
bloku s možností individuální práce s dětmi.
Zájmové vzdělávání ve školní družině je úzce spojeno se základním vzděláváním. V ranních
hodinách navštěvuje školní družinu část žáků prvního stupně dle aktuální potřeby. Zájmové
vzdělávání je realizováno i v průběhu dopoledních hodin. V rozvrhu vyučování žáků
základní školy jsou do dopoledních hodin zařazeny i aktivity v rámci zájmového vzdělává ní.
Na prvním stupni se počet těchto aktivit pohybuje v rozmezí od tří do sedmi hodin týdně
a jsou využity převážně třídními učiteli v rámci integrované tematické výuky, projektového
učení, dílen nebo aktivity můj den. Škola tak vytváří prostor pro naplňování individuálníc h
potřeb žáků a pro prevenci školního neúspěchu, pro výuku anglického jazyka rodilými
mluvčími a pro rozvoj výtvarných dovedností. Na druhém stupni jsou v každém ročníku,
vyjma devátého, zařazeny tyto aktivity dvě hodiny týdně, využity jsou pro naplňová ní
individuálních potřeb žáků jako prevence školního neúspěchu, pro oblast anglické ho
a německého jazyka a přípravy na přijímací zkoušky. Pro podporu rozvoje čtenářské


2021/2022                                    4
gramotnosti jsou každý den před obědem nebo po něm zařazovány chvilky na čtení
a odpočinkové aktivity. V odpoledních hodinách probíhají ve školní družině převážně
volnočasové aktivity žáků prvního stupně.


                          Hodnocení průběhu vzdělávání
Předškolní vzdělávání probíhalo v souladu s obsahem příslušného školního vzdělávac ího
programu. Učitelky vhodně využívaly motivační náměty při seznamování s cíli vzdělává ní,
vzdělávací nabídka směřovala k jejich naplnění. Děti měly ve sledovaných dopoledních
blocích dostatek podnětů k učení, vnímaných v přirozených souvislostech. Výběr činností
vycházel z jejich svobodné volby. Děti rozvíjely především obratnost, jemnou motoriku,
smyslové vnímání, praktické zkušenosti, dovednosti a kognitivní schopnosti, rozvoj
fantazie. Děti měly také dostatečný časový prostor pro individuální pracovní tempo, volný
pohyb s relaxací a rozvíjení vzájemné komunikace. I nejmladší děti dokázaly rozvíjet
nabízené herní i pracovní aktivity. Učitelky striktně dodržovaly časový rozvrh režimu dne,
což nevedlo k respektování potřeb dětí, zejména dostatečnému časovému prostoru pro
spontánní činnosti.
K rozvoji pohybových dovedností všech dětí přispívalo pravidelně zařazované cvičení, které
podporovalo rozvoj fyzické zdatnosti, koordinaci pohybů či správné držení těla. Učitelky
vhodně využívaly hudební doprovod a rytmická říkadla, některá i v anglickém jazyce. Při
procvičování pohybových dovedností opravovaly provedení cviků dětmi a tím je učily
fixovat správný pohybový návyk. Některé pokyny učitelka dětem zadávala v anglické m
jazyce a asistentka pedagoga v českém jazyce. Docházelo tak nenásilnou formou
k seznamování s cizím jazykem. Při cvičení nebyla využita diferenciace náročnosti pro starší
a pohybově zdatnější děti, cvičení tak neplnilo zcela svoji zdravotně preventivní funkci. Děti
při cvičení vykazovaly samostatnost, obratnost a radost z pohybu. Ve třídách byly od rána
k dispozici nápoje, které děti samostatně využívaly podle potřeby a chuti.
Režimové přechody během dne byly organizovány hromadně. Svačina probíhala ve třídě pro
věkově mladší děti, zatímco děti plnící povinné předškolní vzdělávání se společně za
dohledu učitelky a asistentky pedagoga přesunuly do jídelny školy. Tato organizace
omezovala děti v průběžném přechodu k dalším činnostem, docházelo k časovým
prodlevám, děti ztrácely pozornost.
Větší část řízených činností ve třídách byla realizována frontálně, se slovním projevem
učitelky a předkládáním hotových informací a docházelo tím ke snižování jejich aktivity
a pozornosti. Na děti byly kladeny přiměřené požadavky, které odpovídaly vývojovým
předpokladům. Nabídka aktivit neumožňovala uplatňování potřebné individualizace
a diferenciace dle aktuálních schopností, učebních dovedností a potřeb dětí, vzdělávac í
nabídka byla pro všechny děti stejně náročná, což snižovalo její efektivitu, neboť děti neměly
možnost volit podle svých individuálních schopností. Všechny činnosti byly provázány
s reálnými situacemi, učitelky využívaly zkušenosti dětí.
Role učitelek spočívala v taktním vedení a pomoci jednotlivcům. Děti byly vedeny
k dodržování stanovených pravidel soužití ve třídě, k efektivní komunikaci a řešení
drobných dětských nedorozumění, učitelky tak cíleně rozvíjely sociální gramotnost. Častá
pozornost věnovaná logopedické prevenci vhodně směřovala k rozvoji čtenářské
gramotnosti.
Vhodně byla rozvíjena tělesná zdatnost dětí, pohybová činnost a hrubá motorika také při
pobytu venku. Byl respektován biorytmus dětí dostatečnou délkou pobytu venku, aktivita



2021/2022                                     5
poskytovala dětem dostatek možností ke spontánnímu pohybu. Učitelky dbaly na bezpečnost
a dostatečné pohybové vyžití dětí.
Stravování probíhalo v jídelně pro všechny děti současně. Při stolování se učitelky
soustředily na upevňování pravidel chování u stolu a správných hygienických návyků.
V zájmu urychlení stravování bylo stravovací místo částečně připraveno. Děti si přinášely
od okénka druhé jídlo, samy si rozhodovaly o velikosti porce, měly možnost přídavku
a uměly si uklidit své místo po jídle. Učitelky dětem připomínaly správné sezení, ne vždy
korigovaly správný úchop lžíce a příboru. Používání příboru bylo správně nabízeno všem
dětem. Rychlejší děti se po úklidu stravovacího místa vracely ke stolům, vznikaly tak pro ně
nevhodné časové prostoje, které nemohly využít podle svého zájmu a které mohly být za
souběžného působení učitelky a asistentky pedagoga využity k rozvoji samostatnosti
a zodpovědnosti při přesunu k další činnosti. Nebyl tak vhodně uplatňován rozvolněný režim
stravování, při kterém by děti rozvíjely svoje individuální potřeby.
Po obědě učitelky respektovaly individuální potřebu spánku a odpočinku všech dětí. Ty,
které neusnuly, si volily klidové činnosti a hry mimo lůžko. Dětem plnícím povinné
předškolní vzdělávání je podle jejich zájmu nabízeno seznamování s cizím jazykem. Cíle
odpoledních činností vycházely z potřeb a volby dětí. Dopolední a odpolední činnosti
probíhaly v obdobně klidné a tvořivé atmosféře. Většina učitelek kladla větší důraz na
splnění cílů naplánované vzdělávací nabídky než na kvalitu herních aktivit a na zaujetí dětí.
V průběhu vzdělávání učitelky poskytovaly dětem se speciálními vzdělávacími potřebami
náležitou pozornost za pomoci asistentek pedagoga a dobře koordinovaly vzájemno u
činnost. U dětí s podpůrnými opatřeními asistentky i učitelky plně respektovaly jejich
potřeby, vhodně jim přizpůsobovaly podmínky vzdělávání, děti aktivizovaly různými
činnostmi, byly dětem nápomocné při vysvětlování a uskutečňování činností během celého
dne.
Výuka některých předmětů na prvním stupni základní školy je realizována prostřednictvím
integrovaných tematických bloků. Učitelky pracovaly s měsíčním plánem žáka,
vyhodnocovaly dosažené výsledky. Výuka byla zpravidla promyšlená a organizač ně
převážně dobře zvládnutá, cíleně rozvíjela potřebné znalosti a dovednosti žáků, reflektova la
věk a individuální potřeby žáků a aktivně je zapojovala do výuky prostřednictvím nabídky
pestrých a zajímavých aktivit s využitím účelně volených metod a forem práce – společná
frontální práce celé třídy, samostatná práce, práce ve dvojicích, skupinová práce v menších
skupinkách. Vhodná volba metod a forem práce podporovala zájem a aktivitu žáků, včetně
diferenciace výuky, probíhala v celkově příjemné atmosféře, žáci se nebáli mluvit,
diskutovat, hodnotit průběh výuky a vlastní výsledky. Některé aktivity podporovaly
objevování, tvořivost. Učitelky často využívaly mezipředmětové vztahy a souvislost obsahu
výuky s reálnými situacemi každodenního života. Vhodně bylo pracováno s chybou,
vzájemným učením žáků a dovysvětlením. Účelné využívání vhodných pomůcek přispíva lo
k názornosti výuky. Výuka cizího jazyka byla po celou hodinu vedena v cílovém jazyce.
Střídání činností za podpory říkadel, básní a písní zvyšovalo zájem žáků o aktivní zapojení
do hodiny. Docházelo tak k vhodnému a intenzivnímu procvičování slovní zásoby.
Zřetelná byla snaha zapojit všechny žáky, aby i slabší zažili úspěch, učitelky zároveň správně
respektovaly jejich osobní tempo. Žáci ke své práci dostávali okamžitou zpětnou vazbu,
nedílnou součástí hodnocení byla pochvala. Hodnocení průběhu vyučovací hodiny
prováděly většinou učitelky ve spolupráci se žáky, žáci byli vedeni k sebehodnocení, které
posilovalo jejich vnitřní motivaci k učení. Atmosféra v hodinách byla klidná, přátelská
a podporující učení. Komunikace mezi učitelkami a žáky byla na partnerské úrovni, učitelky



2021/2022                                     6
dbaly na rozvoj slovní zásoby, souvislé a přesné vyjadřování, žáci se nebáli učitelky oslovit
a obrátit se na ně s přáním nebo prosbou o pomoc.
V rámci poskytování podpůrných opatření se žáci se speciálními vzdělávacími potřebami
aktivně zapojovali do vzdělávání. V některých případech byly asistentky pedagoga účelně
zapojeny do práce všech žáků, byly jim nápomocné při vysvětlování učiva a při
uskutečňování činností, jindy působily spíše jen jako pomocník vyučujícího. Využití
kompenzačních pomůcek nebo speciálních učebnic při vzdělávání žáků se speciálními
vzdělávacími potřebami bylo zaznamenáno jen v menší míře, jejich podpora byla většinou
omezena jen na individuální přístup.
Vyučovací hodina předmětu speciálně pedagogické péče byla zaměřena na posilová ní
oslabených oblastí a dorovnání vývoje žáka podle doporučení školského poradenského
zařízení. Zvolené metody podporovaly aktivní zapojení žáka. Výuka byla pro žáka přínosná,
vyučovací hodina byla efektivně využita.
Převážná část hospitovaných vyučovacích hodin druhého stupně základní školy a gymná zia
byla řádně připravená, obsah zvolených činností směřoval k dosažení vzdělávacích cílů
vycházejících z očekávaných výstupů školního vzdělávacího programu a vlastníc h
dokumentů – ročníkový plán a mapa klíčových kompetencí. Vstřícná a korektní komunikace
žáků s učiteli se podílela na přívětivém a podporujícím učebním klimatu, zpravidla přispíva la
k zaujetí žáků pro výuku. Učitelé činnosti pro žáky se speciálními vzdělávacími potřebami
cíleně diferencovali, nebo zařazovali takové aktivity, kdy nebylo potřeba individualizo vat
výuku. Využívání didaktické techniky bylo zařazováno v menší míře.
Při hodině anglického jazyka vyučující pracovala se skupinou žáků složenou napříč všemi
ročníky druhého stupně ZŠ. Skupina byla vytvořena na základě dosažené úrovně znalostí
a dovedností žáků, ověřených prostřednictvím testů dosažené úrovně podle mezinárod níc h
standardů společného evropského rámce jazyků na začátku školního roku. Výběr vhodně
zvolených metod práce korespondoval s obsahem, aktivizoval žáky. Výuka probíhala
frontálně i v malých skupinkách, žáci společně hodnotili výsledky práce.
V rámci tematického bloku Přírodní vědy pracovali žáci druhého stupně základní školy při
hodnoceném ověřování znalostí s vlastní „knihou“, kterou sami vyráběli jako výstup svého
měsíčního učebního plánu. Individuálně volili strategii řešení úloh, žáci se speciálními
vzdělávacími potřebami mohli zvolit upravenou variantu testu. Výukou prolínalo hodnocení
práce, sebehodnocení vlastní práce žáků a funkčnosti vlastních vytvořených učebních
materiálů. Vyváženě byly zařazeny různé formy práce, od samostatné práce přes práci ve
dvojici až po práci ve skupině. Žáci byli vedeni k samostatnosti, k chápání souvislos tí
a k volbě své vzdělávací cesty prostřednictvím nastavování různých stupňů obtížnosti
vlastní práce. V hodině matematiky byl podpořen vlastní způsob řešení úlohy několika žáky,
kteří ho následně před třídou obhájili. Měli možnost vybírat z variantních řešení a úrovní
obtížností.
V hodině fyziky a biologie žáci gymnázia využili vlastní mobilní zařízení při vytváření
projektů a referátů podle předem známých kritérií. O obsahu komunikovali, hodiny
probíhaly v pracovně tvůrčí atmosféře a převážně obsahovaly vyhodnocení splnění cílů.
Kvalita dvouhodinových bloků integrované tematické výuky, jejíž součástí byl český jazyk,
byla kolísavá. V některých hodinách byla v metodické či obsahové složce výuky patrná
chybějící odborná kvalifikace učitele, i přes jeho erudici se žákům dostávalo méně kvalitního
způsobu výuky. Při obsahově náročné komunikaci postavené na vlastní zkušenosti žáků se
postupně zaujetí a pozornost žáků snižovala, byla opomenuta psychohygiena výuky
a jednotlivé činnosti monotematicky splynuly ve frontální výuce a řízeném rozhovoru za


2021/2022                                     7
podmínek různé míry aktivity žáků. Zařazení stejného obsahu a pracovních materiálů ve
všech ročnících druhého stupně základní školy i ve třídách gymnázia dokládá, že výuka
nebyla diferencovaná a přizpůsobená výstupům očekávaným v různých ročnících. Hodina
pedagoga s odbornou kvalifikací probíhala v účelném metodickém a obsahovém rámci za
aktivního zapojení všech žáků, s využitím vlastních mobilních zařízení.
V předmětu projekty je využití technik práce a zapojení žáků pojato variabilně – někteří žáci
pracují samostatně, někteří v týmu složeném z žáků jedné třídy, nebo v týmu složeném
z žáků různých tříd. Vyučující sledovala zajištění kontinuity práce, splnění naplánova nýc h
činností a jejich hodnocení, poskytovala konzultace a podporu žákům. Inovací je zavedení
projektových desek, každý žák má „Mé projektové desky“, kam zaznamenává postup
a splnění jednotlivých projektových fází. Výuka v těchto předmětech posiluje především
zodpovědnost žáka za vlastní výkon, žáci propojují znalosti z různých oblastí, učí se
plánovat si sami činnost i objektivně hodnotit vlastní výkon.
Hodiny tělesné výchovy byly dobře organizačně promyšlené, vyučující střídali různé formy
výuky a aktivity s různou intenzitou cvičení, poskytovali zpětnou vazbu žákům. Jednotlivé
činnosti rozvíjely dovednosti žáků (rychlost, obratnost, postřeh, koordinaci pohybu)
a podporovaly kladný vztah žáků k pohybovým aktivitám, přispívaly k rozvoji sociálníc h
a personálních kompetencí.
Ve školní družině je činnost plánována a realizována v souladu se školním vzdělávac ím
programem. Činnosti probíhají v pozitivní atmosféře, program dne je pestrý a umožňuje
žákům potřebnou relaxaci a kvalitní náplň volného času. Ranní činnosti měly většinou
prosociální a motivační charakter. Přínosné byly zvláště situace, kdy děti měly možnost
sdělovat své dojmy a prožitky. Před vyučováním si účastníci volili spíše klidové činnosti
odpočinkového zaměření dle svého zájmu, v případě potřeby jim vychovatelka nabídla
vhodné aktivity. Při odpoledních činnostech po vyučování zajišťovali tři vychovatelé (dva
z nich rodilí mluvčí – anglický jazyk) provoz tří oddělení. Bezpečnostním rizikem bylo, že
v důsledku rozdělení účastníků do skupin podle jejich vlastního zájmu, neměl vychovatel při
pohybových hrách na školní zahradě přehled o konkrétních účastnících a jejich počtu. Terén
školní zahrady nebyl příliš přehledný, vychovatel z jednoho místa neviděl do všech zákoutí
a na aktivity všech účastníků.


                          Hodnocení výsledků vzdělávání
Učitelky v předškolním vzdělávání vytvářejí všem dětem od zahájení nástupu do školy
portfolia, která obsahují doklad o pokroku. Děti jsou vedeny k základním pracovním
návykům, k dodržování pravidel vzájemného soužití a k bezpečné orientaci v prostorách
školy. Úroveň dovedností dětí odpovídá věku. Menší věkově smíšený kolektiv příznivě
ovlivňuje začlenění dvouletých dětí, které se tak lépe adaptují a jsou staršími dětmi bez
problémů přijímány. Při pracovních a výtvarných činnostech učitelky správně nechávají
dětem prostor pro uplatnění vlastní fantazie, dokladem toho jsou zdařilé práce dětí vystavené
v prostorách školy. Děti jsou vedeny k sebehodnocení, opomíjeno je vzájemné hodnocení,
které by je vedlo k schopnosti argumentace, obhajování vlastního názoru a sebereflexe.
Pedagogická diagnostika má charakter informací o stávajícím stavu, neobsahuje konkrétní
záměry pro rozvoj dítěte ani případné intervenční postupy při realizaci vzdělávání. Účinněji
se učitelky zaměřují na hodnocení výsledků vzdělávání dětí se speciálními vzdělávac ími
potřebami. Respektují a naplňují doporučení školského poradenského zařízení, vhodně
uplatňují individuální přístup, což se pozitivně projevuje v dosažených výsledcíc h
vzdělávání.



2021/2022                                    8
Pravidla pro hodnocení žáků, která jsou podrobně rozpracována ve školních řádech ZŠ
a gymnázia, žákovi poskytují podle předem známých kritérií zpětnou vazbu nejen o tom, jak
žák zvládá učivo, ale také informaci o individuálním pokroku a návod k odstranění
přetrvávajících nedostatků. Škola využívá na prvním stupni formu slovního hodnocení, na
druhém stupni hodnotí kombinovaně – slovním hodnocením, procenty, body; na vysvědčení
klasifikací doplněnou o slovní hodnocení. V rámci průběžného hodnocení je žákům čtyřikrát
ročně předána informace o úrovni očekávaných výstupů. Při hodnocení vyučující zohledňují
nejen znalosti, ale i dovednosti žáků. Žáci jsou předem seznámeni s výukovými cíli
a s očekávanými výstupy pro daný ročník. Škola vede žáky k sebehodnocení. Škola využívá
pro zjišťování efektivnosti vlastních strategií externí testování, kterým ověřuje dosažené
znalosti a dovednosti žáků.
Škola průběžně sleduje výsledky vzdělávání svých žáků, eviduje a hodnotí individuá lní
výsledky žáků při pravidelných jednáních pedagogické rady, navrhuje a přijímá opatření ke
zlepšení situace formou včasného informování zákonných zástupců, poskytováním
individuálních konzultací a doučováním nad rámec vyučovacích hodin. Celkové výsledky
vzdělávání škola sleduje a zveřejňuje prostřednictvím výročních zpráv o činnosti školy ve
formě souhrnné statistiky tříd. V hodnoceném období škola přijímala řadu opatření pro
zlepšení výsledků vzdělávání žáků v distanční výuce a doučování žáků.
Poskytování poradenských služeb je zajištěno efektivně a v potřebném rozsahu školním
poradenským pracovištěm, ve kterém působí výchovný poradce, školní metodik prevence,
speciální pedagog a psycholog. Školní poradenské pracoviště ve spolupráci s třídními učiteli
systematicky identifikuje žáky se speciálními vzdělávacími potřebami a včas
zprostředkovává jejich kontakt se školskými poradenskými zařízeními. Podpůrná opatření
personálního a materiálního charakteru jsou poskytována v doporučeném rozsahu,
individuální vzdělávací plány žáků se speciálními vzdělávacími potřebami jsou řádně
sestaveny a pravidelně vyhodnocovány. Sledování účinnosti podpůrných opatření, která
spočívají v úpravě metod a organizace výuky, vyžaduje intenzivnější uplatňová ní
v každodenní praxi. Kázeňská opatření jsou v důsledku zajištění individuálního přístupu
a poskytování psychosociální podpory žákům minimalizována.                Škola správně
zprostředkovává další odbornou pomoc, má vypracovány krizové plány pro případný výskyt
negativních jevů. Podporováním zdravého životního stylu a posilováním komunikač níc h
dovedností zvyšuje u žáků schopnost řešit problémy. Celkově je systém prevence funkční
a dostatečně intenzivní. Uplatňováním otevřené komunikace, vstřícností a projevovaným
porozuměním si získává důvěru žáků a zákonných zástupců. Učitelé svým vlastním
jednáním podporují prosociální chování žáků.
Při činnostech školní družiny převažovala tvůrčí atmosféra s pozitivním hodnocením
vychovatelek. Učitelky přirozeně při činnostech posilovaly sebevědomí žáků, konkrétní
zpětnou vazbu jim poskytovaly průběžně. Program zájmového vzdělávání přispívá k rozvoji
klíčových kompetencí žáků. Školní družina se zapojuje do organizování a realizace akcí
školy, např. v tomto školním roce Martinská slavnost, Adventní dílny, Vánoční jarmark.
Škola se zaměřuje na průběžnou evaluaci a autoevaluaci. Evaluaci školy zajišťuje externí
subjekt. V roce 2019 prováděla analýzu školy spolupracující organizace poskytujíc í
vzdělávací koncepci a udělila škole certifikaci Škola Můj Projekt.
K pololetnímu vyhodnocování průběhu vzdělávání na druhém stupni ZŠ a na gymná ziu
škola využívá zpětnou vazbu pedagogů, žáků a jejich rodičů formou dotazníku. Jazykovou
úroveň žáků ověřují prostřednictvím mezinárodních jazykových zkoušek. Míru i hloubku
osvojených výstupů, obsahů i kompetencí škola ověřuje ve vybraných ročnících externími
srovnávacími testy komerčních subjektů a České školní inspekce. Žáci se svým pedagogem-


2021/2022                                    9
průvodcem čtvrtletně reflektují průběh práce a naplňování vytčených cílů, kvalitu osvojení
daných kompetencí i výstupů v předmětu Můj den. Třídnímu učiteli žáci průběžně poskytují
zpětnou vazbu k průběhu vzdělávání i klimatu ve třídě a ve škole, zpětnou vazbu poskytují
i ke slovnímu hodnocení a pololetní klasifikaci. V důsledku vhodně nastaveného systému
sledování výsledků vzdělávání žáků během celého studia dosahuje škola při
porovnání hodnocení průměru ČR v dané skupině oborů převážně dobrých výsledků
u maturitní zkoušky. Vzhledem k nadstandardnímu pojetí výuky předmětu anglický jazyk
žáci preferují zkoušku z anglického jazyka, ve kterém dosahují lepšího hodnocení, než je
průměrná známka za obor v ČR, v českém jazyce mají výsledky horší. Rizikem jsou nízké
počty žáků v závěrečných ročnících v posledních dvou letech. Ve školním roce 2019/20 byli
k maturitní zkoušce přihlášeni čtyři žáci, z toho jeden žák zkoušku nekonal, dva žáci prospěli
s vyznamenáním, jeden neprospěl z českého jazyka. Ve školním roce 2020/2021 škola
absolventy maturitního studia nevykazovala, pro školní rok 2021/2022 je přihlášena jedna
žákyně.
Rodiče poskytují zpětnou vazbu škole při pravidelných i aktuální potřebou vyvola nýc h
konzultačních schůzkách (triády nebo třídní schůzky) a formou dotazníku. Několikrát ročně
škola pořádá setkání rodičů s vedením školy.


                                          Závěry
Vývoj školy / školského zařízení
- Od předchozí inspekční činnosti v roce 2015 došlo k výraznému nárůstu počtu žáků
  v základním a středním vzdělávání, pokles počtu dětí byl zaznamenán v předškolním
  vzdělávání.
- Výrazně narostl počet žáků se speciálními vzdělávacími potřebami.
- Ve škole přetrvává nízká míra kvalifikovanosti pedagogických pracovníků.
Silné stránky
- Vytváření příznivého psychosociálního klimatu, partnerský přístup a komunikace ve
  všech rovinách vzdělávání a cílená podpora přispívá ke komplexnímu rozvoji dětí a žáků.
- Efektivní ucelená koncepce výuky anglického jazyka systematicky prolíná všemi
  činnostmi školy, počínaje předškolním vzděláváním, a žáky na základě účinně zvolenýc h
  metod přirozeně motivuje k zodpovědnosti za vlastní učení a k postupnému
  zdokonalování jazykových kompetencí, které si žáci ověřují prostřednictvím
  mezinárodně uznaných zkoušek.
Slabé stránky a/nebo příležitosti ke zlepšení
- Zpracovaná pedagogická diagnostika v předškolním vzdělávání je využívána jen
  v omezené míře pro plánování vzdělávací nabídky, včetně individualizace a diferenc iace
  vzdělávání dětí.
Doporučení pro zlepšení činnosti školy
- Poskytnout dětem v předškolním vzdělávání více prostoru pro spontánní činnosti.
  Organizovat vzdělávání tak, aby byla zajištěna volnost a osobní svoboda dětí, která je
  dobře vyvážená s nezbytnou mírou omezení vyplývajících z nutnosti dodržovat ve škole
  potřebný řád.
- Uplatňovat v předškolním vzdělávání odpovídající diferencované metody a formy práce
  pro naplnění předpokladů a možností optimálního rozvoje osobnosti každého dítěte.


2021/2022                                    10
- Dopracovat systém pedagogické diagnostiky v předškolním vzdělávání, vyhodnoco vat
  účinnost stanovených opatření a promítnout individualizaci vzdělávání dětí do plánování
  vzdělávací nabídky předškolního vzdělávání.
- Nastavením funkčního kontrolního systému a vhodných organizačních mechanis mů
  školy zajistit odbourání formálního přístupu k dodržování nastavených pravidel.


Pro účely zvýšení dotací právnická osoba vykonávající činnost školy / školského zaříze ní
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny.
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.


Seznam dokladů, o které se inspekční zjištění opírají
 1.    Společenská smlouva o založení společnosti s ručením omezeným ze dne 10. 2. 1999
       a ze dne 23. 4. 2008
 2.    Notářský zápis NZ 202/2014 sepsaný dne 6. 10. 2014
 3.    Výpis z rejstříku škol a školských zařízení z 24. 1. 2022
 4.    Úplný výpis z obchodního rejstříku, vedeného Krajským soudem v Plzni, oddíl C,
       vložka 11185 ze 17. 2. 2022
 5.    Příloha k žádosti ve věci návrhu na zápis změny školy nebo školského zařízení
       v rejstříku škol a školských zařízení s účinností od 7. 1. 2022, odesláno 2. 3. 2022
 6.    Jmenování do funkce ředitelky školy s účinností od 1. 9. 2020
 7.    Školní řád základní školy, školní rok 2021/2022, platný od 1. 9. 2021
 8.    Školní řád střední školy školní rok 2021/2022, platný od 1. 9. 2021
 9.    Školní řád mateřské školy školní rok 2021/2022, platný od 1. 9. 2021
10.    Vnitřní řád školní družiny, platný od 1. 9. 2020
11.    Dokumentace BOZ vedená ke dni inspekční činnosti
12.    Smlouva o zajištění dodávek obědů pro žáky a zaměstnance z 26. 11. 2012
13.    Smlouva o odběru stravy od 1. 7. do 30. 7. 2021 pro děti mateřské školy ze 17. 6.
       2021
14.    Smlouva o pronájmu malé a velké tělocvičny na školní rok 2021/2022 z 13. 9. 2021
15.    Výroční zpráva o činnosti školy ve školním roce 2020/2021
16.    Plán dalšího vzdělávání pedagogických pracovníků pro školní rok 2021/2022
17.    Personální dokumentace pedagogických pracovníků dokládající jejich nejvyšší
       dosažené vzdělání a osvědčení o jejich dalším vzdělávání


2021/2022                                   11
18.    Zápis z jednání s ředitelkou školy z 3. 3. 2022
19.    Školní vzdělávací program školní družiny, platný od 1. 9. 2015
20.    Školní vzdělávací program pro předškolní vzdělávání s názvem Škola Můj projekt
       Mánesova, verze 2/2020-21, platný od 1. 9. 2020
21.    Školní vzdělávací program pro základní vzdělávání s názvem Škola Můj projekt
       Mánesova, s platností od 1. 9. 2021
22.    Školní vzdělávací program pro gymnázium s názvem Škola Můj projekt Mánesova,
       s platností od 1. 9. 2021
23.    Konkretizované učební plány ZŠ, platné od 1. 9. 2021 k datu inspekční činnosti
24.    Rozvrhy tříd (Rámcový plán činností) ve školním roce 2021/2022, k datu inspekční
       činnosti
25.    Matrika školy vedená ve školním roce 2021/2022 k datu inspekční činnosti
26.    Portfolia dětí v mateřské škole vedená ve školním roce 2021/2022; k datu inspekční
       činnosti
27.    Záznamy z jednání pedagogické rady ve školním roce 2021/2022, k datu inspekční
       činnosti
28.    Provozní řád G, ZŠ a MŠ, platný od Individuální vzdělávací plány vedené ve školním
       roce 2021/2022
29.    Vybrané třídní knihy školy ve školním roce 2021/2022 k datu inspekční činnosti
30.    Dokumentace výchovného poradce vedená ve školním roce 2020/2021 k datu
       inspekční činnosti
31.    Dokumentace školního metodika prevence vedená ve školním roce 2021/2022
32.    Koncepce výuky anglického jazyka bez data
33.    Analýza školy 2019
34.    Hospitační záznamy vedení školy 2020/2021, 2021/2022 k datu inspekční činnosti
35.    Dokumentace k maturitní zkoušce 2019/2020, 2020/2021


                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Karlovarský inspektorát,
Kollárova 15, 360 09 Karlovy Vary, případně prostřednictvím datové schránky
(g7zais9), nebo na e-podatelnu csi.k@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  12
Složení inspekčního týmu a datum vyhotovení inspekční zprávy




 Mgr. Eva Tomková, školní inspektorka,      Mgr. Eva Tomková, v. r.
 vedoucí inspekčního týmu
 Mgr. Dana Lochschmidtová, školní           Mgr. Dana Lochschmidtová, v. r.
 inspektorka
 Ing. Eva Lorencová, školní inspektorka     Ing. Eva Lorencová, v. r.
 Mgr. Marta Pincová, školní inspektorka     Mgr. Marta Pincová, v. r.
 Bc. Věra Weberová, kontrolní pracovnice    Bc. Věra Weberová, v. r.




V Karlových Varech 1. 4. 2022




Datum a podpis ředitelky školy potvrzující projednání a převzetí inspekční zprávy


 Mgr. et Mgr. Markéta Adamcová,                 Mgr. et Mgr. Markéta Adamcová, v. r.
 ředitelka školy


V Sokolově 11. 4. 2022




2021/2022                                  13
