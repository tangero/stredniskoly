                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-656/25-E
                                       Sp. zn. ČŠIE-S-112/25-E


Název                               Gymnázium Lanškroun
Sídlo                               nám. J. M. Marků 113, Lanškroun-Vnitřní Město,
                                    563 01 Lanškroun
E-mail                              info@gymla.cz
IČO                                 49 314 653
Identifikátor                       600 013 057
Právní forma                        příspěvková organizace
Zastupující                         Mgr. Jan Růžička
Zřizovatel                          Pardubický kraj
Místo inspekční činnosti            nám. J. M. Marků 113, Lanškroun
Inspekční činnost na místě          5., 7., 12. a 13. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Gymnázium Lanškroun (dále „škola“) vykonává činnost střední školy. Ve škole je 12 tříd,
osm tříd osmiletého oboru vzdělání s maturitní zkouškou 79-41-K/81 Gymnázium
a čtyři třídy čtyřletého oboru vzdělání s maturitní zkouškou 79-41-K/41 Gymnázium. Ke dni
zahájení inspekční činnosti se ve škole vzdělávalo 307 žáků (v osmiletém oboru vzdělání
210 žáků a v čtyřletém oboru vzdělání 97 žáků). K datu inspekční činnosti škola poskytovala
podpůrná opatření 11 žákům podle doporučení školského poradenského zařízení, jeden
z nich byl vzděláván podle individuálního vzdělávacího plánu. Jedné žákyni byl vypracován
individuální vzdělávací plán s ohledem na sportovní nadání. Ve škole se vzdělávalo devět
žáků s odlišným mateřským jazykem.


                         Hodnocení podmínek vzdělávání
Ředitel školy i jeho zástupkyně působí ve svých funkcích od srpna 2023. Ředitel má
zpracovanou koncepci rozvoje a řízení školy, která vychází ze znalosti prostředí a místníc h
podmínek a stanovuje reálné cíle k dalšímu rozvoji. Příležitostí ke zlepšení je výraznějš í
prezentace konkrétních nástrojů pro dosažení očekávaných cílů účastníkům vzdělává ní.
Záležitosti podstatné pro realizaci vzdělávání řeší pedagogická rada, činnost předmětových
komisí slouží k podpoře odborné a metodické úrovně výuky v rámci jednotlivých předmětů.
Pozitivním zjištěním od minulé inspekční činnosti je účelnější nastavení kontrolní
a hospitační činnosti vedení školy, které je průběžně vyhodnocováno. Doporučením je pro
vyhodnocování kvality výuky v některých oblastech rozšířit hospitační činnost
i pro výchovnou poradkyni, což přispěje k optimalizaci výchovně vzdělávacího procesu.
Kvalitní personální zajištění vzdělávacího procesu přináší bezproblémové naplňová ní
školního vzdělávacího programu. Pedagogický sbor je po obměně vedení školy
stabilizovaný, kvalifikovaný, ke dni zahájení inspekční činnosti pouze jeden učitel neměl
odbornou kvalifikaci. Pedagogičtí pracovníci každoročně v rámci dalšího vzdělává ní
prohlubují své odborné znalosti a dovednosti. Vedení školy vychází vstříc jejich
požadavkům za současného zohlednění potřeb a možností školy. Mezi významné nástroje
podpory profesního růstu pedagogů patří i jejich vzájemné hospitace, které však jsou
ve škole prozatím realizovány spíše výjimečně.
Materiálně technické vybavení školy je na dobré úrovni. Od poslední inspekční činnosti byla
realizována např. rekonstrukce střechy a oprava fasády na budově školy, byly
rekonstruovány některé učebny a kabinety učitelů, proběhla výměna podlahové krytiny
v učebně anglického jazyka a instalovány nové vitríny na biologické exponáty na chodbě.
Většina učeben má k dispozici velkoplošné obrazovky, jejichž praktický přínos pro
vizualizaci učiva je částečně limitován jejich umístěním ve velké výšce nebo malou plochou
obrazovky ve velkých prostorách některých učeben. K pozitivní atmosféře školy přispívá
relaxační prostor pro žáky ve vestibulu, který bude v příštím školním roce modernizován.
Výkon specializovaných činností je rozložen mezi výchovnou poradkyni, která je zároveň
kariérovou poradkyní, a školního metodika prevence. Výchovná poradkyně se zabývá
zejména problematikou vzdělávání žáků se speciálními vzdělávacími potřebami,
komunikuje se školskými poradenskými zařízeními, informuje ostatní vyučující o vhodných
metodách práce s těmito žáky. Bylo by vhodné systematicky sledovat naplňová ní
podpůrných opatření a nastavit systém práce s nadanějšími a rychlejšími žáky. Školní
metodik prevence zpracovává preventivní program, který odpovídá potřebám školy.
Zajišťuje přednášky a akce pro žáky tak, aby byly vhodně pokryté jednotlivé oblasti
prevence. Důraz klade na sledování školního a třídního klimatu, mimo jiné za podpory nově
pořízeného počítačového programu. Budování vztahů v kolektivech je podpořeno
adaptačními kurzy, které jsou realizovány v délce dvou dnů. Bylo by vhodné zvážit, zda by
vyšší přínos kurzů neplynul z účasti členů školního poradenského pracoviště, kteří se jich
prozatím účastní pouze tehdy, jsou-li zároveň třídními učiteli v prvním ročníku.


                                            2/6
                          Hodnocení průběhu vzdělávání
Společným rysem sledovaných hodin byla promyšlená příprava učitelů na výuku, aby
hodiny byly obsahově maximálně naplněné. Kvalita sledované výuky byla různá, což
vyplynulo zejména z osobnostního nastavení učitelů, jejich zvyků nebo míry zkušeností.
Převažovala dominantní role učitele, kdy většina žáků byla pasivním příjemcem
sdělovaných informací. Učitelé byli jediným zdrojem informací, řídili rozhovor, diskuse
nebyla ve většině hodin ani iniciována. Žáci obvykle neprojevili snahu o sebevyjádření.
V menší míře docházelo ke komunikaci žáků ve dvojicích, skupinová práce či jiná
spolupráce byla zaznamenána spíše výjimečně. Při opakování a procvičování byla
v několika hodinách zařazena samostatná práce žáků.
Atmosféra hodin byla zpravidla klidná, v menší míře byla zaznamenána podpora
spontánního přístupu žáků k průběhu výuky. Ve většině hodin pedagogové seznamova li
v úvodu žáky především s tématem, popřípadě plánem hodiny, jen minimálně si však
stanovili konkrétní pedagogické cíle zaměřené na žáky. Pedagogická dovednost stanovit
vhodnou formou cíl výuky prozatím není ve škole systémově podporována např. nastavením
v rámci vize rozvoje jako prostředek k získání zpětné vazby od žáků k jejich uvědomění
vlastního učebního pokroku.
Probíraná témata byla prezentována s důrazem na hloubku odborných problémů, učivo bylo
logicky provázané. Chybělo sebehodnocení nebo vzájemné hodnocení žáků, a to
i v momentech, kdy se to přímo nabízelo (referáty žáků, samostatná práce s výukovou
aplikací v mobilu). Až na výjimky nebyla zaznamenána diferenciace výuky vzhlede m
k žákům se speciálními vzdělávacími potřebami či vzhledem k jejich zájmu o dané téma
nebo stupni jejich pokroku. Se všemi žáky učitelé obvykle pracovali stejnými metodami
a stejným tempem. Studijní potenciál žáků tak není zohledňován a jeho podpoření, rozvinutí,
je opomíjeno.
Názornost výuky zvyšovali učitelé využíváním didaktické techniky často formou projekce
prezentací, poslechu autentického textu nebo sledováním videa a následnou prací s těmito
vstupy. Jen v ojedinělých případech didaktickou techniku využívali i žáci k vyhledá vá ní
informací.
Zpětná vazba byla většinou poskytována učiteli, příležitosti pro vzájemné vrstevnické
hodnocení nebo sebehodnocení bylo vytvářeno jen minimálně, což nepodporovalo cílený
rozvoj komunikačních a dalších osobnostních kompetencí ani aktivizaci žáků. Pokud bylo
prováděno shrnutí učiva v závěru hodiny, pak převážně učiteli, bez aktivní účasti žáků.
Zhodnocení průběhu hodiny s efektivní zpětnou vazbou žákům o míře naplnění vzdělávac íc h
cílů téměř ve všech závěrech hodin chybělo.


                         Hodnocení výsledků vzdělávání
Škola sleduje průběžné i celkové výsledky žáků, účastníky vzdělávání i veřejnost seznamuje
s vyhodnocením úspěšnosti vzdělávacího procesu prostřednictvím webových stránek nebo
výroční zprávy o činnosti školy. Úroveň kvality vzdělávacího procesu posuzuje podle
ročníkových i maturitních výsledků žáků, úspěchů v projektech a soutěžích, vyhodnoc uje
také úspěšnost absolventů při přijímání na vysoké školy.
Ve školním roce 2023/2024 se ve škole vzdělávalo celkem 293 žáků, od minulé inspekce
přetrvávají výborné ročníkové výsledky, bezmála polovina žáků ukončila školní rok
s vyznamenáním. Neúspěšní žáci jsou spíše ojedinělou výjimkou. Lepších výsledků dosahují


                                           3/6
žáci osmiletého studia (ve většině z osmi tříd prospěla s vyznamenáním více než polovina
žáků). Podíl žáků s vyznamenáním v uvedeném školním roce ve čtyřletém studiu činil pouze
13 %.
Výsledky žáků u maturitních zkoušek jsou od minulé inspekce stabilní, žáci školy byli
ve společné části maturitní zkoušky úspěšnější, než byl průměrný výsledek gymnázií
v České republice. V roce 2024 všichni žáci absolvovali maturitní zkoušku úspěšně,
polovina žáků s vyznamenáním.
Žáci reprezentují školu v různých sportovních soutěžích, zúčastňují se soutěží a olympiád
v řadě předmětů (např. Bobřík informatiky nebo Lingvistická olympiáda, Náboj). Ve škole
jsou realizovány projektové dny (např. dvoudenní celoškolní projekt VODA), exkurze, den
praktické aktivity ve škole. Formou podpory volnočasových aktivit jsou žáci vedeni
k rozvoji a podpoře uměleckých aktivit a současně rozvoji sociálních i řady odborných
kompetencí. Významná a úspěšná je činnost divadelního souboru Gymnázia Lanškroun
Škeble.


                                         Závěry
Vývoj školy
– Změna na pozici ředitele školy a zástupce ředitele školy,
– průběžné zlepšování prostorových a materiálních podmínek školy.
Silné stránky
– Zvýšení efektivity kontrolní činnosti vedení školy, realizuje pravidelnou hospitační
  činnost, ze které pro učitele vyplývají konkrétní doporučení pro další činnost (2.1),
– výborné ročníkové výsledky vzdělávání žáků včetně výsledků maturitních zkoušek
  podporující úspěšné uplatnění absolventů v dalším vzdělávání (5.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká míra spolupráce učitelů, minimální využívání vzájemných hospitací jakožto
  příležitosti k rozvoji profesního růstu pedagogů (3.3),
– přetrvávající menší pestrost a účinnost metod a forem práce, nízké začlenění
  aktivizačních metod, minimální využívání různých informačních zdrojů pro aktivní práci
  žáků s informacemi (4.2),
– častá absence funkčních závěrů hodin, chybějící zpětná vazba ze strany žáků (4.2),
– absence individualizace a diferenciace vzhledem ke vzdělávacím potřebám žáků a jejich
  učebnímu potenciálu (4.3),
– minimální začleňování sebehodnocení nebo vzájemného hodnocení žáků (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Motivovat učitele k vzájemným hospitacím a sdílení mezi pedagogy nejen v rámci
  jednotlivých předmětů,


                                            4/6
– rozšířit hospitační činnost i na výchovnou poradkyni, metodicky podpořit učitele v práci
  s heterogenní třídou,
– účelněji pracovat ve struktuře vyučovacích hodin s didaktickým cílem hodiny zaměřeným
  na žáky,
– častěji vytvářet příležitosti pro vrstevnické hodnocení, ověřovat zejména v závěru hodin
  míru naplnění cíle včetně využití hodnocení průběhu hodiny a práce žáků,
– zaměřit se ve vyučovacích hodinách v souladu se stanoveným cílem také na výraznějš í
  diferenciaci učiva a činností s ohledem na zájem žáků o probírané téma nebo obor
  a na stupeň pokroku žáků,
– častěji využívat kooperativní činnosti, aby žáci měli více příležitostí ke spolupráci
  a získávali osobnostní kompetence potřebné pro jejich další život,
– zaměřit pozornost na technické možnosti využívání prostředků digitálních technologií
  ve třídách a jejich efektivní uplatnění ve výuce,
– zařazovat účelné závěrečné vyhodnocení splnění stanovených cílů v hodinách.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 22. 4. 2025
 2.   Školní vzdělávací program Gymnázia Lanškroun (čtyřleté všeobecné studium),
      platný od 1. 9. 2024
 3.   Školní vzdělávací program Gymnázia Lanškroun (osmileté všeobecné studium),
      platný od 1. 9. 2024
 4.   Školní řád Gymnázia Lanškroun, platný od 1. 9. 2023
 5.   Koncepce rozvoje školy na období 2023 - 2029
 6.   Dokumenty o realizaci dalšího vzdělávání pedagogických pracovníků, školní
      rok 2024/2025 (výběr)
 7.   Plán hospitační činnosti na školní rok 2024/2025 a vyhodnocení hospitační činnosti
      ve školním roce 2023/2024
 8.   Zápisy z jednání pedagogické rady, školní rok 2024/2025
 9.   Rozvrhy hodin tříd a učitelů, školní rok 2024/2025
10.   Třídní výkazy a matrika, školní rok 2024/2025 (výběr)
11.   Personální dokumentace k odborné kvalifikaci pedagogických pracovníků (výběr)
12.   Doklady z oblasti bezpečnosti práce a ochrany zdraví (výběr)



                                           5/6
13.   Dokumentace výchovného poradenství a preventivních programů, školní
      rok 2024/2025 (výběr)
14.   Dokumentace žáků se speciálními vzdělávacími potřebami, školní rok 2024/2025
      (výběr)
15.   Dokumentace k ukončování středního vzdělávání žáků, školní rok 2024/2025 (výběr)
16.   Výroční zpráva o činnosti školy, školní rok 2023/2024
17.   Inspekční zpráva, čj. ČŠIE-1608/21-E, ze dne 23. 2. 2022


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Martina Kutinová, školní inspektorka, vedoucí inspekčního týmu
 Bc. Daniela Růžová, kontrolní pracovnice
 Mgr. Hana Řebíčková, školní inspektorka
 Mgr. Martin Valášek, školní inspektor
3. 6. 2025




                                          6/6
