                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-176/23-T


Název                                Wichterlovo gymnázium, Ostrava-Poruba,
                                     příspěvková organizace
Sídlo                                Čs. exilu 669/16, 708 00 Ostrava-Poruba
E-mail                               reditel@wigym.cz
IČO                                  00842702
Identifikátor                        600017648
Právní forma                         příspěvková organizace
Zastupující                          Mgr. Jan Netolička
Zřizovatel                           Moravskoslezský kraj
Místo inspekční činnosti             Čs. exilu 669/16, 708 00 Ostrava-Poruba
Inspekční činnost na místě           24. 1. 2023 − 27. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Wichterlovo gymnázium, Ostrava-Poruba, příspěvková organizace (dále „škola“) vykonává
činnost střední školy. Ve školním roce 2022/2023 střední škola vzdělává ve 24 třídách
celkem 695 žáků, z toho v oboru vzdělání 79-41-K/41 Gymnázium (čtyřleté) 232 žáků,
v oboru vzdělání 79-41-K/81 Gymnázium (osmileté) 463 žáků. Od poslední inspekční
činnosti ve školním roce 2015/2016 se počet žáků i pedagogů školy postupně zvyšova l.
K termínu inspekční činnosti evidovala škola 36 žáků se speciálními vzdělávac ími
potřebami, dva z nich jsou vzděláváni podle individuálního vzdělávacího plánu. Pěti žákům
bylo povoleno vzdělávání podle individuálního vzdělávacího plánu z jiných závažnýc h
důvodů.


                         Hodnocení podmínek vzdělávání
Ředitel školy (dále „ředitel“) vykonává funkci od ledna 2015. Na organizaci a hodnocení
vzdělávání se společně s ním podílí jeho dva zástupci. Delegování kompetencí a povinnos tí
na jednotlivé pracovníky je účelné a odpovídá potřebám školy. Strategické cíle a stanovení
podmínek pro jejich dosažení vychází z vlastní analýzy školy, jsou reálné a odráží se
v činnosti školy. Prioritou pro školní rok 2022/2023 je zajištění služeb školního psychologa,
zaměření vzdělávání pedagogů na rozvoj měkkých kompetencí a osobnostní rozvoj,
rekonstrukce vnitřní sítě školy k podpoře širšího využití informačních technologií ve výuce
a rozvoje digitálních kompetencí žáků i v předmětech mimo informatiku. Naplňování
vytýčených cílů je průběžně sledováno, vyhodnocováno a je součástí aktuálních dokumentů
školy. Hospitační činnost je plánována, prováděna průběžně, pedagogům je poskytována
odpovídající zpětná vazba na kvalitu výuky včetně doporučení pro další pedagogickou práci.
V rámci hospitační činnosti je ověřováno i praktické využití získaných poznatků z dalšího
vzdělávání pedagogů. Doposud se však v oblasti výuky nedaří realizovat dostatečně účinné
postupy k naplnění doporučení z předchozí inspekční činnosti týkající se sebehodnocení
žáků. Ředitel vytváří podmínky pro další vzdělávání pedagogických pracovníků a věnuje
potřebnou pozornost vlastnímu profesnímu rozvoji. Vzdělávací aktivity jsou plánovány
s ohledem na současné potřeby školy a zohledňují i potřeby a zájmy vyučujících. Vzájemná
spolupráce pedagogů spočívá ve sdílení informací o žácích, výměně materiálů k výuce,
předávání pedagogických zkušeností i inspirace prostřednictvím vzájemných hospitací
a tandemové výuky. V potřebné míře je orientována také na vzdělávací výsledky žáků.
Účinně je nastavena podpora a metodické vedení začínajících učitelů.
V období distančního vzdělávání realizovala škola mezi zákonnými zástupci, pedagogy
i žáky dotazníkové šetření zaměřené na školní vytíženost žáků a porovnání s obdobím
prezenční výuky, se získanou zpětnou vazbou dále aktivně pracovala. Poradenské služby ve
škole jsou žákům i zákonným zástupcům poskytovány výchovnou poradkyní
a koordinátorkou nadání v jedné osobě, školní metodičkou prevence a kariérovou poradkyní.
Ředitel usiluje s ohledem na aktuální potřeby žáků o rozšíření poskytovaných služeb
školního poradenského pracoviště o školního psychologa.
Škola dlouhodobě aktivně spolupracuje s různými externími partnery např. v oblasti
prevence, péče o žáky se speciálními vzdělávacími potřebami, podpory nadaných žáků,
environmentální výchovy a soutěží. Do vzdělávání žáků se pozitivně promítá zapojení školy
do různých projektových aktivit, které např. umožňují mobilitu žáků a rozvoj jejich
jazykových dovedností, účinnou podporu talentovaných žáků, zajištění technického
vybavení a vzdělávání žáků i učitelů v oblasti robotiky a vytvoření elektronického portálu
pro výuku matematiky v pěti jazycích a různých úrovních obtížnosti, který je využívá n



                                            2/8
ve výuce. Finanční prostředky z projektových aktivit škola získala a využila na tandemovou
výuku, vzdělávání pedagogů, zapojení odborníků z praxe do výuky, vzájemnou spolupráci
pedagogů různých škol, činnost kariérového poradce a zakoupení notebooků a iPadů.
Prostorové a materiální podmínky odpovídají potřebám realizovaných školních
vzdělávacích programů. Ředitel jejich stav průběžně vyhodnocuje a zlepšuje. Od poslední
inspekční činnosti bylo vybudováno zázemí pro relaxaci žáků, podle možností školy je
postupně zlepšováno pracovní prostředí učitelů. V etapách probíhá rekonstrukce vnitř ní
datové sítě školy. Byla zřízena laboratoř moderních technologií vybavená např. 3D
tiskárnami, humanoidními roboty, laserovým plotrem, 3D skenerem. Došlo k rekonstrukci
laboratoře chemie, vznikla nová multimediální učebna vybavena notebooky, byla
dovybavena posilovna a zřízen spinningový sál. Průběžně byly nakupovány pomůcky pro
výuku a byl modernizován fond učebnic českého jazyka a matematiky. V průběhu inspekční
činnosti byly učebny i jejich vybavení účelně využívány.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách. Úrazovost žáků má klesající tendenci, vedení školy
provádí její rozbor a přijímá potřebná opatření. Školní stravování je zajištěno
prostřednictvím jiného poskytovatele.


                          Hodnocení průběhu vzdělávání
Průběh vzdělávání byl sledován hospitacemi ve třídách osmiletého a čtyřletého gymná zia,
úroveň výuky byla na nižším i vyšším stupni gymnázia srovnatelná. Výuka probíhala
v příznivé pracovní atmosféře se vstřícným přístupem učitelů a vzájemným respektem.
V průběhu vzdělávání byli vhodně podporování žáci s hlubším zájmem o daný obor, u žáků
se speciálními vzdělávacími potřebami byly respektovány jejich vzdělávací obtíže. Potřebná
individuální podpora žákům byla poskytována prostřednictvím asistentů pedagoga. Zaujetí
a odbornost pedagogů účinně podporovaly zájem žáků o probíranou učební látku. Důraz byl
kladen nejen na získávání nových vědomostí, nýbrž i na rozvoj gramotností a praktických
dovedností s využití získaných poznatků v reálném životě. Při vzdělávání bylo účelně
uplatňováno široké spektrum forem a metod práce, které umožňovaly vysokou míru
aktivního zapojení žáků. Ve většině sledované výuky byla využita práce ve dvojicích nebo
ve skupině, žáci byli vedeni k vzájemnému předávání zkušeností a rozvíjení jejich
dovedností pracovat, komunikovat a plnit úkoly v týmu. Napříč sledovanou výukou byl
vytvářen dostatečný prostor pro vyjádření názorů žáků, argumentac i, diskuzi, žáci byli
podněcováni k přemýšlení a samostatnému odvozování nových poznatků. Efektivitu
vzdělávání zvyšovala i účinná práce s chybou a mezipředmětové propojení, které
umožňovalo porozumění učivu v širších souvislostech i rozvoj digitálních dovedností žáků.
Žáci pracovali s různými typy úloh včetně problémových a byli vedeni k práci s informace mi
např. z textů, videoukázek, audionahrávek, učebnic, internetu. Jen v menší části výuky byl
vytvářen prostor pro samostatné vyhledávání, porovnávání a vyhodnocení informací z více
různých zdrojů. Dílčím nedostatkem sledované výuky bylo chybějící sebehodnocení žáků
jako součást ověření dosažení vzdělávacího cíle, nebyly využity příležitosti pro vzájemné
hodnocení žáků.
Při vzdělávání v českém jazyce a společenskovědních předmětech navazovalo nové učivo
na již osvojené vědomosti žáků a bylo optimálně propojeno s poznatky z jiných předmětů,
s vlastními zkušenostmi žáků, příklady z regionu i s aktuálním děním ve společnosti. Výklad
učiva byl vhodně podpořen videoukázkami, pracovními listy, texty. Zařazené aktivity byly
zacílené na rozvoj praktických dovedností, čtenářské gramotnosti i formování postojů žáků.



                                           3/8
V průběhu výuky byly vytvářeny četné příležitosti k řečovým projevům a prezentaci
skupinové práce před třídou.
Výuka cizích jazyků se vyznačovala dynamickým střídáním činností a efektivním využitím
aktivizujících prvků. Vedením výuky výhradně v cílovém jazyce učitelé vytvářeli podnětné
jazykové prostředí, žáci prokazovali velmi dobrou úroveň osvojení cizího jazyka. V průběhu
vzdělávání byly rovnoměrně rozvíjeny produktivní i receptivní dovednosti. Výuka
směřovala k praktickému využití poznatků. Gramatické i lexikální učivo bylo procvičováno
spontánně při společné i samostatné práci žáků s texty i při nácviku komunikač níc h
dovedností ve dvojicích. Dostatečný prostor byl vytvářen pro delší samostatné mluve né
projevy žáků. Vhodně byla uplatněna diferenciace výuky ve vztahu k nadaným žákům
i žákům s dílčími obtížemi při osvojování cizího jazyka.
Výuka v matematice a přírodovědných předmětech byla promyšlená a organizačně dobře
zvládnutá, zařazené vzdělávací strategie a postupy odpovídaly charakteru probíraného učiva
i potenciálu a vysoké motivovanosti žáků. Ve většině sledované výuky byl vyváženě
zastoupen výklad nového učiva a procvičování již osvojených znalostí. Důraz byl kladen na
rozvoj matematické gramotnosti, logického myšlení, správné vyjadřování a dodržování
stanovených postupů řešení. Učivo bylo vhodně aplikováno na příkladech z běžného života,
propojeno se zkušenostmi žáků, názornost účinně podpořily žákovské i demonstrační
pokusy, využití didaktické techniky a názorných pomůcek. Žáci se aktivně zapojovali do
individuálních činností, uměli zaujmout postoj k probírané problematice a obhájit svůj
názor. |Nadaným žákům a žákům s vyšším zájmem o předmět vytvářeli vyučující potřebný
prostor pro iniciativu, formulaci hypotéz a jejich odůvodnění.
Různorodá nabídka volitelných předmětů napříč humanitními i přírodovědnými obory
umožňuje žákům rozšiřovat znalosti a dovednosti v oblastech, ve kterých se chtějí profilo vat
a rozvíjet své nadání. Žákům je prostřednictvím kariérové poradkyně nabízená pomoc při
optimálním výběru volitelného předmětu k podpoře efektivního rozvoje potenciálu žáků.
V průběhu celého školního roku organizuje škola četné aktivity, které doplňují běžnou
výuku, prohlubují znalosti i dovednosti žáků a přispívají k naplnění stanovenýc h
vzdělávacích cílů.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocová ny
v pedagogických radách. Po období distančního vzdělávání škola využila možnosti
dobrovolné účasti na ověření výsledků vzdělávání žáků ve vybraných ročnících osmileté ho
gymnázia. Žáci školy dosahují v průběhu vzdělávání velmi dobrých studijních výsledků.
Ve školním roce 2021/2022 prospěli všichni žáci, více než polovina žáků s vyznamená ním.
Ve srovnání s předchozími školními roky (2019/2020 a 2020/2021) jsou výsledky žáků
vyrovnané. Žákům s případnými studijními obtížemi je poskytováno individuá lní
i skupinové doučování a možnost individuálních konzultací. Zákonní zástupci jsou
o výsledcích vzdělávání žáků průběžně informováni.
K objektivnímu posouzení výsledků vzdělávání se škola zapojuje do externího výběrového
zjišťování výsledků žáků, ve kterém dlouhodobě vykazuje výbornou a nadprůměrno u
úroveň. Zpětnou vazbu na dosaženou úroveň poskytovaného vzdělávání získává škola
rovněž z úspěšnosti žáků u maturitní zkoušky a při přijímacím řízení k dalšímu studiu.
U společné části maturitní zkoušky dosahovali žáci lepších výsledků než je průměr stejného
oboru vzdělání v ČR. Ve školním roce 2018/2019 až 2020/2021 vykazovali žáci při
ukončování vzdělávání stoprocentní úspěšnost. Zjištěné výsledky jsou analyzo vá ny


                                            4/8
a využívány k dalšímu směřování vzdělávacího procesu, podle potřeby jsou přijímá na
adekvátní opatření. V dalším studiu na vysokých školách pokračuje 95 % absolventů
školního roku 2021/2022.
Škole se daří identifikovat nadané a talentované žáky. Sdílená a průběžné aktualizo va ná
databáze talentovaných, nadaných a motivovaných žáků (k termínu inspekční činnosti
106 žáků) umožňuje jejich optimální zapojení do různých aktivit bez případného přetěžování
a současně poskytování individuální podpory v předmětech, ve kterých jsou méně úspěšní.
Realizované aktivity k rozvoji potenciálu žáků jsou nastaveny pro všechny ročníky
a zahrnují různé oblasti vzdělávání. Talentovaní žáci jsou zapojováni do dlouhodobýc h
programů organizovaných univerzitami a firmami. Účastní se badatelských pobytů
s přírodovědným a ekologickým programem i různých kurzů Centra pro talentova no u
mládež, které jsou vedeny v anglickém jazyce a zahrnují široké spektrum oborů.
Ve spolupráci s Karlovou univerzitou nabízí škola nadaným žákům stáže s účastí na
odborných přednáškách a vědecké činnosti. V průběhu celého školního roku jsou žáci
motivováni k účasti ve středoškolské odborné činnosti a četných olympiádách a soutěžích.
Úspěšně reprezentují školu v celostátních soutěžích (např. Prezentiáda, soutěž
v programování, chemická, logická, matematická olympiáda, středoškolská odborná
činnost) i na mezinárodní úrovni (např. fyzikální soutěž, soutěž v programování). V rámci
studentské konference „Inspiro“ dostávají žáci příležitost prezentovat svou práci v oborech,
ve kterých vynikají, a inspirovat ostatní žáky. Vybraní žáci se účastnili prezenčně i on-line
mezinárodních workshopů v Číně.
Žákovské znalosti a dovednosti jsou rozvíjeny prostřednictvím nabídky činnosti v různých
kroužcích (např. matematika pro chytré hlavy, kroužek psaní všemi deseti, programová ní
robotů, žurnalistický kroužek, kroužek deskových her v angličtině). Škola vytváří také četné
příležitosti k rozvoji sociálních a občanských kompetencí žáků, k podpoře jejich inicia tivy
a sounáležitosti s komunitou města. Žáci aktivně pracují ve studentském parlamentu,
zapojují se do ekologických projektů a dobročinných sbírek, vydávají dva školní časopisy,
vystupují s pěveckým sborem. Rozvoj prezentačních a jazykových dovedností škola
podporuje prostřednictvím studentské vědecké konference, při které žáci prezentují své
příspěvky v anglickém jazyce. Účast žáků v programu „Mezinárodní cena vévody
z Edinburghu“ podporuje jejich všestranný osobní rozvoj v oblasti sportu, rozvoje talentu,
dobrovolnictví a dobrodružné expedici. Svou kreativitu žáci mohli uplatnit při organizac i
ostravské přednáškové noci, v rámci které např. vytvořili webové stránky, mobilní aplikaci,
propagační předměty a rekvizity pro únikovou hru. Pro žáky základních škol a veřejnost
pořádají první školní den populárně vzdělávací aktivity.
V průběhu vzdělávání jsou žáci zapojováni do preventivních aktivit, které vychází
ze zjištěných potřeb školy a jsou tematicky zaměřené na konkrétní věkové skupiny. Vhodná
témata primární prevence jsou začleňována také do výuky vybraných předmětů. Pro nové
třídní kolektivy jsou organizovány adaptační pobyty, pro žáky prvních ročníků nižšího
gymnázia byly ve spolupráci s externími odborníky realizovány programy na podporu
klimatu tříd. Případné negativní projevy chování žáků jsou řešeny bezodkladně, škola
spolupracuje se zákonnými zástupci a podle potřeby využívá konzultace s externími
pracovníky. Žáci mají k dispozici anonymní schránku důvěry, upřednostňují však možnost
individuálních konzultací s pracovníky školního poradenského pracoviště.
Škola informuje o své vzdělávací nabídce a aktivitách prostřednictvím webových stránek,
sociálních sítí, organizací „Dnů otevřených dveří“ a v regionálních mediích. Úspěšně se
škola prezentuje při spolupráci se základními, středními a vysokými školami, je pořadatelem




                                            5/8
soutěže v anglických reáliích „Globetrotter“      a mezinárodní     matematické    soutěže
„Moravskoslezský matematický šampionát“.


                                         Závěry
Vývoj školy
- Od poslední inspekční činnosti ve školním roce 2015/2016 došlo k postupnému nárůstu
  počtu žáků a tříd (z 563 v 19 třídách na 695 ve 24 třídách) i počtu učitelů (z 47 na 60),
  byla zřízena funkce koordinátora nadání a nastaven efektivní systém podpory nadaných
  žáků. Škola se zapojila do četných projektů, zlepšily se materiální podmínky pro
  vzdělávání.
- Doporučení z minulé inspekční činnosti byla zohledněna částečně. Došlo k zefektivně ní
  kontrolní činnosti a organizace vyučovacích hodin. Zařazování sebehodnocení
  a vzájemného hodnocení žáků však doposud není přirozenou součástí výuky.

Silné stránky
- Žáci školy dosahují velmi dobrých výsledků v průběhu vzdělávání i při jeho ukončování,
  jsou úspěšní v externím testování a soutěžích na celostátní i mezinárodní úrovni.
- Promyšlený a funkčně nastavený systém podpory žáků s nadáním umožňuje rozvoj jejich
  potenciálu.
- Efektivní volba vzdělávacích strategií a zapojení žáků do četných školních
  a mimoškolních aktivit podporuje aktivitu žáků, vzájemnou spolupráci i jejich sociální
  a osobnostní rozvoj.
- Jasně stanovená strategie rozvoje školy je transparentní, vymezuje priority a stanovené
  cíle, které se daří úspěšně postupně realizovat.
- Vedení školy účelně vyhledává možnosti zapojení do projektů, které umožnují
  zkvalitňovat podmínky a průběh výuky.

Slabé stránky a/nebo příležitosti ke zlepšení
- Žáci jsou v nižší míře vedeni k samostatné práci s informacemi z více různých zdrojů,
  k jejich vyhledávání, porovnávání a vyhodnocení.
- Sebehodnocení a vzájemné hodnocení je ve výuce nadále uplatňováno jen ojediněle,
  účinnost zavedených opatření se doposud dostatečně neprojevila.

Doporučení pro zlepšení činnosti školy
- Vytvářet ve výuce podle možností více příležitostí pro samostatnou práci žáků s různými
  typy informačních zdrojů.
- Zaměřit se v závěrech hodin na sebereflexi žáků a zhodnocení jejich individuálního
  pokroku.
- Posilovat v souvislosti s návratem žáků po distanční výuce aktivity zaměřené na
  wellbeing žáků i pedagogů.




                                           6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2022/2023
 2.   Výjimka z nejvyššího počtu žáků ve třídě ze dne 31. 8. 2022
 3.   Strategie rozvoje školy 2021-2024 ze dne 31. 8. 2021
 4.   Výroční zpráva o činnosti školy za školní rok 2021/2022 ze dne 11. 10. 2021
 5.   Plán dalšího vzdělávání pedagogických pracovníků na školní rok 2022/2023 ze dne
      31. 8. 2022
 6.   Plán hospitační činnosti na školní rok 2022/2023 ze dne 30. 8. 2022, záznamy
      z hospitační činnosti ve školním roce 2021/2022 a 2022/2023 (vzorek)
 7.   Zápisy z porad ve školním roce 2021/2022 a 2022/2023, zápisy z jednání
      předmětových komisí ve školním roce 2021/2022 a 2022/2023 (vzorek)
 8.   Školní preventivní strategie 2019 – 2027 ze září 2019, Minimální preventivní program
      na školní rok 2022/2023 ze dne 1. 9. 2022
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Školní matrika střední školy vedená ve školním roce 2021/2022 (vzorek)
12.   Dokumentace k finančním podmínkám školy vedená ve školním roce 2020/2021
      a 2021/2022 k datu inspekční činnosti (vzorek)
13.   Dokumentace školy k zajištění bezpečnosti a ochrany zdraví žáků vedená ve školním
      roce 2021/2022 (vzorek)
14.   Smlouva o zabezpečení školního stravování ze dne 7. 12. 2017 s účinností
      od 1. 1. 2018




                                           7/8
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Šárka Šustková, školní inspektorka,
 vedoucí inspekčního týmu
 PhDr. Ing. Ivana Teichmannová,
 školní inspektorka

 Ing. Hana Maľarová, školní inspektorka

 Ing. Jaroslav Král, školní inspektor




Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
