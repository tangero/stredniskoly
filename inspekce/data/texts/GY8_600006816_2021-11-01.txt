                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-1291/21-S


Název                                Gymnázium Václava Hraběte, Hořovice, Jiráskova 617
Sídlo                                Jiráskova 617, 268 01 Hořovice
E-mail                               gvh@gvh.cz
IČ                                   47558458
Identifikátor                        600006816
Právní forma                         Příspěvková organizace
Zastupující                          PhDr. Jiří Vlček
Zřizovatel                           Středočeský kraj
Místo inspekční činnosti             Jiráskova 617, 268 01 Hořovice
Termín inspekční činnosti            1. − 4. listopadu 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                          Charakteristika
Příspěvková organizace vykonává činnost střední školy (dále „škola“). Škola k 30. září 2021
vzdělávala 342 žáků v denní formě osmiletého (227 žáků) a čtyřletého (115 žáků) oboru
vzdělání s maturitní zkouškou. Naplněnost školy je dlouhodobě stabilní a aktuálně činí 95 %.
Škola identifikuje sedm žáků se speciálními vzdělávacími potřebami (dále SVP). Jeden
zahraniční žák na studijním pobytu má jazykovou bariéru. Ředitel povolil dalším čtyřem


2021/2022
žákům individuální vzdělávací plán z důvodu jejich vzdělávání v zahraničí či jiných
závažných důvodů. Žáci mají zajištěné stravování ve školní jídelně, která sídlí v budově
sousední základní školy.


                         Hodnocení podmínek vzdělávání
Stabilní koncepční záměry škola převážně naplňuje. Vzrostla kvalifikova no st
pedagogického sboru, zlepšily se materiální a finanční podmínky. Dlouhodobě se daří
motivovat žáky k celkově dobrým výsledkům. Příležitostí ke zlepšení je systematická
podpora nadaných žáků. Ředitel působí ve své funkci od roku 2000. Při řízení školy
pragmaticky uplatňuje styl neformálního vedení a úzce spolupracuje se svým zástupcem.
Pedagogická rada účelně projednává průběh a výsledky vzdělávání, předmětové komise se
vhodně zabývají plněním ŠVP, organizací školních akcí aj. Nižší účinnost kontrolní činnosti
se projevila např. v neaktualizování obsahu ŠVP ve vztahu ke vzdělávání žáků se SVP
a žáků nadaných a v neúplné dokumentaci školního poradenského pracoviště, chybí strategie
předcházení školní neúspěšnosti. Kvalitu výuky sleduje vedení školy a učitelé
při vzájemných hospitacích, příležitostí ke zlepšení je sledování efektivnosti přijatých
opatření a uplatňování poznatků z dalšího vzdělávání pedagogických pracovníků (dále
DVPP).
Od minulé inspekční činnosti došlo k částečné obměně pedagogického sboru. Vzrostla
kvalifikovanost, až na jednoho studujícího jsou všichni učitelé odborně kvalifikova ní.
Systém uvádění učitelů je funkční. Pedagogové jsou zapojeni do DVPP, které odpovídá
potřebám školy částečně, oblasti práce s nadanými žáky se věnuje jen v malé míře.
Výchovný poradce a zároveň školní metodik prevence vykonává obě funkce s akcentem
na předcházení rizikovému chování, což se projevuje v kvalitním programu sportovních
a zážitkových aktivit. Na oblast výchovného poradenství má nepříznivý vliv jeho
nekvalifikovanost. Systém podpory žáků s individuálními vzdělávacími plány udělenýc h
z jiných závažných důvodů je funkční.
Škola má nastavena pravidla konstruktivní spolupráce všech účastníků vzdělávání. Učitelé
vůči žákům uplatňují vstřícný a věcný přístup. Vnitřní komunikační systém je vhodně
doplněn o výukovou platformu z distanční výuky.
Finanční a materiální podmínky účinně podporují realizaci ŠVP. Škola využívá městskou
budovu společně se základní školou. Prostorové podmínky jsou tím částečně omezené, což
ale vzhledem k dobrým vztahům obou škol není překážkou pro naplňování ŠVP. Nedostatek
vlastních prostor pro výuku tělesné výchovy škola řeší partnersky, vhodně využívá místní
širokou nabídku sportovišť. Díky vícezdrojovému financování mj. i sponzorskými dary
od absolventů a zákonných zástupců zlepšila škola vybavení pomůckami.
Podmínky zajištění bezpečnosti a ochrany zdraví žáků jsou zakotveny ve vnitř níc h
předpisech. Míra úrazovosti je nízká. Realizovaná opatření (zabezpečení vstupu, poučení
žáků, řády odborných učeben, systém dohledů aj.) byla v průběhu inspekční činnosti účinná.
Žáci dodržovali školním řádem stanovená pravidla, spolupracovali a chovali se k sobě
ohleduplně.
Škola se aktivně zapojuje do společenského života města a účinně spolupracuje
s rodičovskou veřejností a zřizovatelem.




2021/2022                                   2
                          Hodnocení průběhu vzdělávání
Výuka vhodně navazovala na vzdělávací obsah minulého školního roku, jehož převážná část
probíhala formou distančního vzdělávání. Většinou bylo dobře zřejmé účelné opakování
znalostí a dovedností žáků a většinou pozitivní atmosféra a vzájemný respekt učitelů a žáků.
Od minulého inspekčního hodnocení přetrvává rozdílný podíl žáků na tvorbě výuky
v závislosti na její organizaci jednotlivými vyučujícími. Ve většině hodin učitelé využíva li
frontální formu výuky, pouze částečně účelnou, kterou kombinovali se zdařilou samostatnou
prací žáků. Kooperativní formy zařazovali jen v pětině sledovaných hodin. Ve sledované
výuce byla méně patrná motivace žáků k rozvíjení kritického myšlení, k práci s různými
informačními zdroji, k využívání reálných situací pro podporu pochopení souvislos tí
a názornosti výuky a realizace postojových cílů. V závěru hodin se učitelé nedostatečně
věnovali shrnutí a zhodnocení probraného učiva a jen ojediněle využívali zpětnou vazbu
formou vzájemného hodnocení nebo sebehodnocení žáků. Diferenciace výuky zejména
ve vztahu k nadaným žákům byla vhodně uplatněna pouze v pětině hodin.
V českém jazyce a literatuře učitelé správně rozvíjeli dosavadní žákovské znalosti
a dovednosti a aktivizovali žáky problémovými otázkami. Žáci efektivně pracovali
v organizačně pestrých hodinách literatury zaměřených na motivaci k vlastní četbě
a k uměleckému přednesu, které byly založeny na vrstevnickém učení a vzájemné m
hodnocení. V polovině hodin založených na předávání hotových informací a na procvičování
učiva učitelé až na výjimku žáky dostatečně nevedli k práci s textem ani k obsahově náročné
komunikaci. Ojediněle byla zaznamenána účinná podpora nadaných.
Při výuce společenskovědních předmětů učitelé dobře využívali zkušenosti z reálnýc h
životních situací a správně rozvíjeli postojové cíle. Žáci byli účinně aktivizo vá ni
při interpretaci vhodných obrazových i textových materiálů. Zvolená organizace
výuky však nevedla ve většině hodin ke vzájemné spolupráci a komunikaci žáků.
Výuka anglického a francouzského jazyka byla převážně zdařilá a správně vedena výhradně
v cizím jazyce. Byly obvykle účelně využity různé formy a metody práce. Učitelé dobře
rozvíjeli poslech a čtení s porozuměním, méně již řečové dovednosti. Výuku německého
jazyka učitelé pouze ojediněle realizovali v cizím jazyce a požadované jazykové kompetence
rozvíjeli jen částečně. Efektivní časové využití vyučovacích hodin, vhodná zpětná vazba
a motivační aktivity byly zaznamenány ve velmi malé míře.
Při výuce matematiky v celých třídách byla převážně zaznamenána malá zpětná vazba pro
vyučujícího ohledně dosažení vzdělávacího cíle. V rámci matematických cvičení nebo
v půlených třídách převládala vhodná práce ve skupinách nebo ve dvojicích. Vyučujícím se
dařilo vést žáky ke kreativitě a k pokládání otázek či ke sdělování svých samostatnýc h
řešení. Diskuze s učitelem či spolužáky měla vždy pozitivní vliv na utvrzení a získávání
potřebných dovedností a vědomostí. Byla zaznamenána i správná diferenciace úkolů.
Ve výuce informačních technologií a programování učitelé žáky správně aktivizo va li
samostatnou prací. Učitelé zdařile navazovali na jejich dosavadní zkušenosti s výukovými
aplikacemi. Byla zaznamenána účelná práce s chybou a v hodině programová ní
i diferenciace obsahu zadání samostatné práce.
V přírodovědných předmětech byly patrné praktické přesahy do reálného života, stejně jako
dobrá podpora názornosti výukovými videi, pracovními listy a učebnicemi. Převažovala
frontální forma výuky, většinou účelná, kombinovaná se samostatnou prací žáků. Vhodná
podpora kompetence komunikativní a k řešení problémů byla zaznamenána v menší míře.
Učitelé si dobře zjišťovali zpětnou vazbu pochopení učiva jak v průběhu hodiny, tak i např.
pomocí internetové aplikace.




2021/2022                                    3
V hudební výchově byli žáci vhodně motivováni. Svůj zájem o předmět projevovali ať již
při společném zpěvu, tak při prezentaci ukázek jednotlivých hudebních žánrů. Učitel dobře
využil dovedností žáků z jejich zájmové činnosti.
Sledovaná výuka tělesné výchovy byla zdařilá. V úvodní části vyučují zařadili rozcviče ní,
které správně odpovídalo očekávaným cílů výuky, následný průběh hodin byl efektivní.
Všechna zadávaná cvičení zohledňovala pohybové schopnosti žáků. Nebyli přetěžováni,
náročná cvičení byla střídána uvolňovacími cviky. Učitelé je vedli ke správnému provedení
zadávaných úkolů. Pozitivem všech sledovaných hodin byla vysoká aktivita žáků a učiteli
používané převažující kladné hodnocení.


                         Hodnocení výsledků vzdělávání
Při posuzování míry dosažení výstupů ŠVP škola efektivně využívá běžné interní nástroje.
Vhodně je doplňuje externím hodnocením v podobě různých testování, výsledků jednotných
přijímacích i maturitních zkoušek a umístění žáků v soutěžích. Informace o průběžném
hodnocení jsou žákům i zákonným zástupcům operativně dostupné prostřednictvím
informačního systému a pravidelných třídních schůzek. Vedení školy výsledky vzdělává ní
pravidelně statisticky hodnotí při jednáních pedagogické rady a na poradách. V rámci
vlastního hodnocení si škola v období distanční výuky účelně zmapovala prostor v oblasti
hodnocení spokojenosti se vzděláváním, s prostředím školy, s učiteli a s výukou formou
anonymního dotazníku pro žáky.
Z dosahovaných výsledků v průběhu vzdělávání je patrné, že většina žáků přistupuje k výuce
zodpovědně a že se jim dobře daří naplňovat požadované výstupy ŠVP. Jejich adaptace
na systém gymnaziálního vzdělávání při přechodu do prvního ročníku a do primy probíhá
úspěšně, i v průběhu vzdělávání žáci neprospívají pouze ojediněle. V roce 2018/2019 byl
průměrný prospěch žáků 1,4 a téměř dvě třetiny z nich prospěly s vyznamená ním.
Ve školních rocích 2019/2020 a 2020/2021, tj. v období částečné nebo převážné distanční
výuky, se celkový průměrný prospěch zlepšil na 1,25 a s vyznamenáním prospěly více než
tři čtvrtiny žáků. Projevila se tak specifika hodnocení distanční výuky, při které učitelé
zohledňovali rozvoj kompetencí žáků, zejména při hodnocení aktivity a přístupu k předmětu.
Nejlepších výsledků dlouhodobě dosahují žáci nižšího stupně osmiletého oboru. Prospěch
žáků čtyřletého i vyššího stupně osmiletého oboru vzdělání je dlouhodobě porovnatelný,
ve školním roce 2020/2021 byl lepší u žáků čtyřletého oboru vzdělání. Žáky se SVP škola
identifikuje, jejich průměrný prospěch je srovnatelný s ostatními žáky.
V průběhu vzdělávání prospívá v průměru více než polovina (ve školním roce 2020/2021
dvě třetiny) žáků s vyznamenáním. Obdobné výsledky žáci dosahují i při maturitní zkoušce.
V posledních třech letech ji úspěšně vykonali všichni žáci. Ve společné části maturitní
zkoušky jsou celkové výsledky žáků v cizím jazyce, v českém jazyce a literatuře
i v matematice v průměru dlouhodobě lepší, než je průměr všech gymnázií v republice.
Škola si je vědoma důležitosti pozitivní motivace a dbá na oceňování svých žáků, počet
pochval převyšuje počet kázeňských opatření. Absence žáků se ve školním roce 2018/2019
pohybovala kolem 135 hodin na žáka, v letech 2019/2020 a 2020/2021 vzhlede m
k organizaci distanční výuky poklesla na dvě třetiny, resp. třetinu, neomluvená absence se
nevyskytla.
I když žáci dosahují převážně celkově dobrých výsledků vzdělávání, některými problémy se
škola systémově nezabývá. Škola nemá ucelenou a promyšlenou strategii předcházení školní
neúspěšnosti v oblasti prospěchu a řešení vysoké absence některých žáků, těžiště práce leží
na jednotlivých učitelích. To je patrné např. z podrobných výsledků maturitní zkoušky.
V minulých třech letech je zřejmé zhoršování výsledků žáků osmiletého oboru vzdělání.


2021/2022                                   4
Žáci čtyřletého oboru dosáhli v roce 2020/2021 i při ukončování vzdělávání lepších
výsledků než žáci oboru osmiletého. Žáci vyššího gymnázia navíc dosahují výrazně vyšší
absence než žáci čtyřletého oboru. Důraz není také kladen na účinnou podporu nadaných
a talentovaných žáků, což bylo patrné i ze sledovaného průběhu vzdělávání. Vedení školy
výsledky vzdělávání žáků analyzuje, přijatá opatření jsou však účinná pouze ve vztahu
k čtyřletému oboru vzdělání.
Široká nabídka a realizace volitelných seminářů umožňuje vhodnou profilaci žáků. Přípravě
pro maturitní zkoušku škola účelně věnuje systemizační semináře v závěrečném ročníku,
klíčové kompetence žáci rozvíjejí v dlouhodobějších projektech. Nově škola zavedla
seminární práce z chemie. Pro rozvoj zájmů v oblasti tělesné a estetické výchovy škola
vhodně pořádá vlastní sportovní akce, umělecká vystoupení, vydává školní časopis a literár ní
almanach. Žáky se daří motivovat k účasti ve vědomostních soutěžích a olympiádách.
Organizované aktivity na podporu primární prevence zohledňují aktuální stav ve škole
a vhodně reagují na nejčastěji řešené rizikové chování žáků. Jejich problémy jsou účelně
řešeny formou rozhovorů s nimi nebo jednáním s jejich zákonnými zástupci ve výchovnýc h
komisích. Pomoc při začleňování do nového prostředí a při vytváření neformálních vztahů
v novém kolektivu výborně poskytuje promyšlený systém adaptačních výjezdových aktivit.
Jeho pestrá skladba zážitkových a sportovních činností pozitivně působí na klima školy, jak
dosvědčuje dotazníková zpětná vazba. Škola vhodně podporuje rozvoj klíčovýc h
kompetencí žáků zapojením do žákovského parlamentu a charitativních činností a aktivně
se zapojuje do života města mj. organizací sportovních a kulturních aktivit.
Funkční je i kariérové poradenství. Vedení školy sleduje další vzdělávací cestu absolventů,
téměř všichni pokračují ve studiu na vysokých školách přírodovědného, humanitního,
technického i ekonomického směru.


                                         Závěry
Vývoj školy
- Nedostatky zjištěné při předešlé inspekční činnosti byly částečně odstraněny. Přetrvávají
  dílčí nedostatky v aktivizaci žáků ve výuce a nedaří se motivovat pedagogy k doplnění
  studia k výkonu specializovaných činností.
Silné stránky
- Žáci dosahují dobrých výsledků u maturitních zkoušek.
- Ucelený systém zážitkových a sportovních preventivních aktivit přispívá k rozvoji
  sociálních a občanských kompetencí žáků a účinné prevenci rizikového chování.
Slabé stránky a/nebo příležitosti ke zlepšení
- Nízká účinnost kontrolní složky řízení se projevila zejména v chybějící ucelené strategii
  předcházení školní neúspěšnosti, nedostatky v dokumentaci školního poradenského
  pracoviště a v obsahu školního vzdělávacího programu.
- Nižší rozsah používaného spektra organizačních forem a metod výuky a malá
  diferenciace obsahu probíraného učiva vedly k méně účelné podpoře nadaných žáků
  ve vyučovacích hodinách.
- Nižší úroveň činnosti školního poradenského pracoviště se projevuje ve vysoké absenci
  žáků vyššího osmiletého gymnázia a zhoršování jejich prospěchu oproti čtyřletému
  oboru.



2021/2022                                    5
Doporučení pro zlepšení činnosti školy
- Zvýšit účinnost kontrolního systému.
- Posílit pedagogické vedení školy. Zaměřit další vzdělávání pedagogů na oblast práce
  s nadanými žáky a na doplnění studia k výkonu specializovaných činností.
- Zaktivizovat činnost výchovného poradenství.
- Rozvíjet u žáků kritické myšlení, systematickou práci s informacemi a obsahově
  náročnou komunikaci. Uplatňovat diferenciaci učiva a individuální přístup zvláště
  při práci s nadanými žáky.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina ve znění dodatku č. 1 vydaná Středočeským krajem 27. června 2005
       včetně Dodatku č. 2 z 19. prosince 2011
 2.    Potvrzení ve funkci ředitele, čj. 077582/2016/KUSK, na dobu neurčitou
 3.    Výpis z rejstříku škol a školských zařízení – stav k termínu inspekční činnosti
 4.    Koncepce školy bez udání období platnosti
 5.    Školní vzdělávací programy, účinné k termínu inspekční činnosti
 6.    Školní řád, účinný k termínu inspekční činnosti
 7.    Organizační a provozní řád školy, účinný od 1. ledna 2021
 8.    Záznamy z pedagogické rady, z jednání metodických orgánů, školní roky 2020/2021
       a 2021/2022 k termínu inspekční činnosti
 9.    Školní matrika - stav k termínu inspekční činnosti
10.    Dokumentace k přijímání a k ukončování vzdělávání maturitní zkouškou
11.    Třídní knihy, rozvrhy vyučovacích hodin, školní rok 2021/2022 k termínu inspekční
       činnosti
12.    Personální dokumentace pedagogických pracovníků včetně plánu jejich dalšího
       vzdělávání
13.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti
14.    Dokumentace k zajištění bezpečnosti a ochrany zdraví platná ve školním roce
       2021/2022 k datu inspekční činnosti a kniha úrazů žáků
15.    Účetní závěrka za rok 2020 a k 30. září 2021, Závazné ukazatele rozpočtu na rok 2020
       a 2021, Zúčtování dotací za rok 2020, Zpráva o hospodaření a činnosti příspěvkové
       organizace za rok 2020
16.    Internetové stránky školy https://www.gvh.cz/ - stav k termínu inspekční činnosti
17.    Výroční zpráva o činnosti školy za školní rok 2018/2019, 2019/2020, 2020/2021
18.    Inspekční zpráva čj. ČŠIS-907/14-S



2021/2022                                    6
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
 Ing. Jana Diopová, školní inspektorka,                   Diopová v. r.
 vedoucí inspekčního týmu
 Mgr. Pavla Vítková, školní inspektorka                   Vítková v. r.
 Mgr. Eva Karasová, školní inspektorka                   Karasová v. r.
 Bc. Jana Jungerová, kontrolní pracovnice                Jungerová v. r.
 PaedDr. Václav Skála, přizvaná osoba,                     Skála v. r.
 odborník na střední vzdělávání a řízení
 školy

V Praze 25. listopadu 2021

Datum a podpis ředitele školy potvrzující projednání a převzetí inspekční zprávy
 PhDr. Jiří Vlček,                                         Vlček v. r.
 ředitel školy

V Hořovicích 1. prosince 2021




2021/2022                                     7
