CSI0X00C1JV8




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-52/24-A
                                       Sp. zn. ČŠIA-S-19/24-A


Název                               Vyšší odborná škola a Střední průmyslová škola
                                    elektrotechnická Františka Křižíka, Praha 1, Na
                                    Příkopě 16
Sídlo                               Na Příkopě 16, 110 00 Praha 1
E-mail                              kancelar@skolakrizik.cz
IČO                                 70 837 881
Identifikátor                       600 020 151
Právní forma                        příspěvková organizace
Zastupující                         Ing. Miloš Kodad
Zřizovatel                          Hlavní město Praha
Místo inspekční činnosti            Na Příkopě 16, Praha 1
                                    Peckova 292, Praha 8
Inspekční činnost na místě          11. − 16. 1. a 13. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                    Charakteristika
Vyšší odborná škola a Střední průmyslová škola elektrotechnická Františka Křižíka, Praha 1,
Na Příkopě 16 (dále „škola“ nebo „instituce“) poskytuje odborné vzdělávání ve střední škole
(dále „SŠ“) v oborech vzdělání Elektrotechnika a Informační technologie, zakončených
maturitní zkouškou, a ve vyšší odborné škole (dále „VOŠ“) ve tříletém oboru vzdělání
Silnoproudá elektrotechnika v denní formě.
Od posledního inspekčního hodnocení v roce 2017 došlo k navýšení počtu tříd a žáků.
K termínu inspekční činnosti se v SŠ vzdělávalo v 14 třídách 466 žáků, ve VOŠ 41 studentů
ve 3 skupinách. Nejvyšší povolený počet žáků (480) byl využit z 97 %, ve VOŠ z 33 %
z celkové kapacity 125 studentů. Škola ukončila dálkové vzdělávání ke školnímu roku
2022/2023. Instituce sídlí ve dvou budovách. Převážná část výuky SŠ a VOŠ a učební praxe
SŠ je realizována v památkově chráněné budově v ulici Na Příkopech, vzdělávání prvních
a druhých ročníků částečně probíhá i na pracovišti v Karlíně v ulici Peckova.
K profilaci absolventů účinně napomáhá rozmanité spektrum volitelných seminář ů
a rozšiřujících vzdělávacích aktivit. Systémově je posilována mobilita žáků včetně
zahraniční i další možnost rozvíjení jazykové dovednosti složením certifikovaných zkoušek
z cizího jazyka.
Škola je fakultní školou ČVUT a akreditovaným testovacím střediskem European Computer
Driving Licence (dále „ECDL“).


                         Hodnocení podmínek vzdělávání
Funkční systém řízení vychází z dlouholetého profesního působení ve škole a kompletní
znalosti problematiky polyfunkční instituce. Opírá se o jasně formulovanou a reálně
stanovenou strategii dalšího rozvoje, která reflektuje aktuální stav školy a zohledňuje
společenskou poptávku, trendy i právní změny ve vzdělávání. Prioritou vedení školy je
vytvářet podnětné vzdělávací prostředí pro všechny žáky a studenty a podporovat je během
studia. Koncepci a strategii rozvoje instituce sdílí většina pedagogů. Dokladem úspěšné
realizace koncepčních záměrů jsou např. navýšené počty tříd a žáků, inovace školních
vzdělávacích programů (dále „ŠVP“) v souladu s novými poznatky podle vývoje moderních
digitálních technologií, prezentační akce školy a úspěchy žáků v různých individuálníc h
projektech v rámci odborných soutěží i rozsáhlá rekonstrukce budovy školy.
Manažerské schopnosti ředitele se pozitivně promítají do plánování i funkčně nastavené
organizační struktury. Vedení školy (ředitel a dvě zástupkyně) tvoří efektivně spolupracujíc í
tým s přesně vymezenými pravomocemi a povinnostmi. Způsob řízení je založen na
otevřené a konstruktivní komunikaci, osobní odpovědnosti pedagogů za plnění pracovních
povinností. Účinnost řídicích mechanismů zvyšují pravidelné porady užšího a rozšířené ho
vedení, porady předmětových skupin, které zajišťují jak vzájemnou informovanost, tak
i operativní řešení vzniklých problémů. K plynulému přenosu informací mezi jednotlivými
účastníky vzdělávání napomáhá elektronický informační systém a využívání výukové
platformy. Kvalitně zpracované webové stránky školy obsahují mj. stěžejní studijní
materiály pro žáky a studenty včetně volně přístupných odborných výukových videí.
Realizovaný způsob řízení založený na principu rozšířené partnerské spolupráce,
vzájemného respektu a otevřené komunikace všech účastníků vzdělávání se pozitivně
promítá do utváření příznivého pracovního klimatu školy.




                                             2/9
Nastavené kontrolní mechanismy jsou převážně funkční. Aplikované kontrolní a evaluační
mechanismy jsou vzájemně provázané a adekvátně slouží k vyhodnocování dosažené úrovně
vzdělávacího procesu i práce jednotlivých pedagogů. Hospitační činnost prováděná vedením
školy a předsedy předmětových komisí zpravidla vyúsťuje v konkrétní doporučení ke
zlepšení kvality vzdělávání. Důležitou zpětnou vazbu o plnění úkolů a plynulého chodu
školy získává vedení v každodenní řídící práci osobním kontaktem s pedagogy a žáky.
Koncepční záměry vedení školy podporují dlouhodobě rozvíjené partnerské vztahy
s vysokými školami, významnými státními i soukromými firmami (PRE, ČEZ, ČSZE,
Jablotron, Autodesk, Inventi), průmyslovými podniky, profesními svazy (Hospodářská
komora, Agrární komora, Svaz průmyslu a dopravy, Unie zaměstnavatelských svazů)
a dalšími organizacemi v oblasti odborného vzdělávání. Přínosné jsou zejména pro zajištění
odborné praxe, inovaci obsahu učiva v souladu s novými trendy technického rozvoje
a zajištění profesního růstu pedagogů. Aktivním členstvím v asociacích energetické ho
i elektrotechnického vzdělávání škola účelně podporuje své odborné zaměření.
Konstruktivní partnerské vztahy vytváří vedení školy i se zřizovatelem, který se význa mně
podílí na zlepšování materiálních podmínek školy. Pravidelná diskusní setkávání vedení
školy s jednotlivými ročníky nebo se zástupci Rady studentů představují osvědčenou
evaluační aktivitu a směřují k vzájemné informovanosti všech aktérů a předcházení
potenciálních problémů či jejich operativnímu řešení, přijímání přínosných návrhů.
Strategická práce vedení školy se odráží v příznivých personálních podmínkách. Vzdělává ní
zajišťuje erudovaný, téměř plně kvalifikovaný pedagogický sbor 60 pedagogickýc h
pracovníků s dlouhodobými pedagogickými zkušenostmi, z celkového počtu pak téměř
třetina pedagogů působí souběžně na obou druzích škol. Více než polovinu tvoří učitelé
odborných předmětů, často i s odbornou praxí, kteří jsou velkým přínosem pro praktickou
přípravu žáků. Získávání začínajících učitelů odborného vzdělávání mj. i z řad vlastníc h
absolventů je pro školu důležitým pozitivem. Pedagogický sbor se od minulé inspekce
postupně omlazuje. Nově příchozím a začínajícím pedagogům je poskytována systematická
podpora vedení školy, uvádějícího učitele a vzájemné náslechy se zkušenými kolegy. Ředitel
si je vědom zvýšených nároků pedagogického vedení učitelského sboru, podporuje
tandemovou výuku umožňující vyučujícím vzájemné předávání zkušeností, sdílení
výukových materiálů a udržení kontinuity vzdělávání. Nekvalifikovaní učitelé si doplňují
potřebné vzdělání odpovídajícím studiem. Chybějící odborná kvalifikace však neměla
zásadní dopad na kvalitu jejich výuky. Osobní rozvoj pedagogů podporuje spolupráce se
sociálními partnery, mezinárodní stáže (př. Erasmus+) a další vzdělávání pedagogickýc h
pracovníků, které koresponduje s prioritami školy a jejím zaměřením. Vedení školy klade
potřebný důraz na svůj profesní růst.
Efektivním vícezdrojovým financováním se řediteli daří zajistit plynulý chod školy
i naplňování ŠVP. Instituce promyšleně hospodaří s prostředky ze státního rozpočtu a od
zřizovatele. Další finanční příspěvky management školy získává příjmy z doplňkové
činnosti i aktivním zapojením do různých projektů, programů a z grantů. Rada rodičů
významně přispívá dvakrát ročně finančním ohodnocením studijně úspěšným žákům.
Realizované rekonstrukce a úpravy v posledních letech přispěly k dalšímu rozvoji školy
a vytvoření kvalitních podmínek pro výuku. Škola disponuje dostatečným počtem
kmenových, odborných a specializovaných učeben včetně zcela unikátní auly v místní kapli
využívané k výjimečným příležitostem. K prioritám vedení školy patří obnova materiálně
technického vybavení (rekonstrukce a modernizace laboratoří elektroniky, rekonstrukce
areálu učeben praxe, nové vybavení jazykových učeben, učebna 3D tisku, multimediá lní
učebna). Pro výuku fyziky a robotiky je využívána vybudovaná učebna v rámci CIV (center
interaktivní výuky). Prostory dílen a jejich vybavení procházejí neustálou modernizac í.


                                           3/9
Výuka je v souladu s koncepčními záměry podporována efektivním využívá ním
informačních i komunikačních technologií (mj. učebna 3D tisku), specializovanými přístroji
a nadstandardními učebními pomůckami. Pro výuku tělesné výchovy a sportovní aktivity
slouží tělocvična s venkovním volejbalovým kurtem. Žáci mají k dispozic i
knihovnu, relaxační zóny, specializované místnosti pro odborné kroužky. Stravování žáků
je zajištěno smluvně ve školní jídelně domova mládeže v Praze 8. Elektronický a kamerový
systém spolu s recepcí přispívají k vyšší bezpečnosti žáků.


                         Hodnocení průběhu vzdělávání
Systémově pojatý výchovně vzdělávací proces spolu s příznivými podmínkami výuky vede
ke kvalitnímu naplňování profilu absolventa. Promyšlená organizace výuky, účelné využití
disponibilních hodin v ŠVP, důsledná aktualizace obsahu učiva v souladu s novými
poznatky ve vyučovaných oborech vytváří vhodné podmínky pro osvojení odborných
kompetencí i přípravu na společnou část maturitní zkoušky. Kromě odborných předmětů je
kladen nezbytný důraz na výuku anglického jazyka.
Profesní příprava žáků je na velmi dobré úrovni a vytváří optimální předpoklady pro
uplatnění absolventů na trhu práce nebo pro studium na vysokých školách. Společným
znakem všech sledovaných hodin byla příjemná pracovní atmosféra založená
na partnerském    přístupu   učitelů,   kázni žáků i na vzájemném              respektu.
Nastavená a dodržovaná pravidla komunikace a chování i jednotný důsledný přístup celého
pedagogického sboru přispívají k vytváření a posilování pozitivních vztahů.
Všechny hospitované hodiny praktické odborné přípravy ve SŠ a VOŠ vykazovaly výbornou
úroveň, byly organizačně a pedagogicky dobře zvládnuté. Zhlédnuté hodiny napříč
hospitovanými obory se vyznačovaly účelným využíváním materiálně technického vybavení
a především odbornosti pedagogů. Jejich erudovanost i osobní zaujetí odráží jejich zájem
předat žákům maximum znalostí a dovedností. Uplatňované vzdělávací strategie vycháze ly
z vědomostí a dovedností žáků i studentů, diferencovaný přístup učitelů zohledňoval jejich
individuální předpoklady a zároveň směřoval k rozvoji jejich potenciálu. Vyučující žáky
vedli k používání odborné terminologie, k logickému uvažování a vyvozování závěrů.
Charakteristickým znakem bylo propojování praktické realizace s využitím teoretických
a technologických postupů i podpora samostatnosti žáků a studentů. K hledání vlastního
způsobu správného řešení byla vhodně zařazena práce s chybou. Uplatňování názorně
demonstrativních metod, instruktáže, důraz na dodržování stanovených postupů
v kombinaci s rozvojem kreativity přispívaly ke zvyšování motivace žáků a jejich odborných
kompetencí. Průběžná zpětná vazba žákům i studentům byla samozřejmostí. Zároveň jsou
vedeni k prosociálnímu chování a zapojení do evaluačních aktivit. Výběrová portfolia
i deník praxe žáků dokládají jejich pokrok v procesu učení. Zvolené metody a formy
vzdělávání odpovídaly charakteru vykonávané produktivní práce i s ohledem na hygienické
předpisy a pravidla bezpečnosti práce. Cílené vedení žáků a studentů k samostatné práci,
k zodpovědnosti za včasné plnění úkolů, k prezentaci a obhajobě výsledků své práce vytváří
příznivé předpoklady pro jejich úspěšné uplatnění v profesním životě.
Sledovaná výuka teoretických a všeobecně vzdělávacích předmětů byla vzhledem ke
zvoleným postupům výuky z větší části efektivní. Téměř všechny navštívené hodiny měly
promyšlenou strukturu s jasným stanovením cíle a tématu, byly organizačně dobře
připraveny a zvládnuty. Vzdělávací metody rozvíjely vědomosti a dovednosti žáků,
pedagogové vhodně propojovali teoretické učivo s praktickými příklady, vedli žáky
k provázanosti mezipředmětových vztahů. Učitelé zpravidla vyváženě uplatnili jak


                                           4/9
předávání hotových poznatků, tak i možnost samostatného uvažování žáků a uvědomění si
vzájemných souvislostí, žáci byli vedeni k odvozování nových vztahů s využitím
dosavadních znalostí včetně interdisciplinárních přesahů. Převládal frontální způsob výuky
kombinovaný nejčastěji řízeným rozhovorem a samostatnou prací žáků, v některých
hodinách byly efektivně využity také kooperativní formy práce, které vhodně podporovaly
rozvoj sociálních kompetencí žáků. Účelná byla i práce s chybou. Stanovené vzdělávací cíle
byly zaměřeny na upevnění vědomostí a dovedností, opakování učiva, ve vyšších ročnících
směřovaly k intenzivní přípravě na maturitní zkoušku, ve společenskovědních předmětech
částečně formovaly jejich postoje. Hospitované jazykové vzdělávání se vyznačo va lo
promyšleným střídáním činností (práce s uměleckými i odbornými texty, s pracovními listy,
rozbor literárního textu, výklad nového učiva i referáty žáků s jasným vymezením cíle).
V anglickém jazyce aplikace probíraných gramatických jevů v reálné komunikační situaci
výrazně podporovala aktivitu žáků. Cílená výuka odborné technické angličtiny zvyšuje
konkurenceschopnost absolventů na trhu práce. Ve výuce matematiky zvolený didaktický
postup směřoval k podpoře logického myšlení a samostatného uvažování žáků. Učitelé
ponechávali žákům dostatečný prostor pro aplikaci získaných vědomostí a dovedností, pro
rozvoj kritického myšlení, pro formulaci vlastních závěrů a jejich prezentaci. Pedagogové
respektovali tempo práce žáků, poskytovali jim prostor pro dotazy a individuální dopomoc.
Pohybová aktivita žáků v hodinách tělesné výchovy byla přiměřeně fyzicky náročná, žáci
byli vedeni ke zdravému životnímu způsobu. Efektivitu výuky odborných i všeobecně
vzdělávacích předmětů podporuje umisťování učebních materiálů v elektronickém systému
školy.
Kvalitu části hospitovaných hodin v SŠ a VOŠ snižovaly dílčí metodické a didaktické
nedostatky. Uplatňovaná škála metod a forem výuky byla méně pestrá, což se projevovalo
jednotvárností a nižší dynamikou vyučovací hodiny i nerovnoměrným zapojením žáků do
edukačního procesu. Vyučující také nevytvářeli dostatečný prostor pro souvislejš í
vyjadřování žáků. Také podpora čtenářské gramotnosti včetně kritického myšlení je
vhodnou příležitostí ke zlepšení. Nižší míra diferenciace zadávaných úloh v části
hospitovaných hodin dostatečně nepodporovala odlišné pracovní tempo, rozdílnou úroveň
znalostí a dovedností žáků i jejich individuální potřeby. Žáci a studenti byli jen ojediněle
vedeni k objektivnímu posouzení kvality práce svých vrstevníků a sebereflexi vlastního
výkonu. V závěru vyučovacích hodin nebyl také vytvořen či dostatečně využit prostor pro
shrnutí probraného učiva, případně vyhodnocení splnění vzdělávacího cíle.
Odborné zaměření žáků a jejich všestranný rozvoj cíleně podporují a rozšiřují školní
i mimoškolní aktivity např. odborné exkurze, sportovní kurzy, tradiční volejbalová utkání
v rámci Kapr Cup, soutěže Křižíkovo vejce a Křižík OPEN, vzdělávací a poznávací zájezdy,
besedy, divadelní představení, zájmové kroužky i charitativní akce. Aktivní účast žáků na
akcích propagujících činnost školy (př. dny otevřených dveří, veletrhy škol Kladno a Kolín,
prezentace v mediích, odborných časopisech), spolupráce s bývalými žáky a rodiči (exkurze,
sponzoring, přednášky), pořádání soutěže informatických dovedností Techweb pro žáky
pražských základních škol přispívá k posilování pocitu sounáležitosti. K podpoře
jazykových a odborných kompetencí přispívají mezinárodní projekty.


                          Hodnocení výsledků vzdělávání
Výsledky vzdělávání pozitivně ovlivňuje zvýšený zájem uchazečů o vzdělávací nabídku,
jasně stanovená pravidla hodnocení výsledků vzdělávání, důraz na jejich dodržování,
systematická práce pedagogů i efektivně nastavený poradenský systém.



                                            5/9
Kontinuální naplňování preventivně výchovných cílů na úrovni školy a zejména posilová ní
příznivého vzdělávacího prostředí, je realizováno v úzké spolupráci výchovné poradkyně
a metodičky prevence s ostatními pedagogy. Řada osvědčených nástrojů, jako jsou
adaptační a sportovní kurzy, práce s třídními kolektivy, tematicky zaměřené přednášky
a sportovní aktivity, přispívá k sounáležitost žáků se školou a vede k vytváření vzájemnýc h
vztahů důvěry mezi učiteli a žáky. Škola průběžně identifikuje individuální potřeby žáků se
speciálními vzdělávacími potřebami - k termínu inspekce 6 %, s odlišným mateřským
jazykem – 4 % (bez jazykové bariéry), žáky ohrožené školním neúspěchem a poskytuje jim
vhodnou podporu s možností doučování a individuálních konzultací. Výchovná opatření
jsou ukládána uvážlivě v souladu s nastavenými pravidly. Uplatňované preventivní
mechanismy přispívají k včasnému řešení vzniklých problémů, což dokládá i velmi nízký
výskyt rizikového chování. Žáci a studenti jsou vedeni k spoluodpovědnosti za své výsledky
při plnění termínovaných úkolů, dlouhodobých projektů a v rámci vlastní domácí přípravy.
Kariérní poradenství vychází ze specifik školy, kdy profesní směřování žáků je obvykle
zacíleno a prohlubováno již v průběhu studia
Při sledování dosažené úrovně znalostí a dovedností žáků škola využívá různé nástroje
interní a externí evaluace, např. písemné a ústní zkoušení, prezentace, portfolia odborných
prací, projektové výstupy, hodnocení praktických činností, výběrová zjišťování ČŠI nebo
mezinárodní certifikované zkoušky. Vedení školy pravidelně vyhodnocuje skupinové
a individuální výsledky vzdělávání žáků a na základě prováděné evaluace realizuje konkrétní
opatření směřující ke zlepšení průběhu i výsledků vzdělávání, např. dělené hodiny,
doučování a individuální konzultace, personální změna vyučujícího.
Z analýzy průběžných a celkových výsledků vzdělávání ve střední škole je zřejmé, že ve
sledovaném období posledních tří školních roků dosahovaly výborné úrovně. Podíl žáků
prospívajících s vyznamenáním byl stabilní (17 - 18 %), podíl žáků neprospívajících se
snížil, od poslední inspekční činnosti z 10 % na 2 %. Výsledky žáků s potřebou podpůrných
opatření byly srovnatelné s výsledky intaktních žáků. Účinná motivace žáků k účasti ve
vzdělávání se projevila nižším průměrným počtem zameškaných hodin na žáka (okolo 70
hodin na žáka za pololetí) a stabilně vysokým podílem žáků s uzavřenou klasifikací k 30. 6.
(98 % - 99 %).
Významným ukazatelem kvality poskytovaného vzdělávání jsou výsledky žáků
u maturitních zkoušek. Úspěšnost žáků obou oborů při ukončování vzdělávání byla ve
sledovaném období v dílčích zkouškách společné části maturitní zkoušky srovnatelná či
vyšší, než je průměrná úspěšnost žáků daných oborů v celorepublikovém srovnání, vyjma
úspěšnosti žáků oboru Elektrotechnika v předmětu matematika v roce 2023. Stabilně
nejlepších výsledků dosahují žáci ve společné části maturitní zkoušky z anglického jazyka.
Systémová podpora jazykových kompetencí žáků se rovněž promítá i do možnosti využití
mezinárodního jazykového certifikátu nahrazujícího profilovou část maturitní zkoušky.
V profilové části maturitní zkoušky prověřující odborné kompetence dosahují žáci obou
oborů dlouhodobě velmi dobrých výsledků.
Škola cíleně vytváří vhodné prostředí pro podporu nadaných žáků a žáků s větším zájmem
o studovaný obor jejich zapojením do řady rozšiřujících vzdělávacích aktivit, např. soutěže
programování či robotické soutěže, středoškolská odborná činnost, Energetická maturita,
Enersol, Elektrotechnická maturita. Vyšší profesní způsobilost podporuje také možnost
získání profesních certifikátů ECDL a Autodesk Academia. Za výborné výsledky jsou žáci
v pololetí i na konci školního roku finančně odměňováni, např. ve druhém pololetí školního
roku 2022/2023 se jednalo o 74 žáků.




                                            6/9
V souladu se svou dlouholetou tradicí si škola udržuje vysokou úroveň poskytovaného
odborného vzdělávání. Dokladem značné míry osvojených odborných kompetencí žáků je
jejich nadstandardní úspěšnost v odborných soutěžích včetně celorepublikové úrovně, žáci
se účastní i předmětových olympiád. Nad rámec výuky mohou žáci získat certifikáty (např.
certifikát z ICT).
V průběhu vzdělávání dosahují studenti očekávaných výsledků. Ve sledovaném období se
podíl studentů s vyznamenáním pohyboval mezi 16 % až 25 %, neprospěli pouze jednotlivc i.
Z analýzy výsledků vzdělávání studentů VOŠ vyplývá, že nejvíce studentů odchází ze
vzdělávání během zimního období prvního ročníku, v dalším období je situace stabilizova ná.
Úspěšnost studentů při ukončování vzdělávání (absolutoria) byla ve sledovaném období
příznivá, převážná část studentů prospěla, z toho přibližně třetina s vyznamená ním.
Absolventské práce se vyznačují velmi dobrou úrovní zpracování.


                                         Závěry
Vývoj školy
– Od posledního inspekčního hodnocení v roce 2017 vzrostla naplněnost školy, zvýšil se
  počet žáků a učitelů,
– instituce cíleně rozšiřuje funkční partnerské vztahy podporující odborné kompetence
  žáků,
– vedení školy aktivně přistupuje ke zlepšování materiálně-technického vybavení instituce
  v souladu s modernímu trendy žádoucími pro danou specializaci oboru,
– škola si udržuje vysoký standard poskytovaného odborného vzdělávání.


Silné stránky
– koncepční řízení školy reflektující společenskou poptávku, požadavky trhu práce
  a potřeby školy (1.1),
– partnerské vztahy školy realizované na různých úrovních podporují naplňování koncepce
  školy, vytvářejí podmínky pro odborný růst žáků/studentů, profesní růst učitelů
  odborných předmětů, zkvalitňování činnosti školy a současně umožňují reagovat na
  reálné potřeby trhu práce (1.5),
– systematický rozvoj materiálně-technického zázemí školy v souladu s nejmodernějš ími
  trendy umožňuje kvalitní realizaci všech vzdělávacích programů (2.4),
– podpora rozvoje odborných kompetencí žáků a studentů propojováním teoretických
  poznatků s jejich využitím v praxi a kvalitní realizací praktického vyučování (5.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– méně efektivní využívání didaktických závěrů v části teoretických vyučovacích hodin
  s opomíjením vyhodnocení vzdělávacího cíle nebo s aktivním zapojením žáků do
  evaluace učebního pokroku (4.2),



                                            7/9
– menší míra zařazování kooperativních činností nebo samostatné práce žáků s různými
  informačními zdroji v části výuky (4.2),
– méně častá diferenciace v části teoretické výuky vzhledem k úrovni znalostí a dovedností,
  individuálním vzdělávacím potřebám žáků, včetně žáků nadaných (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
– ve vyšší míře diferencovat výuku s ohledem na rozvoj individuálního potenciálu žáků,
– častěji uplatňovat prvky formativního hodnocení a více využívat zpětnovazební nástroje
  během výuky, zařazovat sebehodnocení žáků,
– lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,
– ve výuce jednotlivých předmětů více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle.



                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).




            Seznam dokladů, o které se inspekční zjištění opírají
 1.   Koncepce rozvoje školy
 2.   Potvrzení ve funkci ředitele školy od 1. 3. 2020
 3.   Školní vzdělávací programy pro obory vzdělání Elektrotechnika, Informač ní
      technologie platné k termínu inspekční činnosti
 4.   Vzdělávací program VOŠ pro obor vzdělání a Silnoproudá elektrotechnika platný
      k termínu inspekční činnosti
 5.   Školní řád platný k termínu inspekční činnosti


                                            8/9
 6.   Záznamy z pedagogických rad, školní roky 2022/2023 a 2023/2024 vedené k termínu
      inspekční činnosti
 7.   Výroční zprávy o činnosti školy, školní roky 2021/2022 a 2022/2023
 8.   Výběr třídních knih, školní roky 2022/2023 a 2023/2024 vedené k termínu inspekční
      činnosti
 9.   Rozvrh vyučovacích hodin školní rok 2023/2024 platný k termínu inspekční činnosti
10.   Portfolio výchovného poradce a metodika prevence vedené ve školním roce
      2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Mgr. Tomáš Šimek, školní inspektor
 Mgr. Hana Šinská, školní inspektorka
 plk. Ing. Andrej Rohál, Ph.D., odborník na elektrotechniku
 Ing. Miroslav Balík, Ph.D., odborník na informační technologie
 Bc. Šárka Snížková, kontrolní pracovnice


V Praze 29. února 2024




                                         9/9
