CSI0X00C7KXL




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-372/24-U
                                       Sp. zn. ČŠIU-S-73/24-U


Název                               Gymnázium a Střední odborná škola dr. Václava
                                    Šmejkala, Ústí nad Labem, příspěvková organizace
Sídlo                               Stará 3299/99, Severní Terasa, 400 11 Ústí nad Labem
E-mail                              reditel@gym-ul.cz
IČO                                 44 555 512
Identifikátor                       600 011 453
Právní forma                        příspěvková organizace
Zastupující                         Ing. Mgr. Michal Šidák
Zřizovatel                          Ústecký kraj
Místo inspekční činnosti            Stará 3299/99, Severní Terasa, Ústí nad Labem
Inspekční činnost na místě          11. 3. 2024, 13. 3. 2024 − 15. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Hodnocení podmínek, průběhu a výsledků vzdělávání poskytovaného střední školou podle
příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                  Charakteristika
Gymnázium a Střední odborná škola dr. Václava Šmejkala, Ústí nad Labem, příspěvková
organizace (dále „škola“) vykonává činnost střední školy a školní jídelny.
Ve škole se ve školním roce 2023/2024 vzdělávají žáci v denní formě vzdělávání v oborech
vzdělání 79-41-K/41 Gymnázium ve čtyřletém vzdělávacím programu, 79-41-K/81
Gymnázium v osmiletém vzdělávacím programu, 28-44-M/01 Aplikovaná chemie
a 68-43-M/01 Veřejnosprávní činnost.
K 30. 9. 2023 škola vykázala 666 žáků ve 26 třídách, z toho 225 žáků v osmile té m
vzdělávacím programu, 238 žáků ve čtyřletém vzdělávacím programu gymnázia a 203 žáků
v odborném vzdělávání.
Škola aktuálně eviduje 50 žáků se speciálními vzdělávacími potřebami a pět žáků s odlišným
mateřským jazykem. Podle individuálního vzdělávacího plánu se vzdělává šest žáků.
Další informace o škole je možné získat na webových stránkách školy www.gym-ul.cz.


                        Hodnocení podmínek vzdělávání
Ředitel školy využívá v řídicí funkci své dlouholeté manažerské zkušenosti. Stanovené vize
a dlouhodobé cíle se škole daří naplňovat. Příkladem je podpora odborného a jazykového
vzdělávání, kvalitní příprava žáků na maturitní zkoušku, zapojení do projektové činnosti,
rozvoj funkčních gramotností a jejich propojení s osobnostním růstem žáků a modernizace
materiálně technických podmínek pro vzdělávání.
Vedení školy se od poslední inspekční činnosti po sloučení dvou škol podařilo dokončit
proces optimalizace systému organizování, plánování a kontroly. Ředitel školy účelně
delegoval část povinností a pravomocí souvisejících s chodem školy na své dva zástupce
a restrukturalizoval fungování předmětových komisí. Vnitřní i vnější informační systémy
založené převážně na elektronické komunikaci jsou funkční. Na chodu školy se kromě
pedagogické rady jako poradního orgánu ředitele úspěšně podílejí také žáci prostřednictvím
školního parlamentu. Kontrolní mechanismy jsou převážně funkční. Příležitostí pro zlepšení
je větší podpora pedagogů v oblasti individualizace výuky, formativního hodnocení
a častější implementace aktivizujících metod a práce s různými informačními zdroji.
Dlouhodobě stabilní a kvalifikovaný pedagogický sbor a jeho aktivní zapojení do organizace
školních a mimoškolních činností příznivě ovlivňuje vzdělávání. V uplynulém období se
pedagogové vzdělávali v možnostech využití digitálních technologií, v oblasti jazykového
vzdělávání, rozvoje didaktických kompetencí, polytechnické odbornosti a formativního
hodnocení.
Poradenské služby ve škole poskytují dvě výchovné poradkyně, metodička prevence
a kariérový poradce. Nastavený systém poradenských služeb, vzájemná spolupráce, způsob
sdílení informací s vyučujícími, delegování příslušné odpovědnosti za specializo va né
činnosti jsou funkční.
Škola byla v letošním školním roce přestěhována do zcela nové moderní budovy, která má
velmi dobré prostorové i materiální podmínky pro realizaci gymnaziálního i odborného
vzdělávání. Vzdělávací prostředí je podnětné a esteticky upravené, některé učebny ještě
procházejí finálními úpravami. Pravidelně se daří obnovovat materiální vybavení pro
všechny vzdělávací oblasti a reflektovat tak moderní trendy ve vzdělávání. Pro rozvoj
odborných kompetencí disponuje škola dobře vybavenými odbornými učebnami, od roku


                                           2/7
2015 má v provozu biotechnickou laboratoř, jejíž součástí je školní minipivovar. V souladu
s implementovanou evropskou legislativou má škola pečlivě zpracovaná pravidla pro práci
s klasifikovanými nebezpečnými látkami pro všechny kategorie žáků, která usnadňují
jednotlivým učitelům rychlou orientaci v dané problematice. Zapojení školy do projektové
činnosti umožňuje účelné doplňování prostředků moderních informačních technologií.
Na kvalitu poskytovaného vzdělávání má pozitivní vliv četná spolupráce školy se sociálními
partnery. Dlouhodobými partnery školy jsou Sdružení rodičů, Asociace školských
sportovních klubů ČR a vysoké školy, např. České vysoké učení technické, Vysoká škola
chemicko-technologická. Některé materiálně náročné instrumentální metody (např.
chromatografie) si žáci školy osvojují v rámci spolupráce na specializovaných pracovištíc h
Univerzity J. E. Purkyně. Prostřednictvím nadačních programů výrobních podniků se daří
zlepšovat materiální vybavení školy, cílená finanční podpora směřuje i k jednotlivým
žákům. Škola využívá širokou škálu možností odborných exkurzí či stáží pro žáky i učitele.
U smluvních partnerů probíhá část praktického vyučování (odborná praxe). Škola úzce
spolupracuje s dalšími středními školami obdobného zaměření, s řadou základních škol
a profesními organizacemi. Je členem Asociace chemického průmyslu. Výzvu pro její další
rozvoj představuje mezinárodní spolupráce v oblasti odborné chemie (aktuálně počínajíc í
partnerství s Technickou univerzitou v Drážďanech) a dalšími školami v zahraniční.


                          Hodnocení průběhu vzdělávání
Hospitované hodiny probíhaly v příjemné atmosféře založené na vzájemném respektu
vyučujících a žáků. Kvalita výuky byla efektivně podpořena odbornou erudicí pedagogů.
Převažovala však frontální výuka s dominantním postavením učitelů, kteří příležito stně
využívali aktivizující prvky. Rozvoj kooperativních kompetencí účelně podpořili
pedagogové spíše výjimečně v rámci práce ve dvojicích. Vzdělávací strategie a postupy
odpovídaly charakteru probíraného učiva, avšak chybějící diferenciace vzdělávacího obsahu
neumožňovala žákům naplno využít jejich individuální vzdělávací potenciál. Nedostatečný
prostor byl v závěru hodin věnován shrnutí učiva a efektivní zpětné vazbě o naplnění
vzdělávacích cílů, které v úvodu ani v průběhu mnohdy nebyly formulovány. Prostor pro
sebehodnocení či vzájemné hodnocení jako motivačního faktoru k dalšímu učení
a prostředku osobnostního rozvoje žáků učitelé většinou nevytvářeli. Formativní hodnocení
ve většině navštívených hodin pedagogové nevyužívali.
V hodinách přírodovědných předmětů pedagogové vhodně využívali zkušenosti žáků
z běžného života, případně využívali pro názornost pokusy. Přiměřený prostor byl v odborné
výuce oboru Aplikovaná chemie vytvořen pro systematické procvičování chemickýc h
výpočtů a chemického názvosloví. Při výkladu nové látky učitelé udržovali s žáky kontakt
průběžnými otázkami nebo dílčími úkoly a snažili se je s různou mírou úspěšnosti
aktivizovat. Vhodně využívali jejich zkušenosti z laboratorních cvičení. Větší pozornost je
třeba věnovat systematickému rozvoji komunikačních dovedností žáků. Příležitos ti
k odborné diskuzi a polemice nad tématy s environmentálním či historicko-etick ým
přesahem nebyly využity. Samostatné vyhledávání informací z různých zdrojů s jejich
následnou kritickou analýzou bylo zaznamenáno jen ojediněle. Zdařilá byla v tomto směru
např. sledovaná hodina semináře a cvičení z chemie. Vysokou úroveň měla sledovaná výuka
laboratorních cvičení z chemie. Organizace práce umožňovala efektivní využití dostupného
vybavení pro instrumentální analýzu. Žáci řešili zadané úkoly samostatně, vzájemně
spolupracovali, dodržovali zásady správné a bezpečné manipulace s laboratorními
pomůckami a chemickými látkami. Vyučující jim poskytovala průběžnou podporu,



                                           3/7
nechyběly prvky formativního hodnocení. V laboratorních protokolech bylo dbáno na
obsahovou i formální správnost jednotlivých postupů a řešení.


                          Hodnocení výsledků vzdělávání
Pro ověřování naplňování očekávaných výsledků vzdělávání vzhledem ke školním
vzdělávacím programům využívají pedagogové standardní evaluační nástroje. Jejich
výsledky vyhodnocují jednotliví pedagogové, případně s nimi pracují v rámci předmětových
komisí. Na začátku prvního ročníku zadávají pedagogové v hlavních předmětech kurikula
žákům vstupní písemné práce. Při zjištění zásadních nedostatků se na problematické oblasti
ve výuce zaměřují. O kvalitě poskytovaného vzdělávání svědčí výsledky žáků v externím
testování. Ve školním roce 2021/2022 dosáhli žáci čtvrtého ročníku osmiletého gymná zia
(kvarta) ve srovnání s republikovým průměrem výborných výsledků v matematice a českém
jazyce, v roce 2022/2023 měli výborné výsledky ve finanční a čtenářské gramotnosti žáci
prvních ročníků střední školy. Velkou pozornost věnují učitelé přípravě na ukončení
vzdělání maturitní zkouškou. V rámci gymnaziálního vzdělání k efektivitě přípravy na
společnou i profilovou část této zkoušky přispívají volitelné předměty. Pedagogové v nich
se žáky procvičují didaktické testy i jednotlivá témata. V rámci odborného vzdělávání žáci
volitelné předměty se zaměřením na společnou část maturitní zkoušky nemají, avšak
didaktické testy si žáci pravidelně procvičují v běžné výuce od třetího ročníku. Přípravu na
maturitní zkoušku účelně podporuje také využívání sdíleného prostředí, kam pedagogové
vkládají žákům výukové a další podpůrné materiály, nebo individuální konzultace
a doučování. O efektivitě realizované podpory svědčí úspěšnost školy u maturitní zkoušky.
Po podzimním zkušebním termínu ve školním roce 2021/2022 byla hrubá neúspěšnost školy
u maturitní zkoušky srovnatelná s republikovými průměry v daných skupinách oborů:
v oboru vzdělání Aplikovaná chemie 14,3 % (ČR 11 %), Veřejnosprávní činnost 14,8 % (ČR
13,8 %), Gymnázium 2,6 % (ČR 2,4 %). Ve školním roce 2022/2023 zaznamenala škola
výrazně horších výsledků než byl republikový průměr v dané skupině pouze u oboru
vzdělání Veřejnosprávní činnost 25 % (ČR 11,4 %), v ostatních oborech dosáhla výrazně
lepších či srovnatelných výsledků (Aplikovaná chemie 0 %, ČR 9,4 %; Gymnázium 4,1 %,
ČR 2,2 %).
V osmiletém vzdělávacím programu gymnázia byli v obou uvedených školních rocích
úspěšní všichni žáci.
Nadání a zájem žáků škola motivuje jejich zapojováním do předmětových a sportovních
olympiád a soutěží. Úspěchů dosahují nejenom na okresní a krajské úrovni, často se účastní
také republikových kol. Škola podporuje účast talentovaných žáků oboru vzdělání
Aplikovaná chemie i gymnázia ve všech kategoriích Chemické olympiády. Odborné
kompetence žáků jsou účinně rozvíjeny jejich zapojováním do středoškolské odborné
činnosti a v rámci Studentské vědecké konference. Škola podporuje také skládání
certifikovaných jazykových zkoušek z anglického a německého jazyka.
Výchovné poradkyně poskytují pedagogům potřebné informace o žácích se speciálními
vzdělávacími potřebami. Efektivitu poskytované podpory průběžně ve spolupráci s třídními
učiteli vyhodnocují a v případě potřeby s poradenskými zařízeními vhodné postupy
a uplatňování stanovených doporučení konzultují. Pedagogům i žákům poskytují ve školním
sdíleném prostředí účinnou poradenskou a metodickou podporu. Velmi dobře jsou také
školním poradenským pracovištěm zpracované materiály, které jsou pedagogům nápomocné
při vyhledávání a následné práci s nadanými žáky. I přes informovanost učitelů o přítomnos ti
žáků se speciálními vzdělávacími potřebami však byla potřebná individualizace


                                            4/7
a diferenciace ve vzdělávání těchto žáků v hospitovaných hodinách zaznamenána spíše
ojediněle. Velmi dobře propracovaný systém kariérového poradenství přispívá k dobrému
profesnímu uplatnění všech žáků. Kariérový poradce se intenzivně věnuje podpoře žáků
závěrečných ročníků při volbě dalšího studia. Pravidelně pořádá podzimní projektové dny
pro maturanty (návštěva úřadu práce, den s policií apod.), aktivně spolupracuje zejména
s vysokými školami při organizaci workshopů, pořádá besedy s absolventy, kteří předávají
zájemcům praktické zkušenosti z různých vysokých škol, a také přednášky, které účelně
napomáhají přípravě žáků na přijímací zkoušky na různé vysoké školy.
Promyšlený systém primární prevence reaguje na aktuální potřeby školy i jednotlivých žáků,
efektivní je jeho propojení s oblastí výchovného poradenství. Hlavní cíl, kterým je včas
podchytit rizikové projevy chování žáků a účinně jim předcházet, se daří naplňovat.
Pravidelně organizované adaptační programy pro žáky prvních ročníků s cílem vytvářet
dobré prosociální vztahy v třídních kolektivech významně přispívají k prevenci rizikové ho
chování a zároveň příznivě ovlivňují klima při vzdělávání. Jakékoliv náznaky problémového
chování jsou řešeny bezodkladně, což přispívá k jejich minimalizaci. Účinnými
a osvědčenými preventivními aktivitami jsou četné školní projekty, tematicky zaměřené
besedy, exkurze i zahraniční výměnné pobyty.


                                         Závěry
Vývoj školy
– Přestěhování školy do zcela nové budovy významně přispělo k dokončení synchronizace
  pracovních procesů po sloučení škol, byly nastaveny účinné kontrolní mechanismy a byly
  odstraněny všechny nedostatky zjištěné při minulé inspekční činnosti.
– Přetrvává výuková a estetická podnětnost prostředí pro vzdělávání a efektivní zapojování
  školy do projektové činnosti a rozvojových programů.

Silné stránky
– Na velmi dobré úrovni je spolupráce školy se sociálními partnery, která zejména v oblasti
  odborného vzdělávání efektivně přispívá k naplňování odborných kompetencí žáků. (1.5)
– Podnětné prostředí školy včetně materiálního vybavení významně podporuje proces
  vzdělávání. (2.4)
– Efektivní organizace a vysoká úroveň laboratorních cvičení pozitivně podporuje rozvoj
  odborných kompetencí žáků. (4.1)
– Podpora rozvoje jazykových kompetencí žáků a příprava žáků na certifikované jazykové
  zkoušky i díky mezinárodní spolupráci významně přispívají k naplňování cílů v oblasti
  jazykového vzdělávání. (5.3)
– Škole se dlouhodobě daří motivovat žáky k účasti v projektových činnostech, soutěžích
  i středoškolské odborné činnosti, což významně ovlivňuje jejich budoucí uplatnění. (5.3)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Metodická podpora poskytovaná pedagogům není dostatečně účinná. (2.3)



                                            5/7
– Žáci nejsou systematicky vedeni k práci s různými informačními zdroji, méně jsou
  využívány metody podporující rozvoj kritického myšlení. (4.2)
– Převaha frontální výuky často vede k nízkému zapojení žáků do procesu vzdělává ní,
  někteří učitelé ve výuce nepracují s cílem, který často není stanoven a v závěru není
  ověřeno jeho naplnění, což neposkytuje dostatečnou zpětnou vazbu o efektivitě
  vzdělávacího procesu. (4.3)
– V průběhu výuky není využívána formativní zpětná vazba jako prostředek rozvoje
  osobnosti žáků a motivace k jejich dalšímu vzdělávání. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy

– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– Další vzdělávání pedagogů zaměřit na oblasti formativního hodnocení, diferenciac i
  výuky a práci s informačními zdroji.
– Výuku diferencovat podle individuálních vzdělávacích potřeb jednotlivců, v závěru
  hodin ověřovat naplnění stanovených vzdělávacích cílů.
– Poskytovat žákům účinnou zpětnou vazbu o míře zvládnutého učiva a systematick y
  využívat formativní hodnocení.
– V průběhu výuky využívat široké spektrum forem a metod práce s důrazem na aktivní
  učení žáků, pravidelně zařazovat práci s informačními zdroji a vést žáky ke kritickému
  myšlení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
  1. Úplné znění zřizovací listiny příspěvkové organizace Ústeckého kraje č. j. 3/2001
     vydané Ústeckým krajem (ze dne 2. 1. 2024) včetně příloh a dodatků
  2. Jmenování ředitele s účinností od 1. 8. 2012, potvrzení pokračování na vedoucím
     pracovním místě ředitele s účinností od 1. 8. 2018
  3. Výpisy z rejstříku škol a školských zařízení MŠMT (ze dne 7. 3. 2024)
  4. Školní řád s účinností od 1. 9. 2023, aktualizace od 4. 12. 2023
  5. Organizační řád s účinností od 1. 1. 2023 včetně příloh
  6. Třídní knihy, školní rok 2023/2024 (vzorek)


                                            6/7
  7. Školní vzdělávací programy vyučovaných oborů vzdělání platné ve školním roce
      2023/2024
  8. Koncepce rozvoje školy do školního roku 2023/2024
  9. Plán kontrolní a hospitační činnosti včetně hospitačních záznamů (vzorek)
  10. Záznamy z pedagogických rad a provozních porad, školní rok 2023/2024 (vzorek)
  11. Záznamy z předmětových komisí, školní rok 2023/2024 (vzorek)
  12. Vnitřní informační systém školy
  13. Školní matrika vedená k termínu inspekční činnosti
  14. Personální dokumentace pedagogických pracovníků včetně osvědčení z dalšího
      vzdělávání (vzorek)
  15. Plán dalšího vzdělávání pedagogických pracovníků, školní rok 2023/2024
  16. Dokumentace k výchovnému poradenství a prevenci rizikového chování vedená
      k datu inspekční činnosti
  17. Dokumentace k ukončování vzdělávání maturitní zkouškou, školní roky 2021/2022,
      2022/2023 a 2023/2024
  18. Výroční zpráva o činnosti školy za školní rok 2022/2023
  19. Inspekční zpráva České školní inspekce č. j.: ČŠIU-185/15-U
  20. Webové stránky školy www.gym- ul.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Anna Kejřová, školní inspektorka
 Mgr. Jiří Machačný, školní inspektor
 Bc. Jana Sejvalová, kontrolní pracovnice
10. 4. 2024




                                          7/7
