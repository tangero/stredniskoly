                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-954/22-S


Název                                Základní škola a gymnázium Navis
Sídlo                                V Dolích 444, 251 01 Světice
E-mail                               sekretariat@skoly-navis.cz
IČ                                   71 341 005
Identifikátor                        691 002 207
Právní forma                         školská právnická osoba
Zastupující                          Mgr. Jan Vepřek
Zřizovatel                           Spolek Navis
Místo inspekční činnosti             V Dolích 444, Světice
Termín inspekční činnosti            18. − 20. května 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného základní
a střední školou, školní družinou a školním klubem podle příslušných školních vzdělávac íc h
programů (dále ŠVP), jejich naplňování a souladu s právními předpisy a přísluš ným
rámcovým vzdělávacím programem podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
Inspekční činnost na žádost podle § 174 odst. 7 školského zákona.




2021/2022
                                    Charakteristika
Základní škola a gymnázium Navis (dále „subjekt“ nebo „škola“) vykonává činnost základní
školy (dále ZŠ), školní družiny (dále ŠD), školního klubu (dále ŠK), školní jídelny – výdejny
a od 1. 9. 2021 také střední školy (dále SŠ). V ZŠ je zapsáno 175 žáků, naplněnost se
od minulé inspekční činnosti zvýšila na 97 %. V SŠ škola v denní formě čtyřletého oboru
vzdělání Gymnázium aktuálně vykazuje 14 žáků prvního ročníku. V ZŠ poskytuje podpůrná
opatření 35 žákům se speciálními vzdělávacími potřebami, z toho osmi podle individuálního
vzdělávacího plánu.
Zájmové vzdělávání probíhá ve čtyřech odděleních ŠD (naplněnost 100 %) a ŠK (naplněno st
91 %). Provoz je zajištěn odpoledne.
Škola změnila místo poskytování vzdělávání, od roku 2021 sídlí ve Světicích.

                         Hodnocení podmínek vzdělávání
Subjekt postupně efektivně naplňuje vizi zřizovatele vytvořit ve vlastních prostorách
prorodinnou inovativní školu, která organicky propojuje již existující ZŠ, ŠD a ŠK s nově
vzniklou SŠ a centrem pro rodinu. Zaměřuje se na vedení žáků ke křesťanským hodnotám
v moderním pedagogickém prostředí. Koncepční záměry jsou převážně úspěšně
naplňovány. Od předchozí inspekční činnosti se podařilo zlepšit materiální vybavení,
zintenzivnit spolupráci se sociálními partnery a realizovat množství aktivit podporujícíc h
osobnostní rozvoj žáků. Jen částečně se daří naplňovat záměr účelné podpory nadaných žáků
a uplatňování sebehodnocení a vrstevnického hodnocení ve výuce.
Řízení školy je pojato jako jednotné vedení celého subjektu, což se mj. odráží ve společném
využívání personálních, materiálních i prostorových podmínek. Ředitel školy (dále
„ředitel“) účelně využívá kombinaci formální i neformální týmové spolupráce. Systematická
hospitační činnost vedení školy v ZŠ i SŠ společně s častými poradami umožňuje efektivní
předávání poznatků a zkušeností z výuky, řešení aktuálních problémů, koordinaci aktivit
a diskusi o pokrocích jednotlivých žáků.
Výsledkem koncepční personální práce ředitele včetně mentoringu je motivovaný tým
pedagogických pracovníků. Výuku ve škole zajišťuje celkem 28 učitelů. Předpoklady
odborné kvalifikace nesplňuje přibližně čtvrtina z nich, část si potřebné vzdělání doplňuje
studiem. Hospitovaná výuka vedená těmito pedagogy nevykazovala nedostatky v přístupu
k žákům a účelnosti použitých vzdělávacích forem a metod, ředitel prokázal snahu o získání
kvalifikovaných pracovníků. Pedagogický sbor vhodně doplňují dvě vychovatelky, jeden
pedagog volného času a devět asistentů pedagoga. Pro další vzdělávání pedagogičtí
pracovníci aktivně využívají široké nabídky seminářů, někteří se věnují i konzultač ní
a lektorské činnosti.
Ve školním poradenském pracovišti účinně spolupracují speciální pedagožka, která je
zároveň metodičkou prevence, ředitel jako výchovný poradce a vedoucí tutorka, zaštiťujíc í
promyšlený program osobnostního růstu žáků. Svoji činnost vykonávají efektivně
s akcentem na předcházení rizikovému chování.
Škola dbá na zajištění bezpečného prostředí pro žáky. O pravidlech a podmínká ch
bezpečnosti a ochrany zdraví jsou žáci preventivně a opakovaně poučováni. Přes realizo va ná
preventivní opatření dochází k lehčím úrazům nejčastěji při pohybových činnostech.
Škola využívá všech dostupných finančních zdrojů (státní dotace, šablony, úpla tu
za vzdělávání, sponzorské dary od zákonných zástupců) ke zlepšení podmínek vzdělává ní.
Díky funkční spolupráci především se zřizovatelem zkvalitnila materiální podmínky. Kromě


2021/2022                                    2
nové budovy účelně využívá také vlastní areál se zahradou. Vzhledem k naplněnosti ZŠ však
ŠD a ŠK nemají pro svou činnost vlastní herny, využívané třídy neposkytují optimální
podmínky pro relaxační a pohybové aktivity.
Komunitní charakter školy vytváří předpoklady pro nadstandardní spolupráci a intenzivní
komunikaci všech účastníků vzdělávání. Škola o své vzdělávací nabídce účelně infor muje
zákonné zástupce a veřejnost prostřednictvím webových stránek, akcí školy a besed.
Fungující vztahy se zřizovatelem a na ně navazující spolupráce s dalšími partnery, především
s charitativními organizacemi, regionálními institucemi, odborníky z praxe a školami
podobného zaměření, vytváří dobrý základ pro systematický rozvoj kvality vzdělávání.

                          Hodnocení průběhu vzdělávání
Pojetí a organizace výuky vychází ze ŠVP, jež korespondují s nastavenou koncepcí. ŠVP ZŠ
i SŠ vhodně kladou důraz na nejen rozvoj intelektuální, především v oblasti cizojazyč né
gramotnosti žáků, ale zároveň i na rozvoj osobnostní a duchovní. Posilování morálníc h
hodnot a pozitivních vlastností (tzv. ctností) se cíleně věnuje předmět etika, vyučovaný
ve všech ročnících. ŠVP ŠD a ŠK a další mimoškolní volnočasové aktivity žáků vhodně
doplňují ŠVP ZŠ.
V dobře připravené a realizované výuce panovala příjemná pracovní atmosféra, pozornost
byla věnována i rozvíjení postojových cílů. Všichni žáci pracovali se zájmem, dodržovali
společně stanovená pravidla. Ve většině vyučovacích hodin se pedagogům dařilo žáky
k práci motivovat a vytvářet podněty a podmínky k tomu, aby sami uskutečňovali vzdělávac í
činnosti. Pedagogové v případě potřeby všem žákům se speciálními vzdělávacími potřebami
poskytovali individuální podporu a pomoc, efektivní byla i jejich spolupráce s asistenty
pedagoga. Část aktivit probíhala ve venkovních prostorách v areálu školy jako
forma wellbeingu, zapadajícího do celkové koncepce školy. Příležitostí ke zlepšení je
podpora rozvoje kritického myšlení a práce žáků s různými informačními zdroji, která byla
zaznamenána pouze ve třetině výuky. V závěru se vyučující v menší míře věnovali shrnutí
a zhodnocení probraného učiva a jen ve třetině hodin využívali účinnou zpětnou vazbu
formou vzájemného hodnocení nebo sebehodnocení žáků. Také diferenciace výuky
ve vztahu k žákům nadaným byla účelně uplatněna pouze minimálně.
Ve výuce českého jazyka a literatury v ZŠ motivovaní žáci účelně pracovali s chybou.
Při interpretaci uměleckého textu v SŠ učitelé vhodně vedli žáky prostřednictvím
problémových otázek ke kritickému myšlení, nepodporovali však obsahově náročnou
komunikaci žáků. Při výuce společenskovědních předmětů učitelé využívali zkušeností
z reálných životních situací a mezipředmětové vztahy a žáky účinně vedli k samostatné
argumentaci. Profilaci školy odpovídal i důraz na etické aspekty diskutovaných problémů.
Žáci byli účinně aktivizováni při skupinové i samostatné práci.
Hospitovaná výuka cizích jazyků byla účelně propojená s běžným životem. Motivovaní žáci
v cizím jazyce souvisle komunikovali. Učitelé vytvářeli vhodné příležitosti pro zařazení
kooperativních činností vedoucích k naplnění postojových cílů a poskytovali žákům zpětnou
vazbu s využitím formativního hodnocení. Nedílnou součástí bylo sebehodnocení žáků,
které přispělo k vyhodnocení osvojeného učiva. Efektivní byla i tandemová výuka předmětu
umění vyučovaného v anglickém jazyce.
Učitelé matematiky na 1. stupni ZŠ účelně využívali formy činnostního učení a rozvoj
logického myšlení. Žáci vznášeli dotazy, diskutovali v rámci svých zkušeností
o probíraných tématech a efektivně pracovali s chybou. Výuka matematiky na 2. stupni ZŠ
a v SŠ probíhala převážně frontálním způsobem práce doplněným samostatnou činností


2021/2022                                    3
žáků. Učitelé vhodně přizpůsobovali aktivity úrovni jednotlivých žáků a rozvíjeli jejich
kritické myšlení. Žáci řešili problémové úlohy, většina z nich byla schopna pracovat
samostatně. Vyučující přírodovědných předmětů v malé míře využívali názorné pomůcky.
Příležitostí ke zlepšení je umožnit žákům vlastní pozorování a experiment, tzn. aplikovat
badatelskou metodu, což výuka vedená frontálně neumožňovala.
Výuka tělesné výchovy probíhala na venkovním hřišti. V rámci různých pohybových aktivit
byli do jednotlivých činností zapojeni všichni žáci. Respektovali stanovená pravidla
a vzájemně se účinně povzbuzovali. Také v hodině hudební výchovy vyučující cíleně
rozvíjeli postoje žáků a teoretické poznatky vhodně propojili s reálným životem.
Sledované vzdělávání v ŠD a ŠK bylo zaměřeno na pravidelnou zájmovou činnost
i spontánní aktivity. Příprava na vyučování probíhala formou různých her za účelné pomoci
vychovatelek. K jednotlivým činnostem byli účastníci vhodně motivováni a průběžně
pozitivně slovně hodnoceni. Všichni účastníci měli prostor pro volbu činností dle vlastního
zájmu, zapojovali se do společenských her, výtvarných a sportovních aktivit.

                         Hodnocení výsledků vzdělávání
V ZŠ i SŠ jsou vytvořeny funkční hodnoticí mechanizmy umožňující získávat infor mace
o výsledcích vzdělávání žáků a následně s nimi účelně pracovat v rámci tutoringu
a mentoringu. Pedagogové systematicky sledují a zaznamenávají vývoj, průběh učení
a vzdělávací pokrok každého jednotlivce. Vzdělávací výsledky žáků jsou vyhodnocová ny
a analyzovány v pedagogické radě. Při hodnocení je vhodně využíváno kombinace
hodnocení známkami a slovního hodnocení s formativními prvky. Z analýzy interníc h
výsledků vzdělávání je patrné, že škola účelně podporuje motivaci žáků i rozvíjení jejich
kompetence k učení, neboť 90 % žáků ZŠ a dvě třetiny žáků SŠ prospívají s vyznamená ním.
K objektivní zpětné vazbě o výsledcích vzdělávání žáků ZŠ v českém a anglickém jazyce
a matematice škola pravidelně využívá externí testování, v němž žáci dosahují výborných
výsledků. Motivuje také žáky k účasti ve vědomostních soutěžích v matematice,
informatice, biologii, anglickém jazyce a dějepise.
Škola průběžně identifikuje individuální potřeby žáků se speciálními vzdělávac ími
potřebami. Z analýzy výsledků vzdělávání vyplývá, že podpora těchto žáků je efektivní.
Jejich výsledky jsou srovnatelné s průměrným prospěchem třídy, ve které se vzděláva jí.
Na základě doporučení školských poradenských zařízení jsou vhodně nastavena
a uskutečňována podpůrná opatření, např. výuka předmětu speciálně pedagogická péče,
podpora asistentů pedagoga a volba vhodných pedagogických postupů a metod výuky.
Pro podporu intelektového rozvoje je v SŠ zaveden mentoring, zaměřený na profesní
směřování žáků. V tomto školním roce žáci 1. ročníku se svými mentory konzultují přípravu
ročníkových projektů. Příležitostí ke zlepšení je systematická identifikace individuálníc h
potřeb nadaných žáků a práce s nimi ve vyučovacích hodinách.
Pravidelná setkání tutora (učitele školy) s žáky a jejich zákonnými zástupci jsou zaměřena
především na sociální a osobnostní rozvoj žáků a vzdělávací výsledky v českém a anglické m
jazyce a matematice. Všem aktérům poskytují srozumitelnou zpětnou vazbu a umožňují tak
nastavit jednotné působení na žáka. V souvislosti s tím jsou zájmové semináře, kurzy
a besedy realizované v rámci dalšího vzdělávání pedagogů zpřístupněné i pro zájemce z řad
rodičů. Vhodnými nástroji využívanými v rámci školní preventivní strategie jsou také práce
s třídními kolektivy v hodinách vyučovacího předmětu etika, komunitní kruhy, pravidelné
preventivní programy a mimoškolní akce. Účinnost preventivního programu školy



2021/2022                                   4
se projevuje v celkově nízké absenci a příznivých výsledcích chování žáků, nevhodné
chování se vyskytuje pouze ojediněle.
Sounáležitost se školou vhodně podporují pravidla upravující jednotný způsob oblékání
a rituály stužkování v ZŠ a imatrikulace v SŠ. K rozvoji klíčových kompetencí škola vhodně
zařazuje velké množství charitativních aktivit, exkurzí a projektových dnů, na kterých
společně participují žáci školy ve vrstevnických skupinách, účastníci zájmového vzdělává ní
z ŠD a ŠK, pedagogové i rodiče (např. projektový den Navis pomáhá, Zahradní slavnost,
sportovní utkání, hudební vystoupení). Společné akce velmi pozitivně ovlivňují vzájemné
vztahy a klima ve škole. Účastníci jsou také systematicky vedeni k sebepoznání a rozvoji
individuálních zájmů, což je zřejmé z výsledků především kulturních a sportovních akcí.
Výsledky práce účastníků zájmového vzdělávání jsou účelně využívány k propagaci školy
a prezentovány formou různých aktivit, např. prodejem rukodělných výrobků, jejichž
výnosy jsou posílány na dobročinné účely.
Škola účelně získává zpětnou vazbu od zákonných zástupců žáků v podobě dotazníkové ho
šetření zaměřeného na atmosféru a bezpečí ve škole, spokojenost s činností ŠD,
pedagogickým vedením žáků, komunikací a tutoringem. Sleduje i další vzdělávací dráhu
svých absolventů, více než polovina z nich studuje na gymnáziích a lyceích.


                                         Závěry
Vývoj školy
- Škola změnila místo poskytování vzdělávání.
- Díky zvýšení počtu žáků je naplněna základní škola.
- Vzdělávací nabídka byla rozšířena o střední školu.
- Škola si udržuje efektivní systém podpory žáků se speciálními vzdělávacími potřebami.
- Nedostatky zjištěné při předešlé inspekční činnosti byly odstraněny.
Silné stránky
- Pozitivní pracovní klima podporující učení a rozvoj sociálních a osobnostních
  kompetencí žáků je výsledkem jednotného přístupu vedení školy a všech pedagogickýc h
  pracovníků a vhodné komunikace s žáky.
- Časté využití efektivních metod a forem práce podporuje aktivní zapojení žáků do výuky.
- Ucelený program osobnostního růstu přispívá k rozvoji sociálních a občanských
  kompetencí žáků a účinné prevenci rizikového chování a odráží se i ve výborných
  výsledcích vzdělávání.
- Komunitní     charakter školy podporuje úzkou spolupráci            školy s rodiči,
  zřizovatelem, partnery a se školami s podobným pedagogickým přístupem, kterou škola
  využívá ke zlepšování podmínek a zvyšování kvality vzdělávání.
Slabé stránky a/nebo příležitosti ke zlepšení
- Nižší míra diferenciace obsahu probíraného učiva ve vyučovacích hodinách vedla k méně
  účinné podpoře žáků nadaných.
- Menší využití práce s textem a informacemi z různých zdrojů ve vyučovacích hodinách
  nevedlo k efektivnímu rozvoji kritického myšlení žáků.




2021/2022                                   5
- Nižší závěrečná zpětná vazba a chybějící časový prostor pro sebehodnocení a vzájemné
  hodnocení vedly k nesystematickému získávání informací o míře zvládnutí učiva všemi
  žáky.
Doporučení pro zlepšení činnosti školy
- Zefektivnit činnost poradních orgánů při analýze individuálních vzdělávacích potřeb
  především žáků nadaných, diferencovat výuku podle schopností a potřeb žáků.
- Častěji zařazovat práci s textem a informacemi.
- Získávat systematicky zpětnou vazbu ve vyučovacích hodinách.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.

            Seznam dokladů, o které se inspekční zjištění opírají
 1.    Zřizovací listina vydaná s účinností od 1. dubna 2018 Spolkem Navis se sídlem
       č. p. 166, 251 69 Petříkov dne 23. března 2018 včetně dodatků č. 2 až 6, jmenovac í
       dekret ředitele školské právnické osoby ke dni 1. září 2014
 2.    Výpis z rejstříku škol a školských zařízení – stav k termínu inspekční činnosti
 3.    Dokumentace k řízení a kontrole – školní roky 2020/2021, 2021/2022 k termínu
       inspekční činnosti
 4.    Finanční vypořádání dotací poskytnutých MŠMT transferem v roce 2021
       z 13. ledna 2022, výsledovka za školní rok 2020/2021
 5.    Personální dokumentace pedagogických pracovníků včetně plánu jejich dalšího
       vzdělávání (vzorek)
 6.    Dokumentace k zajištění bezpečnosti a ochrany zdraví, platná ve školním roce
       2021/2022 k datu inspekční činnosti
 7.    Doklady o přijímání k základnímu, střednímu a zájmovému vzdělávání
 8.    Školní vzdělávací programy, účinné k termínu inspekční činnosti
 9.    Školní řády základní a střední školy, vnitřní řády školní družiny a školního klubu,
       účinné k termínu inspekční činnosti
10.    Školní matrika včetně prospěchu žáků – stav k termínu inspekční činnosti
11.    Třídní knihy, přehledy výchovně vzdělávací práce ve školní družině a školním klubu,
       rozvrh vyučovacích hodin – školní rok 2020/2021, 2021/2022 k termínu inspekční
       činnosti


2021/2022                                   6
12.    Záznamy z pedagogické rady – školní rok 2020/2021, 2021/2022 k termínu inspekční
       činnosti
13.    Dokumentace školního poradenského pracoviště – školní rok 2020/2021, 2021/2022
       k termínu inspekční činnosti
14.    Výroční zprávy o činnosti školy – školní rok 2018/2019, 2019/2020, 2020/2021
15.    Webové stránky školy www.zsnavis.cz, www.gnavis.cz
16.    Inspekční zpráva z 16. března 2018, čj. ČŠIS-501/18-S

                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy


 Mgr. Pavla Vítková, školní inspektorka,        Pavla Vítková, v.r.
 vedoucí inspekčního týmu
 Mgr. Eva Karasová, školní inspektorka          Eva Karasová, v.r.
 RNDr. Antonín Smrž, školní inspektor           Anotnín Smrž, v.r.
 Ing. Hana Borůvková, kontrolní                 Hana Borůvková, v.r
 pracovnice

V Praze 6. června 2022


Datum a podpis ředitele školy potvrzující projednání a převzetí inspekční zprávy


 Mgr. Jan Vepřek, ředitel školy                 Jan Vepřek, v.r.

Ve Světicích 14. června 2022




2021/2022                                   7
