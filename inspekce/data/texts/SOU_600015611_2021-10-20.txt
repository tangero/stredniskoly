                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-864/21-Z


Název                               MESIT střední škola, o.p.s.
Sídlo                               Družstevní 818, 686 05 Uherské Hradiště
E-mail                              reditel@skolamesit.cz
IČ                                  25318390
Identifikátor                       600015611
Právní forma                        Obecně prospěšná spol.
Zastupující                         Mgr. František Mikulášek
Zřizovatel                          MESIT holding, a.s.
Místo inspekční činnosti            Družstevní 818, 686 05 Uherské Hradiště
                                    Sokolovská 573, 686 01 Uherské Hradiště
Termín inspekční činnosti           20. 10. 2021 − 25. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Střední škola MESIT, o.p.s. (dále „škola“) je právnickou osobou zřízenou společností
MESIT holding a.s. (dále „zřizovatel“) jako obecně prospěšná společnost. Právnická osoba
vykonává činnost střední školy a školní jídelny - výdejny. Teoretické a praktické vyučová ní



2021/2022
probíhalo v době inspekční činnosti ve dvou místech poskytovaného vzdělávání v Uherském
Hradišti. Škola v průběhu hodnoceného období snížila počet oborů vzdělání. V době
inspekce škola poskytovala střední vzdělání jak s maturitní zkouškou, tak s výučním listem
v oborech zaměřených na strojírenství a elektrotechniku. Žáci, kteří úspěšně ukončili
střední vzdělání s výučním listem, se vzdělávali v nástavbových oborech vzdělání Provozní
elektrotechnika a Podnikání. Dále škola realizovala obecně odbornou přípravu v Praktické
škole jednoleté a dvouleté. Změna nastala také v osobě vykonávající činnost ředitele školy.
V průběhu sledovaného tříletého období se počet žáků vzdělávaných ve škole pohyboval
každoročně kolem tří set. V době inspekce se ve škole vzdělávalo v 15 třídách
strojírenských, elektrotechnických a nástavbových oborů vzdělání 300 žáků, ve dvou
třídách Praktické škole jednoleté a dvouleté se vzdělávalo 17 žáků. Škola identifikovala žáky
se speciálními vzdělávacími potřebami, v době inspekce vzdělávala 47 těchto žáků, kterým
byla poskytována podpůrná opatření v rozsahu 1. – 4. stupně, z toho 14 žáků bylo
vzděláváno podle individuálního vzdělávacího plánu. K zajištění pedagogické asistence
škola využívala dvou asistentek pedagoga.
Stravování žáků zabezpečuje škola prostřednictvím provozovatele stravovacích služeb.


                         Hodnocení podmínek vzdělávání
Škola má vypracovaný Strategický plán rozvoje MESIT střední školy, o.p.s. 2019 – 2023,
ve kterém vedení školy reálně zhodnotilo stav školy v roce 2018. Z této systematické analýzy
ředitel školy zpracoval Vizi a strategické cíle školy 2025, ve které stanovil srozumite lné
postupy pro celkový rozvoj školy a jednotlivé oblasti výchovně vzdělávacího procesu. Cíle
jsou nastaveny v souladu se zásadami vzdělávání a s přípravou žáků na jejich uplatnění
v profesním životě. Záměry školy navazují na strategii zřizovatele a reagují na aktuální
situaci na trhu práce v oblasti strojírenství a elektrotechniky. Zpracovanou koncepci
smysluplně upřesňují a rozšiřují dílčí dokumenty na daný školní rok, ve kterých jsou
podrobně rozpracovány kroky vedoucí ke stanoveným cílům. Vedení školy o vypracované
strategii s pedagogy vhodnou formou komunikuje a ti se s touto strategií identifikují. Škola
rovněž o svých strategických záměrech aktivně informuje potenciální zájemce o studium,
jejich zákonné zástupce a širokou veřejnost na svých webových stránkách, sociálních sítích,
prostřednictvím firemního časopisu a na dnech otevřených dveří. Škole se dlouhodobě daří
naplňovat stanovené cíle především v oblasti zajištění kvalitního materiálně-technické ho
vybavení školy a realizace velmi dobré odborné přípravy žáků. Naopak se škole dlouhodobě
nedaří nastavit cílené pedagogické procesy podporující průběžnou i výslednou kvalitu
teoretického vzdělávání.
Nastavený systém řízení se pozitivně odráží v organizaci chodu školy, ale již méně ve
výchovně vzdělávacích činnostech. Vedením školy nastavený kontrolní a hospitační systém
dostatečně neumožňuje mapovat a vyhodnocovat reálný stav výuky. Přijímaná opatření
pro zkvalitnění vzdělávání žáků nereagují na nedostatky v metodickém vedení teoretické
výuky. Vedení školy nevyužilo metodické orgány k užší spolupráci při analýzách výsledků
vzdělávání žáků a při vyhodnocování metodických aspektů výuky.
Vzdělávání škola uskutečňuje podle Školních vzdělávacích programů (dále „ŠVP“), jejichž
aktualizace reagují na nejnovější strojírenské a elektrotechnické trendy a podněty
spolupracujících partnerů, a tak vedou absolventy k širšímu profesnímu uplatnění.
Škola aktivně podporovala vzájemnou spolupráci pedagogů se zákonnými zástupci žáků
i rodiči žáků zletilých a účinně reagovala na vzniklé problémy.




2021/2022                                    2
Škola má pro vzdělávání velmi kvalitní materiální podmínky, jejichž úroveň především pro
technické obory vzrostla díky projektu se zahraničním partnerem a díky podpoře zřizovate le.
Byly zrekonstruovány prostory školy, vybudována učebna pro automatizaci a robotizaci
a strojírenská laboratoř. Učebny byly vybaveny nejmodernější technikou. Dále byly
modernizovány elektrotechnické dílny pořízením moderních měřících a diagnostick ýc h
přístrojů tak, aby byla výuka přiblížena firemní praxi.
Kromě materiálních podmínek škola v rámci projektů uskutečnila aktivity, které zkvalitnily
odbornou přípravu žáků a rozvíjely jejich komunikační dovednosti, týmovou spolupráci
a pracovní kompetence. Další vzdělávání pedagogických zaměstnanců bylo vhodně
zaměřeno především na oblast jejich odbornosti a interpersonální dovednosti, v menší míře
na rozvoj potřebných pedagogických dovedností k motivaci žáků prostřednictvím
různorodých metod a forem výuky. V průběhu hodnoceného období došlo ke značné obměně
pedagogického sboru. V době inspekce bylo ve škole pět pedagogických pracovníků, kteří
byli odborníky z praxe, avšak neměli ukončené doplňující pedagogické studium a jeden
pedagog dokončoval magisterský stupeň vzdělání. Škola prokázala trvalou snahu při hledání
kvalifikovaných pedagogických pracovníků. Uvádění začínajících učitelů nebylo vhodně
nastaveno, neboť dostatečně nepomáhalo pedagogům s metodickou a didaktickou stránkou
výuky.
Poradenské služby byly školou velmi dobře zabezpečovány. Všem žákům byla poskytována
podpora a pomoc v souladu s jejich potřebami a doporučeními v rámci jejich vzdělávac íc h
oborů. Kromě zajištění systematické péče o žáky se speciálními vzdělávacími potřebami byli
žáci vedeni v rámci kariérového poradenství k vhodnému výběru jejich dalšího profesního
a společenského uplatnění. Ke snazší adaptaci na nové školní prostředí a navázaní dobrých
vztahů v tvořících se třídních kolektivech cíleně přispěly adaptační dny. O vhodném
nastavení preventivní strategie svědčí to, že škola ve sledovaném období neřešila žádné
závažné sociálně patologické jevy,
Žáci řemeslných oborů obráběč kovů a strojní zámečník jsou motivováni ke vzdělává ní
formou prospěchových stipendií. Škola se také aktivně zapojuje do realizace několika
projektů, které pomáhají propagovat a seznamovat žáky mateřských a základních škol
s polytechnickým vzděláváním, a tak rozšiřovat jejich povědomí o možnosti studia
technických oborů, což je v souladu se strategickými záměry školy.
Prostředí školy je upravené, bezpečnostní rizika byla pravidelně vyhodnocována, v případě
potřeby byla přijímána adekvátní opatření a průběžně škola cíleně informovala a poučovala
žáky o bezpečném chování. Žákům, kde bylo v rámci odborného výcviku a praxe
vyhodnoceno riziko úrazu, byly poskytovány pracovní ochranné pomůcky, oděvy a obuv.
Výuka tělesné výchovy byla zabezpečena na veřejných sportovištích, pro relaxační
pohybové aktivity bylo žáky využíváno vybavení v prostorách školy.


                          Hodnocení průběhu vzdělávání
Rovnost příležitostí ke vzdělávání žáků škola zabezpečovala v souladu s jejich speciálními
vzdělávacími potřebami, poskytovala podpůrná opatření na základě doporučení školského
poradenského zařízení a s informovaným souhlasem zákonného zástupce. Škola vytvářela
žákům kvalitní podmínky při rovném přístupu ke vzdělávání zohledňující jejich individuá lní
vzdělávací potřeby.
Výuka všeobecně vzdělávacích předmětů probíhala v příjemné a klidné atmosféře, všichni
žáci dodržovali nastavená pravidla. Měli dostatečný prostor pro komunikaci. Jednotlivc i,


2021/2022                                    3
kteří se zapojovali do diskuze k probíranému učivu, se nebáli stručně vyjádřit svůj názor.
Vyučující kladli na žáky přiměřené požadavky vycházející z jejich úrovně znalostí
a dovedností a zároveň jim poskytovali průběžnou zpětnou vazbu. Tempo a organizace
výuky zohledňovaly individuální vzdělávací potřeby jednotlivých žáků i žáků se speciálními
vzdělávacími potřebami. Ve většině sledovaných hodin nebyli žáci vedeni k vlastnímu
hodnocení studijního pokroku, míry osvojení daného učiva a dosažení vzdělávacího cíle.
Ve výuce společenskovědních předmětů převládaly metody a formy, které žáky nevedly
k aktivnímu zapojení do vyučovacího procesu. Dominantní byla frontální výuka realizo va ná
formou výkladu učitele, která byla doplněná kladením motivačních otázek, na které
reagovala jenom část žáků. Jejich odpovědi byly velmi stručné a dostatečně je nevedly
k vyvozování závěrů a rozvoji kritického myšlení. Také ve sledované výuce anglické ho
jazyka převažovala frontální výuka doplněná o individuální práci, popř. práci ve dvojicích.
V některých hodinách byli žáci vhodně motivováni, a tudíž se projevil jejich hlubší zájem o
výuku, často k tomu přispělo účelné využití digitální techniky. Vhodně byla podporována
jazyková gramotnost, byl kladen důraz jak na gramatiku, tak na lexikální aspekty jazyka.
Výuka byla podnětná, systematicky rozvíjela jazykovou, čtenářskou i sociální gramotnost.
Výuka matematiky byla vzhledem k obsahu učiva a ke schopnostem a možnostem žáků
organizačně zvládnutá velmi dobře. Zvolené formy pro vstupní motivaci žáků a použité
vyučovací metody byly ve většině hodin promyšlené. Účelně byla také věnována dostatečná
pozornost upevňování jejich získaných znalostí a dovedností. Ve výuce fyziky byly vhodně
využity mezipředmětové vztahy. Žáci byli cíleně vedeni k správnému postupu při výpočtech
příkladů. Ve výuce chemie žáci pracovali se zájmem, efektivně byla využita jejich práce
s digitální technologií. Zhodnocení průběhu výuky provedené společně žáky s vyučující bylo
v souvislosti se stanoveným cílem a jejím obsahem provedeno vhodnou formou. Na kvalitě
výuky se však negativně projevilo nedodržování správné odborné terminologie. Podpora
přírodovědné gramotnosti byla na dobré úrovni.
Vyučovací hodiny tělesné výchovy byly vedeny aktivně, s velkou pestrostí všestrannýc h
pohybových činností, které napomáhaly k průběžné aktivizaci žáků a k naplnění
stanovených cílů. Vyznačovaly se promyšlenou organizací s účelným využitím různých
forem výuky a s vhodným využitím chyby při nácviku a procvičování nových pohybových
dovedností. V průběhu hodin spolu žáci aktivně spolupracovali a i to přispělo k tomu, že
žáci se slabšími dovednostmi zažili úspěch z činností spojených s pohybovými aktivita mi
v rámci výuky. Škola zabezpečila do společných prostor vhodné sportovní vybavení s cílem
podněcovat žáky k pohybové aktivitě v době přestávek nebo volna mezi vyučováním. Žáci
tuto možnost efektivně využívali a tím se škole podařilo částečně eliminovat nedostatek
pohybu žáků v době uzavření škol.
U většiny sledovaných hodin odborných strojírenských a elektrotechnických předmětů
scházela promyšlená struktura a vhodný výběr metod a forem, který by žáky motivo va l
k aktivním činnostem. Rovněž vzdělávací cíle nebyly jasně formulovány. Ve většině
sledovaných hodin převládal frontální slovní výklad učitele s výraznou podporou
jednoduché prezentace učiva za využití ICT. Zvolené organizační formy a využívané metody
byly jednotvárné a v mnoha směrech nepomáhaly naplnit cíle hodiny. Žáci byli v hodinách
převážně pasivní, vázla komunikace a ověření míry porozumění probíraného učiva.
V ojedinělých případech se mohli žáci aktivněji zapojovat do výuky a také využit
vzájemného hodnocení v závěru proběhlé hodiny.
Sledovaný průběh praktického vyučování probíhal u společností koncernu MESIT holding,
a.s. a u smluvních partnerů. Praktické vyučování bylo velmi dobře organizačně promyšleno,
žáci byli smysluplně začleňováni do výrobního procesu a jednotlivé výrobní činnosti vhodně


2021/2022                                   4
navazovaly na teoretické předměty. Žáci byli účelně seznamování s moderními
technologiemi a to podporovalo jejich motivaci pro vzdělávání ve zvoleném oboru vzdělání.
Všichni žáci pracovali se zájmem, byla jim poskytována zpětná vazba, kterou dokázali
vhodně využít pro své další učení. Kvalita výuky byla podpořena velmi dobrým vybavením
jednotlivých    dílen    materiály,    novými   technologiemi,     přístroji  a nářadím.
U elektrotechnických oborů se pozitivně projevila skutečnost, že učitelé odborných
předmětů učili současně i praktickou výuku, což přispělo k provázanosti nabytých
teoretických znalostí a získání odpovídajících praktických dovedností. Odměňování za
produktivní práci žáků vycházelo z vhodně nastaveného systému pravidelného hodnocení
produktivity a kvality práce žáků s předem známými kritérii. Kvalita praktického vyučová ní
byla na velmi dobré úrovni.
Sledovaný vzdělávací proces v praktické škole jednoleté a dvouleté byl přizpůsobený míře
psychického a fyzického rozvoje žáků se zdravotním postižením. Při výuce byli žáci vhodně
a dostatečně motivováni, měli dostatek prostoru pro vyjádření vlastního názoru a prožitku,
příkladně byly hodnoceny jejich drobné dílčí úspěchy, což vedlo k povzbuzení k další
činnosti. Organizace vzdělávání respektovala psychohygienické zásady i obecné didaktické
principy, vždy bylo důsledně přihlíženo k individuálním možnostem a schopnostem každého
jednotlivce. Neustálým frontálním i individuálním opakováním a procvičováním pomocí
názorných pomůcek žáci dosahovali dílčích cílů, které byly přiměřené pro každého
jednotlivce. V hodinách matematiky, pracovní výchovy, tělesné výchovy, rodinné výchovy
a výchovy ke zdraví, byly zřetelně aplikovány mezipředmětové vztahy, při nichž docházelo
k propojování učiva a reálného života. Vyučovací předměty vhodně rozvíjely především
kognitivní, pracovní a pohybové schopnosti žáků, smyslové vnímání i slovní zásobu.
Součástí výuky bylo i vytváření stereotypů pro uplatnění v konkrétní situaci. Individua lita
žáků byla plně respektována; k žákům bylo přistupováno citlivě a laskavě, přiměřeně k jejich
speciálním vzdělávacím potřebám. Součinnost pedagogického pracovníka a asistenta
pedagoga v hodinách působila přirozeně a pozitivně ovlivňovala klidný průběh výuky.
Vybavení tříd odpovídalo výukovým a zdravotním potřebám žáků, taktéž názorné pomůcky
byly vhodně volené a odpovídaly věku i mentálnímu postižení žáků. Příjemné až rodinné
klima ve sledovaných hodinách bylo založené na respektování pravidel a přirozené autoritě
pedagogů.


                          Hodnocení výsledků vzdělávání
Celkové i průběžné hodnocení žáků vycházelo z předpokladů vymezených v učebních
osnovách vyučovacích předmětů.
Všem účastníkům vzdělávání poskytly přehledně zpracované individuální i skupinové
výsledky vzdělávání žáků přehledný souhrn za celé vzdělávací období. V případě potřeby
byla přijímána nápravná opatření, která nebyla dále vyhodnocována. Škola rovněž
systematicky nezjišťuje, zda zjištěné nedostatky ve vzdělávání u žáků přetrvávají, nebo zda
se je podařilo následnou výukovou činností odstranit. I přesto to, že škola v rámci
uplatňované strategie získávala přehled o žácích se slabším prospěchem a zvýšenou absencí,
přijímaná opatření k jejich podpoře nebyla dostatečně účinná.
Vyhodnocování dopadů podpůrných opatření bylo nastaveno, ale mnohým žákům se
nedařilo plnit požadavky stanovené školním systémem hodnocení. Neúčinnost přijíma nýc h
opatření se projevila v oblastech prospěchu žáků se speciálními vzdělávacími potřebami,
četnosti předčasných odchodů žáků ze vzdělávání a přetrvávající vysoké absenci žáků ve
výuce zejména neomluvené. Nastavená pravidla svědčí o zvýšené pozornosti věnované



2021/2022                                    5
využívání podpůrných opatření a sledování absence žáků, ale již méně o účinnos ti
uplatňovaných postupů.
Z meziročního porovnání studijních výsledků žáků maturitních oborů vzdělání vyplývá, že
se projevila ve sledovaném tříletém období značně kolísavá míra jejich neúspěšnosti. Škola
tuto rozkolísanost sice evidovala, ale dále s dostupnými zjištěními nepracovala, což se
projevilo zejména v případě žáků nástavbového studia denní formy vzdělávání ve školním
roce 2019, kdy z počtu přihlášených maturantů neuspěla značná část z nich. Ve společné
i profilové části maturitní zkoušky škola v meziročním srovnání dlouhodobě vykazova la
pouze uspokojivou úspěšnost žáků u maturitní zkoušky a v porovnání s průměrnou úrovní
výsledků žáků ostatních škol ve stejné skupině oborů za celou ČR měly tyto výsledky
podprůměrnou úroveň. Škole se nedařilo předcházet neúspěšnosti žáků v případě společné
i profilové části maturitní zkoušky. Školou zvolené postupy formou individuálníc h
konzultací a doučování žákům s rizikem školního neúspěchu nedokázaly zvýšit jejich
motivaci a nabízenou pomoc v průběhu studia maturitních oborů vzdělání.
Výsledky vzdělávání žáků tříletých oborů vzdělání s výučním listem vykazova ly
ve sledovaném tříletém období taktéž nevyrovnanou úroveň. I přesto to, že škola získávala
přehled o žácích využívajících možnost změny oboru vzdělání či opakování ročníku mimo
jiného související i se slabším prospěchem, přijímaná opatření k jejich podpoře nebyla
dostatečné účinná. V případě předčasných odchodů žáků v průběhu vzdělávání se projevil
jejich největší úbytek za poslední uzavřený školní rok u zámečníků.
Žáci školy se účastnili mnoha školních, regionálních i republikových soutěží a přehlídek,
kde úspěšně prezentovali znalosti a dovednosti získané v rámci svých odborností. Taktéž
v případě účasti v řadě sportovních akcí žáci zdárně reprezentovali školu v pohybových
aktivitách.


                                        Závěry
Vývoj školy
- Změna ve vedení školy.
- Výrazné zkvalitnění materiálního vybavení pro odborné teoretické i praktické vzdělává ní
  žáků střední školy.
- Redukce oborů vzdělávání.
- Realizace projektových aktivit směřujících k osobnostnímu i profesnímu rozvoji
  pedagogických pracovníků a zkvalitnění odborné přípravy žáků k získání pracovních
  kompetencí.


Silné stránky
- Účelné pořízení a následné využití nejmodernějších strojírenských a elektrotechnick ýc h
  přístrojů pro teoretickou i praktickou výuku.
- Oboustranně přínosná spolupráce se zřizovatelem a smluvními partnery školy.
- Přínosně uplatňovaný individuální přístup ze strany pedagogů zohledňující speciálně
  vzdělávací potřeby každého žáka praktické jednoleté a dvouleté školy v průběhu
  vzdělávání.




2021/2022                                   6
Slabé stránky a/nebo příležitosti ke zlepšení
- Nevhodně nastavený kontrolní systém, který neposkytuje reálné hodnocení průběhu
  výuky jednotlivých pedagogů teoretického vyučování.
- Absence zařazování aktivizujících výukových metod, zejména u žáků maturitníc h
  a tříletých oborů vzdělání.
- Nevyhodnocování stanovených cílů vzhledem k obsahu učiva a získaným dovednostem
  žáků v teoretické výuce.
- Školou uplatňovaná opatření nevedou ke zlepšování vzdělávacích výsledků žáků.
- Absence vyhodnocování účinnosti opatření přijatých školou ke zlepšování vzdělávac íc h
  výsledků žáků.


Doporučení pro zlepšení činnosti školy
-        Nastavit účinný hospitační systém, který přinese reálný obraz kvality teoretické výuky
         a následně přijímat opatření vedoucí ke zlepšení.
-        Zaměřit se na četnější zařazování aktivizujících metod do výuky.
-        Vést žáky k vzájemnému hodnocení a sebehodnocení, jak se jim daří dosahovat
         stanovených cílů, v čem se zlepšili a kde mají rezervy.
-        Přijímat opatření ke zlepšení průběžných i celkových výsledků ve vzdělávání.
-        Pravidelně vyhodnocovat účinnost přijatých opatření.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                         Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e-
podatelnu csi.z@csicr.cz s připojením elektronického podpisu.


                 Seznam dokladů, o které se inspekční zjištění opírají
    1.      Zakládací listina obecně prospěšné společnosti MESIT střední škola, o. p. s. vydaná
            MESIT holding, a. s. platná v době inspekční činnosti
    2.      Rozhodnutí MŠMT ve věci návrhu na zápis změny v údajích vedených v rejstříku
            škol a školských zařízení čj.: MSMT-39861/2020-2 ze dne 15. 10. 2020 s účinností
            od 1. 9. 2021




2021/2022                                         7
 3.    Rozhodnutí KÚ Zlínského kraje ve věci návrhu na zápis změny v údajích vedených
       v rejstříku škol a školských zařízení čj.: 62290/2020 ze dne 6. 11. 2020 s účinností
       od 1. 9. 2021
 4.    Jmenovací dekret ředitele školy s účinností od 13. 8. 2015
 5.    Školní řád vydaný dne 31. 8. 2021 s účinností od 1. 9. 2021
 6.    Plán dalšího vzdělávání pedagogických pracovníků na školní rok 2021/2022
 7.    Výroční zprávy za školní rok 2018/2019, 2019/2020, 2020/2021
 8.    Doklady o nejvyšším dosaženém vzdělání pedagogických pracovníků zaměstnanýc h
       ve škole k datu inspekční činnosti
 9.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekce
10.    Dokumentace k zajištění školního stravování ve školním roce 2021/2022 k datu
       inspekce
11.    Podklady k vyhodnocení příjmů a výdajů školy za rok 2019 až 2021 k datu inspekční
       činnosti
12.    Strategický plán rozvoje MESIT střední školy, o.p.s. 2019-2023 ze dne 18. 3. 2019
13.    Vize a strategické cíle školy 2025 ze dne 24. 4. 2020
14.    Celoroční plán školní rok 2021/2022 a 2021/2020
15.    Školní vzdělávací programy pro čtyřleté obory vzdělání s maturitní zkouškou
       Mechanik strojů a zařízení a Mechanik elektrotechnik platné ve školním roce
       2021/2022 k datu inspekce
16.    Školní vzdělávací programy pro tříleté obory vzdělání s výučním listem Strojní
       mechanik, Obráběč kovů, Elektrikář, Elektrikář-silnoproud a Elektromechanik pro
       zařízení a přístroje platné ve školním roce 2021/2022 k datu inspekce
17.    Školní vzdělávací programy pro nástavbové obory vzdělání s maturitní zkouškou
       Podnikání a Provozní elektrotechnika v denní formě vzdělání ve školním roce
       2021/2022 k datu inspekce
18.    Školní vzdělávací programy Praktická škola jednoletá a Praktická škola dvouletá
       platné ve školním roce 2021/2022 k datu inspekce
19.    Školní zpráva o výsledcích maturitní zkoušky, stav po mimořádném termínu jarního
       zkušebního období roku 2021
20.    Školní matrika vedená v elektronické podobě k datu inspekce
21.    Rozvrh vyučovacích hodin ve školním roce 2021/2022 k datu inspekce
22.    Třídní knihy ve školním roce 2021/2022 k datu inspekce
23.    Evidence výuky odborného výcviku žáků – školní rok 2021/2022 (Bakaláři) k datu
       inspekce
24.    Spisová dokumentace žáků se SVP k datu inspekce
25.    Rámcový plán činnosti výchovného a kariérového poradce ve školním roce
       2021/2022
26.    Plán kontrolní činnosti výchovného a kariérového poradce pro školní rok 2021/2022
27.    Školní preventivní strategie 2021-2025
28.    Vyhodnocení Minimálních preventivních programů za sledované období
29.    Zadání testů a písemných prací z chemie, fyziky a ekologie ve školním roce
       2020/2021 a 2021/2022 k datu inspekce



2021/2022                                    8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jana Zámečníková, školní                       Jana Zámečníková v. r.
 inspektorka, vedoucí inspekčního týmu
 Mgr. Soňa Bergerová, školní inspektorka              Soňa Bergerová v. r.
 PhDr. Josef Hitmár, školní inspektor                   Josef Hitmár v. r.
 Mgr. Radovan Zicháček, školní inspektor             Radovan Zicháček v. r.
 Ing. Zuzana Mücková, školní inspektorka             Zuzana Mücková v. r.
 Mgr. Zuzana Tydlačková, školní                     Zuzana Tydlačková v. r.
 inspektorka
 Ing. Anna Zámečníková, kontrolní                   Anna Zámečníková v. r.
 pracovnice
 Ing. Miroslav Školoudík, odborník na               Miroslav Školoudík v. r.
 elektrotechniku
 Ing. Jaroslav Lednický, odborník na                 Jaroslav Lednický v. r.
 strojírenství

Ve Zlíně 15. listopadu 2021


Datum a podpis ředitele školy potvrzující projednání a převzetí inspekční zprávy


 Mgr. František Mikulášek,                          František Mikulášek v. r.
 ředitel školy

Ve Zlíně 24. listopadu 2021




2021/2022                                   9
