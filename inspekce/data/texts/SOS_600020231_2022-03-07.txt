                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-154/22-C


Název                               Vyšší odborná škola a Střední škola, s.r.o.
Sídlo                               Emy Destinové 395, 370 05 České Budějovice 2
E-mail                              vosss.cb@gmail.com
IČ                                  25157426
Identifikátor                       600020231
Právní forma                        Společnost s r.o.
Zastupující                         Ing. Zdeňka Dočekalová
Zřizovatel                          Společníci Vyšší odborné školy a Střední školy, s.r.o.
Místo inspekční činnosti            Emy Destinové 395, 370 05 České Budějovice 2
Termín inspekční činnosti           7. 3. 2022 − 9. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Vyšší odborná škola a Střední škola, s.r.o., Emy Destinové 395, 370 05 České Budějovice
2 (dále škola) vykonává činnost vyšší odborné školy a střední školy. Škola poskytuje střední
vzdělání s maturitní zkouškou ve čtyřletých oborech 37-42-M/01 Logistické a finanč ní
služby a 63-41-M/02 Obchodní akademie. Ze tří akreditovaných vzdělávacích oborů vyšší
odborné školy je aktuálně vyučován pouze obor Mediální komunikace a žurnalis tika
72-42-N/04. Obory ICT podpora firemních procesů 26-47-N/21 a Mezinárodní obchod,


2021/2022
logistické a finanční služby 63-41-N/30 škola z důvodu nezájmu o studium neotvírá.
K termínu inspekční činnosti navštěvovalo střední školu 140 žáků v 11 třídách, vyšší
odbornou školu 16 studentů ve 3 studijních skupinách. Střední škola má naplněnou svou
kapacitu, naopak vyšší odborná škola dlouhodobě zaznamenává setrvalý pokles zájmu
o studium.


                         Hodnocení podmínek vzdělávání
Organizační struktura školy je jednoduchá a funkční. Vedení školy tvoří ředitelka školy a její
zástupce, rozdělení kompetencí v oblasti řízení je efektivní. Pravidelné porady umožňují
řešení aktuálních problémů a běžných organizačních záležitostí a podporují vzájemno u
spolupráci. Vedení školy průběžně hodnotí práci pedagogických pracovníků, zpětná vazba
podávaná vedením školy je ale v oblasti sledování využití aktivizujících metod a forem práce
či formativního hodnocení méně důsledná. Dokumentace školy je vedena odpovídajíc ím
způsobem, dílčí nedostatky byly odstraněny v průběhu inspekční činnosti. Koncepce rozvoje
školy je promyšlená, její cíle jsou reálně nastaveny a jsou ve spolupráci s celým
pedagogickým sborem postupně úspěšně naplňovány. Škole se daří plnit stanovené záměry
zejména v oblasti vytváření vstřícného pracovního prostředí, budování kvalitního
materiálního zázemí a v podpoře výuky odborných předmětů.
Pedagogický sbor prošel od poslední inspekční činnosti částečnou obměnou, v současnosti
je kolektiv vyučujících stabilní. Zajištění výuky části odborných předmětů odborníky
z praxe pozitivně ovlivňuje propojení vzdělávání s požadavky pracovního trhu. Vedení školy
podporuje další profesní rozvoj pedagogů, vzdělávání vhodně reaguje na aktuální potřeby
školy i nabídku vzdělávacích institucí. V posledním období bylo zacíleno zejména na
prohlubování odbornosti a na efektivní využívání digitálních technologií v souvislos ti
s realizací distanční výuky. V menší míře se týkalo aktivizačních metod a forem práce
a formativního hodnocení, což se projevilo v části hospitovaných hodin. Spolupráce
vyučujících je založena na každodenním kontaktu a zaměřuje se zejména na sdílení
zkušeností a výukových materiálů. Aktivní budování příjemného prostředí školy,
zkvalitňování klimatu a podpora spolupráce všech aktérů vzdělávaní mají kladný vliv na
kultivaci vzájemných vztahů.
Škola má k dispozici kvalitní materiální zázemí, které průběžně modernizuje. Nainstalo vá ní
dataprojektorů do učeben, obnova vybavení dvou počítačových učeben, vznik učebny
rozhlasového studia a fiktivní firmy zlepšují podmínky pro realizaci vzdělávacích programů.
Renovací a obnovou vybavení prošlo také zázemí pro učitele. Prostorná a dobře vybavená
knihovna podporuje žáky a studenty ve smysluplném trávení volného času a napomáhá
výchově ke čtenářství. Škole chybí vlastní tělocvična, ale pro výuku tělesné výchovy
a k realizaci dalších sportovních aktivit vhodně využívá blízká sportovní zaříze ní.
Uspořádání vnitřních prostor, zabezpečení vstupu do budovy prostřednictvím
elektronického systému a důraz na dodržování pravidel napomáhají k větší bezpečnosti žáků
a studentů.
Úzká spolupráce školy s externími partnery z řad odborníků z praxe a regionálníc h
zaměstnavatelů výrazně podporuje provázanost odborného vzdělávání s požadavky trhu
práce. Systematická spolupráce s místními firmami a institucemi při realizaci souvislýc h
praxí umožňuje žákům a studentům školy poznávat reálné pracovní prostředí, posiluje
kvalitu vzdělávání a zvyšuje uplatnitelnost absolventů na trhu práce. Velkou pozornost
věnuje škola své prezentaci na veřejnosti, informace o vzdělávací nabídce získávají zájemci
o vzdělávání na webových stránkách školy i během pravidelně pořádaných dnů otevřených
dveří.


2021/2022                                     2
                          Hodnocení průběhu vzdělávání
Na základě průběžné analýzy potřeb zaměstnavatelů a zájmu uchazečů o studium škola
průběžně aktualizuje nabídku studijních oborů i šíři a obsah odborných kompetencí žáků
a studentů. V zájmu propojení teorie a praxe podporuje škola při výuce odborných předmětů
využití odborníků z praxe. Výrazným pozitivem je dlouhodobá spolupráce školy se
zaměstnavateli v regionu při zajištění souvislé praxe nebo při pořádáním besed, seminář ů
a exkurzí pro žáky, studenty i vyučující.
Hospitované hodiny všeobecně vzdělávacích a odborných předmětů probíhaly v příjemné m
pracovním prostředí, k žákům a studentům přistupovali vyučující s respektem a vstřícnos tí.
Žáci a studenti s vyučujícími spolupracovali, plnili zadané úkoly a respektovali dohodnutá
pravidla chování. Vzdělávací cíle byly voleny především s ohledem na naplňová ní
očekávaných výstupů vzdělávacích programů a přípravu na maturitní nebo absolventsko u
zkoušku. Výuka byla zpravidla zodpovědně připravena a na žáky a studenty byly kladeny
srozumitelné požadavky. Struktura hodin však nebyla vždy dobře promyšlena a v důsledku
toho chybělo v některých případech závěrečné shrnutí učiva s poskytnutím zpětné vazby
a stanovením příležitostí ke zlepšení. Absence hodnocení pokroku, sebehodnocení
a vzájemného hodnocení ve většině hodin snižovala účinnost vzdělávacího procesu
u některých žáků a studentů. Ve většině hodin převažovala frontální výuka vedená formou
řízeného rozhovoru v kombinaci se samostatnou prací, další organizační formy byly
zaznamenány v menší míře. Ve výuce byl vhodně vytvářen dostatečný prostor pro
procvičování a upevňování znalostí a dovedností, v případě potřeby poskytovali vyučujíc í
individuální pomoc při řešení zadaného úkolu. K diferenciaci zadávaných úkolů s ohledem
na rozvoj individuálního potenciálu jednotlivců však docházelo pouze v malém počtu
sledovaných hodin. Stanovené vzdělávací strategie obvykle rozvíjely vědomosti
a dovednosti, pouze v některých hodinách zejména společenskovědních předmětů byly
formovány i postoje. Vyučující často využívali předchozí znalosti a zkušenosti žáků
a studentů a mezipředmětové vazby a propojovali učivo s reálnými situacemi. Zařazení
experimentů a problémově zadávaných úloh vhodně rozvíjelo přírodovědnou gramotnost.
Většina vyučujících začleňovala do výuky zkušenosti z distančního vzdělávání, využití
didaktické techniky ve větší části hospitovaných hodin účelně podporovalo názornost výuky.
Sdílené prostředí škola vhodně využívá při domácí přípravě a jako úložiště výukovýc h
materiálů. Přítomným žákům se speciálními vzdělávacími potřebami byla věnována
potřebná péče a pozornost respektující jejich potřeby, v několika případech rovněž
s využitím podpory asistenta pedagoga.
Důležitou součástí výchovně-vzdělávacího procesu je také podpora sportu a sportovní
zdatnosti žáků realizovaná v rámci hodin tělesné výchovy, volnočasových aktivit a různých
sportovně-turistických akcí a pobytů. Škola klade důraz na zlepšení pohybových dovedností
žáků po dlouhém období distanční výuky, získání vztahu ke sportování a utváření postojů
k udržování zdravého životního stylu.
Osvědčeným doplňkem výuky jsou tematicky zaměřené exkurze a účast na odborných
vzdělávacích akcích a konferencích. Aktivní zapojení žáků a studentů do vydávání školního
časopisu a do širokého spektra ekologických, charitativních, společensko-kultur níc h
i výchovně-vzdělávacích akcích zvyšuje zájem žáků o dění ve společnosti a přispívá
k propagaci školy na veřejnosti.




2021/2022                                   3
                         Hodnocení výsledků vzdělávání
Škola věnuje odpovídající pozornost průběžným i souhrnným vzdělávacím výsledkům žáků
v jednotlivých ročnících studia. K jejich zjišťování a monitorování využívá nejen vlastní
písemné a ústní zkoušení, ale i externí testy pro srovnání úrovně dosažených gramotností.
Tato externí zpětná vazba je efektivně využívána zejména při individuální přípravě žáků
v matematice a českém jazyce. Po návratu žáků z distančního vzdělávání škola vhodně
provedla vlastní šetření týkající se zhodnocení úrovně znalostí a stanovila opatření ke
zlepšení, která jsou zaměřena zejména na častější procvičování učiva ve všech předmětech.
Zároveň žákům nabídla možnost individuálních a skupinových konzultací. Účinnost těchto
opatření škola průběžně vyhodnocuje. Osvědčeným prostředkem k dosahování lepších
studijních výsledků je tzv. motivační systém ke studiu, kdy je výše školného závislá na
vzdělávacích výsledcích. Díky jeho důslednému dodržování dochází ke zodpovědnějš ímu
plnění školních povinností.
Nejčastější příčinou neúspěšnosti žáků je vysoká absence. Ačkoli škola ve spolupráci se
školní metodičkou prevence a třídními učiteli vyvíjí zřetelné úsilí za účelem zlepšování
docházky žáků, u dlouhodobě neprospívajících žáků mají tato opatření pouze omezené
účinky. Při ukončování vzdělávání státní maturitní zkouškou ve školním roce 2020/2021
dosáhla škola v celorepublikovém srovnání v oboru logistické a finanční služby srovnatelné
úspěšnosti a v oboru obchodní akademie nižší úspěšnosti než stejné skupiny oborů.
Systematičtějšímu vyhodnocení těchto výsledků se škola zatím nevěnovala. V této oblasti
tak zůstává prostor pro hlubší analýzu dat, která by umožnila přijmout konkrétní a cílená
opatření k dosažení požadovaného výsledku.
Pro hodnocení výsledků vzdělávání ve vyšší odborné škole využívají učitelé předepsané
formy hodnocení a škola pravidelně provádí analýzy vzdělávacích výsledků studentů vyšší
odborné školy s cílem zkvalitnit výuku. Významným ukazatelem je úspěšnost při absolutoriu
a obhajobě absolventských prací, jejichž praktická témata jsou volena podle konkrétních
zaměření studentů. Předložené absolventské práce, obhajované na konci studia při
absolutoriu, jsou na velmi dobré úrovni po formální i obsahové stránce. Odráží se v nich
vysoká motivace ke studiu a dobrá studijní morálka. Pozitivem je, že jako dodatek k diplomu
o absolutoriu vydává škola absolventům „Europass“, který usnadňuje absolventům vstup na
trh práce v rámci Evropské unie.
Každoroční úspěchy v odborně zaměřených soutěžích až na celorepublikové úrovni
a opakované ocenění školního časopisu na krajské úrovni představují pro školu důležito u
zpětnou vazbu o úrovni a kvalitě poskytovaného vzdělávání.


                                        Závěry
Vývoj školy
- Došlo k navýšení počtu žáků střední školy, naplněnost kapacity je 100 procent.
- Vyšší odborná škola zaznamenává setrvalý pokles zájmu o studium, ze tří akreditovanýc h
  oborů je otevírán pouze jeden.
- Škola aktualizuje nabídku studijních oborů s ohledem na potřeby zaměstnavatelů.
- Dochází k postupnému zlepšování materiálního zázemí školy.
- Škola udržuje a rozvíjí efektivní spolupráci a řadou externích partnerů z řad odborníků
  z praxe a zaměstnavatelů.



2021/2022                                   4
- Došlo k částečné generační obměně pedagogického sboru.
Silné stránky
- Spolupráce s odborníky z praxe při výuce odborných předmětů a důraz kladený na těsné
  propojení teorie a praxe vyučovaných oborů významně podporují kvalitu poskytovaného
  vzdělávání a vytvářejí velmi dobré předpoklady pro uplatnění absolventů na trhu práce.
Slabé stránky a/nebo příležitosti ke zlepšení
- Pedagogové nedostatečně využívají metody a formy práce podporující aktivní zapojení
  žáků a studentů do vzdělávacího procesu a nevěnují dostatečnou pozornost formativnímu
  hodnocení, které u žáků a studentů posiluje motivaci a zodpovědnost za vlastní
  vzdělávání.
Doporučení pro zlepšení činnosti školy
- Zefektivnit poskytování zpětné vazby z hospitační činnosti v oblasti aktivizujících metod
  a forem práce a formativního hodnocení.
- Další vzdělávání pedagogických pracovníků více zaměřit na aktivizační metody a formy
  práce a formativní hodnocení.
- Více využívat metody a formy práce podporující aktivní zapojení žáků do výuky.
- Posílit formativní hodnocení, zejména hodnocení pokroku žáků a poskytovat žákům
  v tomto směru kvalitní zpětnou vazbu.
- Věnovat patřičnou pozornost struktuře a časovému rozvržení vyučovacích hodin.
- Více diferencovat zadávané úkoly s ohledem na rozvoj individuálního potenciálu
  jednotlivců.
- Vyhodnocovat maturitní výsledky žáků, zaměřit se na jejich analýzu a přijímá ní
  vhodných opatření ke zlepšení.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


             Seznam dokladů, o které se inspekční zjištění opírají
1.   Společenská smlouva o založení společnosti s ručením omezeným ve znění platném od
     30. 11. 2011
2.   Výpis z rejstříku škol a školských zařízení ke dni inspekční činnosti
3.   Rozhodnutí o stanoveném počtu studentů vydané KÚ Jihočeského kraje čj. KUJCK
     66517/2017 ze dne 29. 5. 2017
4.   Rozhodnutí MŠMT ve věci zápisu změny v rejstříku škol a školských zařízení
     čj. MSMT-36850/2016-2 vydané dne 27. 3. 2017
5.   Rozhodnutí MŠMT o udělení akreditace vzdělávacího programu pro VOŠ od 1. 9. 2017
     do 31. 8. 2023, obor vzdělání 72-42-N/04 Mediální komunikace a žurnalistika, čj.
     MSMT-25936/2016 ze dne 8. 11. 2016



2021/2022                                     5
6.   Vzdělávací program vyššího odborného vzdělávání 72-42-N/04 Mediální komunikace
     a žurnalistika platný od 1. 9. 2017
7.   Školní vzdělávací programy oborů pro střední vzdělává ní 37-42-M/01 Logistické
     a finanční služby a 63-41-M/02 Obchodní akademie
8.   Školní řád střední školy platný pro školní rok 2021/2022
9.   Školní řád vyšší odborné školy platný pro školní rok 2021/2022
10. Matrika školy
11. Záznamy z kontrolní a hospitační činnosti za školní roky 2020/2021 a 2021/2022
12. Zápisy z jednání pedagogických rad
13. Rozvrh hodin na 1. a 2. pololetí školního roku 2021/2022
14. Plán dalšího    vzdělávání pedagogických     pracovníků za školní roky 2020/2021
    a 2021/2022
15. Dokumentace k výchovnému poradenství
16. Doklady o vzdělání pedagogických pracovníků školy
17. Dokumentace školy vztahující se k ekonomické oblasti za roky 2020 a 2021 do data
    inspekční činnosti
18. Dokumentace školy vztahující se k oblasti BOZ včetně knihy úrazů
19. Výroční zprávy školy za školní roky 2020/2021 a 2021/2022


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    6
Složení inspekčního týmu a datum vyhotovení inspekční zprávy


 Mgr. Marie Adamová, školní inspektorka,
 vedoucí inspekčního týmu                              Marie Adamová v. r.

 Mgr. Ivan Bartoš Ph.D., školní inspektor
                                                          Ivan Bartoš v. r.

 Mgr. Renata Pechoušková, školní inspektorka
                                                     Renata Pechoušková v. r.

 Bc. Ladislava Svatošová, kontrolní pracovnice
                                                     Ladislava Svatošová v. r.

V Českých Budějovicích 5. 4. 2022


Datum a podpis ředitelky školy potvrzující projednání a převzetí inspekční zprávy



 Ing. Zdeňka Dočekalová,ředitelka školy
                                                    Zdeňka Dočekalová v. r.


V Českých Budějovicích 11. 4. 2022




2021/2022                                   7
