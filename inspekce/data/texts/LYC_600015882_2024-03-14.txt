                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-461/24-J
                                        Sp. zn. ČŠIJ-S-90/24-J


Název                               Střední škola gastronomická Adolpha Kolpinga
Sídlo                               U Klafárku 1685/3, 591 01 Žďár nad Sázavou 3
E-mail                              skola@ssgak.cz
IČO                                 48 897 094
Identifikátor                       600 015 882
Právní forma                        školská právnická osoba
Zastupující                         Ing. Jiří Cočev
Zřizovatel                          Náboženské společenství Adolpha Kolpinga
Místo inspekční činnosti            U Klafárku 1685/3, U Klafárku 2037/3
                                    Žďár nad Sázavou
Inspekční činnost na místě          14., 15., 18. a 19. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola gastronomická Adolpha Kolpinga (dále škola) vykonává
v souladu se zápisem v rejstříku škol a školských zařízení činnost střední školy, školní
jídelny- výdejny, školní jídelny-vývařovny a střediska volného času.
Škola zabezpečuje výuku v tříleté denní formě vzdělávání v oborech vzdělání 29-54-H/01
Cukrář a 65-51-H/01 Kuchař-číšník. Dále realizuje výuku ve dvouletém oboru vzdělání
v denní formě vzdělávání (nástavbové studium) 65-41-L/51 Gastronomie.
Ke dni inspekční činnosti se ve škole vzdělávalo 196 žáků, z toho 38 žáků se speciálními
vzdělávacími potřebami. Středisko volného času navštěvovalo 276 účastníků.


                         Hodnocení podmínek vzdělávání
Škola má jasně stanovenou vizi, která je sdílena se všemi aktéry vzdělávacího procesu
a která je úspěšně realizována. Filozofie školy vychází z koncepce vzdělávání založené
na principech otevřené školy (ve vztahu učitel–žák, škola–rodina, škola–veřejnos t).
K naplňování strategie směřují konkrétní cíle propojené s pravidelnou a systematicko u
evaluací školy uplatňovanou v různých oblastech.
Škola vede žáky k osvojování lidských hodnot, vzájemné toleranci, úctě k lidem a přejímání
zodpovědnosti za svá vlastní rozhodnutí. Důležitým východiskem je Etický kodex školy.
V době inspekční činnosti bylo z chování žáků v hodinách, při odborném výcviku
i přestávkách patrné, že tato snaha je úspěšná.
Důraz je kladen na rozvoj kompetencí žáků a propojování teoretických znalostí
s praktickými zkušenostmi v souvislosti s využitím nových trendů v gastronomické oblasti.
K tomu směřuje aktualizace školních vzdělávacích programů (propojenost oborů vzdělání
a mezipředmětových vztahů), realizace různých kurzů a mimoškolní činnosti. Škola je
dlouhodobě úspěšná v realizaci nadstandardních aktivit pro žáky, přesto stále dochází
k inovaci v této oblasti. Rozvíjí se spolupráce se špičkovými odborníky a širokou škálou
partnerů včetně zahraničních, což podporuje mobilitu žáků, učitelů, výuku nadaných žáků
a žáků se speciálně vzdělávacími potřebami.
Daří se zkvalitňovat úroveň materiálních podmínek vzdělávání (pro odborný výcvik
i teoretickou výuku, rekonstrukce cvičné kuchyně s degustační místností, zkvalitňo vá ní
estetického a relaxačního zázemí).
Úspěšná realizace stanovených záměrů v oblasti personálních, materiálních a finanč níc h
podmínek vytvořila příznivé předpoklady pro další perspektivní rozvoj školy.
Ředitel školy účinně využívá znalost prostředí a specifik školy. Vysoká míra sounáležitos ti
pedagogů i žáků se školou se projevuje příznivou atmosférou pro vzdělávání, což je využito
v demokratickém způsobu řízení školy. Je založen na principu partnerské spolupráce
a otevřené komunikace jednotlivých účastníků vzdělávání i zákonných zástupců.
Realizovaný způsob řízení vychází z efektivního plánování, účelného delegování
kompetencí a spoluodpovědnosti všech zaměstnanců za optimální chod školy. Využívá n je
rovněž vysoký potenciál pedagogů, kteří se identifikují s vizí školy. Širší propojení obsahově
příbuzných vyučovacích předmětů v rámci metodických orgánů umožňuje koordinaci
mezipředmětových vazeb. V oblasti odborného a metodického vedení výuky se efektivně
projevuje činnost předmětových komisí, což poskytuje vedení školy zpětnou vazbu o kvalitě
vzdělávání v jednotlivých předmětech.
Monitorování úrovně pedagogického procesu probíhá komplexně (všechny obory a oblasti
vzdělání, mimoškolní aktivity). Využíváno je pravidelné dotazníkové šetření či setkávání
na různých úrovních. Závěry z hospitační činnosti vyúsťují v konkrétní doporučení
ke zlepšení pedagogické práce a jsou tématem jednání vedení školy s předmětovými
komisemi.




                                             2/7
Strategie střediska volného času směřuje k účelnému trávení volného času účastníků. Cílem
je podpora jejich nadání a zájmu, prevence rizikových jevů a rozvoj tělesné zdatnosti. S tím
souvisí skladba zájmových útvarů zaměřených na různé oblasti (umělecké, gastronomické
a sportovní). Vedení kroužků zajišťují převážně externí pracovníci. Zájem potvrzuje
zapsaný počet účastníků.


                          Hodnocení průběhu vzdělávání
Sledované hodiny teoretického vyučování probíhaly v příjemné a podnětné atmosféře
s aktivním přístupem vyučujících. Struktura hodin byla promyšlená, vedoucí k porozumění
a upevnění učiva s podporou zpětné vazby. Výuka byla vhodně doplňována řízeným
rozhovorem, prací s textem nebo chybou. Žáci se neobávali vyjadřovat svoje názory.
V hodinách cizích jazyků byla často zaznamenána účelná práce ve dvojicích či skupinách,
podporující rozvoj komunikativních kompetencí jednotlivých žáků. Pedagogové jim
poskytovali dostatek prostoru pro zpracování úkolů. Následně ve většině hodin probíhalo
průběžné vyhodnocení vedoucí k závěrečnému shrnutí s prvky sebehodnocení, které byly
konkrétní a poskytovaly kvalitní zpětnou vazbu všem zúčastněným. V nižší míře byla
zaznamenána diferenciace činností, jež by vedla k výraznějšímu rozvoji znalostí
a dovedností vzhledem k potenciálu jednotlivých žáků.
Promyšleně byla využívána práce s digitálními technologiemi jak pedagogy, tak žáky.
V rámci plnění úkolů a v případě potřeby vyučující poskytovali individuální pomoc
a pomůcky v podobě pracovních listů. Zaznamenána byla účinná podpora čtenářské
gramotnosti doplněna praktickými ukázkami z knih, vedoucí k rozvoji kritického myšle ní
žáků.
Pozitivní bylo vhodné propojování teorie a praxe a využívání mezipředmětových vztahů
v odborných předmětech, s praktickými ukázkami dovedností, činností nebo konkrétních
výrobků. Tento postup měl výrazný motivační efekt, všichni žáci sledovali výklad
se zájmem a aktivně se zapojovali do všech činností. Vyučující promyšleně vedli žáky
k souvislému a ucelenému ústnímu projevu.
Navštívené hodiny odborného výcviku byly dobře organizačně zajištěny a v jejich průběhu
byla mezi účastníky vzdělávání zřejmá příjemná tvůrčí pracovní atmosféra. Konkrétní
výukové cíle byly jasně stanoveny a žáci s nimi byli seznámeni na začátku jednotlivýc h
vyučovacích dnů. Zvolené postupy a formy podporovaly rozvoj vědomostí, dovedností
a kompetencí žáků, které byly zároveň vhodně nastaveny vzhledem k obsahu učiva
i stanoveným cílům. Úkoly byly jasně vymezené, žáci v případě potřeby spolupracova li
a od učitelů průběžně získávali zpětnou vazbu o kvalitě své práce. Viděna byla i spolupráce
žáků různých ročníků, k čemuž účelně směřuje i sestavení rozvrhu. Podporován byl rozvoj
kompetencí žáků, např. sociálních (práce v týmu, zodpovědnost za svěřený úkol, upevňová ní
pracovních návyků) a komunikativních. U většiny žáků byla patrná samostatnost při práci
a zvládání pracovních operací.
Všechny sledované pracovní činnosti se vyznačovaly výrazným propojením vzdělávac ího
obsahu s reálnou praxí. Diferencovány byly podle výkonnosti jednotlivých žáků včetně těch,
kteří měli speciálně vzdělávací potřeby. Učitelé s asistentkami pedagoga využíva li
individuální přístup a podle potřeby rozfázovali postup činností do kratších úseků, které žáci
snadněji zvládali. Žáci tak získávají pracovní návyky potřebné pro své profesní uplatnění.
Nedílnou součástí bylo dodržování technologických postupů s cílem dosažení vysoké kvality
a bezpečnosti práce. Důraz byl kladen na nové trendy v konkrétních odborných oblastech,




                                             3/7
čemuž odpovídalo i materiální zázemí. V rámci zhodnocení pracovního dne vytváře li
vyučující dostatečný prostor pro sebehodnocení žáků i pro vzájemné hodnocení.
Organizace sledovaných činností ve středisku volného času byla s ohledem na různá
zájmová zaměření velmi dobře promyšlená a připravená. Pedagogové volili vhodné postupy
a metody, využívali povzbuzení, pochvalu a pozitivní motivaci a věnovali se účastník ům
s ohledem na jejich individuální možnosti a potřeby. Zvolené postupy napomáhaly k rozvoji
klíčových kompetencí účastníků. Kvalita zájmového vzdělávání byla pozitivně ovlivně na
podnětnou příjemnou atmosférou.


                         Hodnocení výsledků vzdělávání
Pro zjišťování kvality vzdělávání nastavila škola systém, který umožňuje získávat úroveň
výsledků vzdělávání žáků, dosahování jejich kompetencí a úspěšnosti v průběhu
a ukončování studia. Vysoká úroveň tohoto zjišťováni je výsledkem efektivního způsobu
získávání zpětné vazby, vyhodnocování, stanovování opatření a sledování jejich účinnosti.
Propojení hodnocení teoretické výuky s hodnocením odborného výcviku a odborné praxe
umožňuje získávat objektivní informace o výsledcích tříd i jednotlivých žáků. Jeho součástí
jsou např. portfolia žáků. Úspěšná je podpora žáků i v oblasti prezentace výsledků
např. formou výukových videí.
Efektivní je dlouhodobá realizace tzv. komplexních zkoušek ze stanovených předmětů
ve všech ročnících tříletých oborů vzdělání a maturity nanečisto v oboru vzdělání
ukončovaném maturitní zkouškou. Cílem je na základě identifikovaných nedostatků stanovit
konkrétní postupy pro zkvalitnění výuky a předcházet neúspěšnosti žáků v průběhu
a v závěru studia. Velmi podrobná analýza příčin neúspěšnosti, srovnávání s průběžným
hodnocením žáků je důležitým prvkem pro stanovování opatření (doučování, osobní
pohovory, konkrétní pomoc školního poradenského pracoviště). Vzhledem k tomu, že tyto
zkoušky jsou zadávány již od 1. ročníku, umožňují zjišťovat přidanou hodnotu vzdělání
a úroveň osvojených kompetencí. Jedním z pozitivních dopadů je i úspěšnost žáků
u maturitních a závěrečných zkoušek, ve kterých žáci dosahují velmi dobrých výsledků.
Realizovány jsou také vstupní a srovnávací testy v některých předmětech. Využíváno je
i externí testování s účelnou podrobnou analýzou a stanovením opatření.
Pracovní náplně členů školního poradenského pracoviště jsou přesně vymezeny a žáci jsou
s nimi současně s nabídkou různých forem pomoci seznamováni. Při podpoře žáků
se speciálními vzdělávacími potřebami je účelně využíván školní informační systém. Důraz
je kladen na zajištění autorizovaného přístupu všech pedagogů k potřebným poznatkům.
Detailní znalost osobností jednotlivých žáků se projevovala zejména v hospitovanýc h
hodinách odborného výcviku s efektivním důsledkem pozitivního působení vyučujíc íc h
na žáky. Pro vyhodnocování účinnosti podpůrných opatření využívá výchovná poradkyně
nejen konzultace s vyučujícími, ale ověřuje si realizaci opatření i v rámci hospitací.
Prevence rizikového chování je organizována koncepčně s využitím široké škály
různorodých aktivit. V rámci krizového plánu školy jsou s ohledem na specifika školy
přehledně stanoveny postupy pro všechny sledované oblasti. Školní metodička prevence
aktivně vyhledává možné aktuální příčiny rizikového chování a ve spolupráci s třídními
učiteli a dalšími vyučujícími operativně a systémově řeší problémy v chování žáků.
Škola cíleně zvyšuje motivaci žáků a jejich úspěšnost ve vzdělávání různorodými aktivita mi
podporujícími rozvoj jednotlivých kompetencí. Jedná se např. o přehlídky, soutěže,
projektovou činnost včetně mezinárodní, nabídku odborných kurzů (i pro zákonné zástupce).



                                           4/7
Výrazné úspěchy žáci pravidelně získávají v soutěži o nejlepší samostatnou oborovou práci
(vyhlašuje Národní ústav pro vzdělávání ve spolupráci s Hospodářskou komorou ČR).
Každý rok dosáhli žáci vždy umístění mezi prvními třemi žáky v celorepubliko vé m
srovnání. Úspěšní jsou také např. v soutěžích a přehlídkách Kuchař Vysočiny Junior, Gastro
Hradec, Karmelské slavnosti atd. Vítězství v národním finále soutěže žáků gastronomick ýc h
škol Trophée Mille zajistilo žákům postup do mezinárodního finále v Remeši.
Výsledky vzdělávání žáci prezentují v mnoha akcích pro veřejnost, firmy a školy.
V důsledku kvalitní práce na těchto různých reprezentativních akcích získávají pozvánky
na mnohé aktivity včetně těch výjimečných (příprava a servírování slavnostního oběda
pro prezidenta republiky a jeho tým, zajišťování cateringu na mistrovství světa v biatlonu).
Úspěšně se škola prezentovala v projektu Jak se dělá dobrá škola.
Spolupráce s širokou škálou firem zajišťuje nejen sortiment zboží pro průběh odborného
výcviku a závěrečných zkoušek, probíhá také v rovině pořádání různorodých akcí tematicky
zaměřených. Vedení školy aktivně vyhledává a úspěšně realizuje zapojení do projektů
a aktivit, které vedou ke zkvalitňování podmínek a průběhu vzdělávání. Probíhá stálá
inovace v oblasti spolupráce s externími pracovníky a širokou škálou partnerů včetně
zahraničních.
O kvalitě vzdělávání svědčí i zpětná vazba od absolventů. Někteří z nich se začlenili
do pedagogického nebo externího týmu školy.
Kvalitní úroveň vzdělávacích výsledků dosahují i účastníci střediska volného času, což
potvrzuje jejich účast v různých soutěžích. Úspěšní byli účastníci ve sportovních soutěžích.
Významných úspěchů v krajských a republikových úrovních dosáhli účastníc i
gastronomických kroužků.


                                         Závěry
Vývoj školy
– Škola od roku 2018 vykonává i činnost střediska volného času.
– Rekonstrukce cvičné kuchyně s degustační místností.
Silné stránky
– Vize školy s jasně stanovenými strategickými cíli a s funkčním systémem vyhodnoco vá ní
   jejich naplňování. (1.1)
– Systematická a stále se rozvíjející spolupráce s externími odborníky a širokou škálou
   partnerů včetně zahraničních přispívá ke kvalitě odborného vzdělávání žáků, ale také
   k rozvoji jejich sociálních i jazykových kompetencí. (1.5)
– Efektivní autoevaluace v oblasti výuky, materiální i personální, získávání objektivní
  zpětné vazby o kvalitě poskytovaného vzdělávání a služeb, její vyhodnoco vá ní
  a přijímání adekvátních opatření. (2.1)
– Materiální vybavení školy, účelně koncipované a propojené s novými trendy v oborech
  vzdělání a esteticky podnětné prostředí poskytující velmi kvalitní zázemí pro vzdělává ní,
  vzájemná setkávání i relaxaci všech aktérů výchovně vzdělávacího procesu. (2.4)
– Dlouhodobá a cílená práce se žáky v oblasti získávání požadovaných kompetencí a jejich
  systematická podpora v rozšiřujících vzdělávacích aktivitách má prokazatelně pozitivní
  dopad na výsledky vzdělávání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            5/7
Slabé stránky (oblasti ke zlepšení)
– Ojedinělá diferenciace výuky směrem k jednotlivým            žákům a jejich potřebám
  v teoretické výuce. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Systémové řízení školy s důrazem na týmovou spolupráci všech aktérů vzdělává ní
  a získávání objektivní zpětné vazby o kvalitě výchovně vzdělávacího procesu.
  Naplňování vzájemně provázaných koncepčních cílů přispívá k trvalému a komplexnímu
  rozvoji školy.
– Nadstandardní zapojování žáků do rozšiřujících vzdělávacích i volnočasových aktivit
  a koncepční práce s talentovanými žáky i žáky vyžadující podporu při vzdělává ní
  napomáhá účinnému růstu kompetencí a všestrannému rozvoji jejich osobnosti.
Doporučení pro zlepšení činnosti školy
– V teoretické výuce více využívat diferenciaci vzhledem k potřebám jednotlivých žáků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Strategický plán 2020–2025, vize, Taktický plán 2023–2024, Akční plán 2023–2024
 2.   Organizační řád, ze dne 1. 9. 2018
 3.   Dokumentace k evaluaci školy
 4.   Vlastní hodnocení školy, ze dne 25. 8. 2020
 5.   Swot analýza – kvalitativní výzkum – říjen 2023
 6.   Rozvrhy hodin, školní rok 2023/2024
 7.   Školní matrika
 8.   Výroční zpráva o činnosti školy za školní rok 2022/2023
 9.   Výroční zpráva o činnosti střediska volného času za školní rok 2022/2023
10.   Zápisy z jednání pedagogické rady ve školním roce 2023/2024


                                            6/7
11.   Zápisy z porad vedení školy školní rok 2023/2024
12.   Zápisy z porad vedoucích předmětových komisí ve školním roce 2023/2024
13.   Záznamy z hospitací
14.   Etický kodex Střední školy gastronomické Adolpha Kolpinga
15.   Dokumentace k dalšímu vzdělávání pedagogických pracovníků
16.   Dokumentace školního poradenského pracoviště


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ludmila Slánská, školní inspektorka, vedoucí inspekčního týmu
 Bc. Bohuslava Dvořáková, kontrolní pracovnice
 Mgr. Petra Koubková, školní inspektorka
 Mgr. Miroslav Pospíšil, školní inspektor
 Mgr. Dana Vránová, školní inspektorka, Ph.D.
9. 4. 2024




                                          7/7
