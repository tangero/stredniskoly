CSI0X00BRR4I




                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2161/23-B
                                      Sp. zn. ČŠIB-S-364/23-B


Název                               Střední zdravotnická škola Brno, Jaselská,
                                    příspěvková organizace
Sídlo                               Jaselská 190/7, 602 00 Brno
E-mail                              reditelstvi@szs-jaselska.cz
IČO                                 00 637 998
Identifikátor                       600 019 896
Právní forma                        příspěvková organizace
Zastupující                         PhDr. Zuzana Číková
Zřizovatel                          Jihomoravský kraj
Místo inspekční činnosti            Jaselská 190/7, Údolní 389/10, Brno
                                    pracoviště právnických osob, kde se uskutečňuje
                                    praktické vyučování žáků
Inspekční činnost na místě          18. 10. až 20. 10. a 23. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost na podnět podle § 174 odst. 6 ve smyslu odst. 2 písm. b) a c) zákona č.
561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední zdravotnická škola Brno, Jaselská, příspěvková organizace (dále „škola“) vykonává
činnost střední školy. Poskytuje vzdělávání v oborech vzdělání zakončených maturitní
zkouškou, a to 53-41-M/03 Praktická sestra, 75-41-M/01 Sociální činnost a 78-42-M/04
Zdravotnické lyceum.
K 30. 9. 2023 škola vzdělávala 764 žáků v denní formě studia a 49 žáků ve večerní formě
studia (obor Praktická sestra). V době inspekční činnosti se ve škole vzdělávalo zhruba 9 %
žáků se speciálními vzdělávacími potřebami (dále „SVP“) a 4 % žáků s odlišným mateřským
jazykem. Od poslední inspekční činnosti v roce 2017 se celkový počet žáků výrazně zvýšil,
a to o 37 %.
Vzdělávání žáků je od školního roku 2023/2024 realizováno ve dvou budovách. Nově škola
využívá pro výuku také pronajaté prostory v blízké budově jiné právnické osoby, která je
žákům i pedagogům přístupná přes společný dvůr, což vytváří podmínky pro jejich bezpečný
pohyb. Část praktického vyučování probíhá na pracovištích smluvních partnerů. Školní
stravování zajišťuje škola žákům prostřednictvím jiné osoby poskytující stravovací služby.


                         Hodnocení podmínek vzdělávání
Ředitelka školy (dále „ředitelka“) při formulování koncepce rozvoje školy pro období 2022
až 2025 vycházela z výsledků autoevaluace činnosti školy, do které zapojila pedagogické
pracovníky i část žáků. Jako hlavní cíle stanovila vytváření zdravého školního klimatu,
profesní rozvoj pedagogického sboru a zlepšování materiálních podmínek vzdělává ní.
Vedení školy reagovalo na zjištění poslední inspekční činnosti a přijalo řadu opatření
směřujících ke zlepšení vzájemných vztahů všech aktérů vzdělávání a posílení spolupráce
pedagogů. Především prostřednictvím metodických sdružení mají pedagogové vytvořeny
vhodné podmínky pro vzájemnou komunikaci a pedagogickou součinnost. V rámci
společných jednání projednávají naplňování školních vzdělávacích programů, pro žáky
organizují různé projekty a vzdělávací aktivity nad rámec běžné výuky, vyhodnocují jejich
vzdělávací výsledky. Jejich společná práce a jednotně uplatňované postupy se pozitivně
projevily v pedagogickém procesu a v postupném zlepšování vzdělávacích výsledků žáků.
Předsedové těchto metodických orgánů jsou zapojeni do pedagogického vedení školy, jako
poradní sbor ředitelky řeší strategické úkoly a podílí se na rozhodování v koncepčních
záležitostech. Z práce školy je zřejmé, že většina pedagogů se na naplňování strategickýc h
cílů aktivně podílí. Žáci se mohou vyjadřovat k chodu školy a předávat své podněty
prostřednictvím školního parlamentu, jehož činnost škola vhodně podporuje. V jeho rámci
se žáci aktivně zapojují do činnosti školy, organizují tematické dny nebo zajímavé exkurze.
Na řízení školy se kromě ředitelky podílí především její dvě zástupkyně a vedoucí učitelka
pro praktické vyučování, rozdělení kompetencí a odpovědnosti je funkční a efektivní.
Kontrolní činnost je prováděna systematicky a důsledně, vedení školy soustavně monitor uje
pedagogický proces a vyhodnocuje jeho kvalitu. Do hospitační činnosti jsou zapojeni také
předsedové metodických sdružení. Škola na základě zjištění přijímá vhodná opatření
ke zlepšení stavu, jejich účinnost se v části sledovaného průběhu vzdělávání pozitivně
projevila. V některých dílčích oblastech, zejména v individualizaci vzdělávání, se však ještě
nedaří kvalitu výuky výrazněji zvýšit.
Vedení školy zajišťuje pro vzdělávání žáků kvalifikovaný pedagogický sbor. Začínajíc ím
pedagogům je v období jejich adaptace poskytována účelná podpora. Metodickou pomoc
jim předávají především uvádějící učitelé a předseda příslušného metodického sdružení.


                                            2/9
Přínosem pro výměnu pedagogických zkušeností a dovedností jsou realizované vzájemné
hospitace, náslechy nebo ukázkové hodiny v rámci tzv. metodických dnů. Další vzdělává ní
pedagogických pracovníků je realizováno na základě jejich osobních plánů individuálního
rozvoje. Potřeby školy jsou zohledněny ve společném vzdělávání, v letošním školním roce
se zaměřilo na problematiku formativního hodnocení. Většina pedagogů přistupuje
k vlastnímu profesnímu rozvoji aktivně, převládá však zaměření na prohlubová ní
odbornosti, jen v menší míře se pedagogové vzdělávali v oblasti inovativních didaktickýc h
metod.
Poradenské služby ve škole zajišťuje výchovná poradkyně, školní metodička prevence,
kariérový poradce a na částečný úvazek také školní psycholožka. Členové školního
poradenského pracoviště aktivně komunikují se školskými poradenskými zařízeními,
poskytují učitelům podporu při vzdělávání žáků se SVP, pravidelně se schází s třídními
učiteli a spolupracují s vedením školy. Nadané žáky se škola snaží vyhledá vat
a identifikovat. Výchovná poradkyně jednotným způsobem a v dostatečném rozsahu
zprostředkovává aktuální informace o potřebě podpory jednotlivých žáků všem vyučujíc ím.
Ze sledovaného průběhu vzdělávání přesto vyplynulo, že není v dostatečné míře uplatňova ná
diferenciace výuky, která by individuální potřeby, schopnosti a zájem všech žák ů
zohledňovala. Výchovná poradkyně začala od loňského školního roku realizovat hospitace
s cílem sledovat, jak se učitelům daří poskytovat optimální podporu jednotlivým žákům,
pozitivní dopad se však doposud ve výuce výrazněji neprojevil. Žáci s odlišným mateřským
jazykem mají ve škole odpovídající oporu formou doučováni a individuálního poradenství.
Adekvátní pozornost škola věnuje prevenci rizikového chování žáků. Pokud vznikno u
konfliktní situace, škola hledá ve spolupráci s odborníky a zákonnými zástupci žáků
efektivní východiska k jejich řešení. Metodik prevence se podílí na organizaci preventivníc h
aktivit zaměřených zejména na upevňování dobrých vztahů mezi žáky, pro první ročníky
jsou realizovány adaptační pobyty. Škola usiluje o včasnou identifikaci problémů ve třídníc h
kolektivech, v případě potřeby uplatňuje psychologický program pro konkrétní třídu.
Efektivita těchto akcí je vyhodnocována. Škola sleduje další uplatnění žáků, se získanými
informacemi dále v rámci kariérového poradenství pracuje.
Materiální podmínky pro vzdělávání se daří postupně zlepšovat. Škola se stala Centrem
odborného vzdělávání pro zdravotnictví, což přineslo výrazný kvalitativní posun
ve vybavení pro výuku odborných předmětů (simulační centrum ošetřovatelství). Žáci tak
mohou získávat odborné kompetence, které odpovídají současným požadavkům a trendům
ve zdravotnických zařízeních. V souvislosti s výrazným navýšením počtu žáků však
prostorové možnosti školy neodpovídají v plné míře jejím potřebám.
Škola účelně využívá bohaté partnerské vztahy k naplňování školních vzdělávac íc h
programů. Dlouhodobě efektivní je spolupráce s mnoha zdravotnickými zařízeními
a zařízeními sociálních služeb, kde žáci vykonávají odbornou praxi a získávají tak důležité
praktické dovednosti a zkušenosti v širokém spektru odborného zaměření. Aktivně je
rozvíjena spolupráce se základními a středními školami v regionu. Pro jejich žáky
a zaměstnance škola organizuje odborné semináře, přednášky a workshopy, do jejich
realizace zapojuje také žáky. Střední školy Jihomoravského kraje s obdobným oborovým
zaměřením využívají kvalitně vybavené odborné učebny školy a uskutečňují zde část své
výuky. Pro odborníky ve zdravotnictví a sociálních službách škola opakovaně pořádá
konference a další vzdělávací akce, v rámci projektu Světová škola vzdělává širokou
veřejnost v poskytování první pomoci. Tyto aktivity přináší pedagogům vhodné možnosti
ke sdílení dovedností a zkušeností. K rozvoji sociálních a občanských kompetencí žáků
přispívá součinnost s transfuzní stanicí (škola je aktivní v propagaci dárcovství krve) nebo
s různými charitativními organizacemi.


                                            3/9
                          Hodnocení průběhu vzdělávání
Průběh vzdělávání byl sledován v teoretickém a praktickém vyučování napříč všemi třídami
a obory vzdělání, a to ve škole i na pracovištích smluvních partnerů (fakultní nemocnice
a zařízení sociálních služeb – domov seniorů).
Většina hospitované výuky teoretického vyučování byla dobře organizačně připravena,
obsahově vycházela ze školních vzdělávacích programů, ale reagovala také na aktuální
potřeby žáků a jejich dosavadní znalosti a zkušenosti. Výuka probíhala v klidné pracovní
atmosféře, nebyla narušována žádnými kázeňskými problémy. Učitelé žáky vhodně
motivovali a povzbuzovali k plnění zadaných úkolů a průběžně ověřovali pochopení učiva.
Využité pedagogické postupy vedly k dosažení vzdělávacího cíle. Ze zvolenýc h
didaktických forem byla výrazněji zastoupena frontální výuka, především při úvodním
opakování nebo při výkladu nového učiva, což v některých případech nevytvářelo vhodné
podmínky pro aktivní práci žáků. Část žáků se zapojovala do řízeného rozhovoru s učitele m
a prokazovala dobré znalosti, ale část žáků zůstávala jen pasivními příjemci informac í.
V převážné části hodin však učitelé formy a metody výuky účelně střídali. Aktivizač ní
metody se dařilo využívat především ve vzdělávací oblasti jazykové vzdělává ní
a komunikace, kde žáci pracovali tvůrčím způsobem a prostřednictvím kooperativníc h
činností si osvojovali klíčové kompetence. Naopak v menší části hodin (vzdělávacích oblastí
společenskovědního nebo matematického vzdělávání) převažovala aktivita na straně učitele.
Pokud žáci řešili zadané úlohy samostatně, poskytovali jim učitelé průběžnou podporu
a kvalitní zpětnou vazbu, kontrolovali správnost řešení a ověřovali úroveň vyhotovení úkolů.
Méně často byli žáci cíleně vedeni k posilování komunikativních dovedností a náročnějšímu
verbálnímu projevu při prezentaci výsledků jejich práce nebo zdůvodnění postupu řešení.
V tělesné výchově žákyně vzájemně dobře spolupracovaly a přestože prostory tělocvič ny
jsou malé, do cvičebních sestav se podařilo zapojit všechny žákyně při dodržení
bezpečnostních pravidel.
Aktivity ve výuce nebyly většinou plánovány tak, aby umožnily maximální rozvoj každého
žáka. Všichni žáci plnili nejčastěji stejné úkoly, se shodnou úrovní obtížnosti, neměli
možnost vybrat si z úloh různé náročnosti. Chyběl výraznější individuální přístup
zohledňující vzdělávací schopnosti, možnosti a nadání jednotlivých žáků. Jen ojediněle byli
žáci vedeni ke stanovení vlastních cílů. Málo příležitostí měli k účelné sebereflexi nebo
vyhodnocení naplnění stanoveného vzdělávacího cíle. Výjimkou byly některé sledované
vyučovací hodiny cizích jazyků, kde se dařilo optimálním způsobem podporovat jak žáky
se SVP, tak žáky nadané.
Digitální technologie ve většině vyučovacích hodin (s výjimkou vzdělávací oblasti
informatického vzdělávání) využívali efektivně především učitelé, nejčastěji ke zvýšení
názornosti a prezentaci výukového obsahu nebo zadání úloh k řešení. V některých případech
však nebyly prezentace vhodně připravené (nevhodně zvolená velikost písma nebo
nadměrné množství textu), což snižovalo jejich účelnost. Žáci využili digitální technolo gie
v části sledované výuky, většinou se jednalo o méně náročnou práci, kdy použili vlastní
mobilní telefony pro rychlé vyhledání informace nebo k procvičení a upevnění učiva
ve výukové aplikaci. Ojediněle pracovali s elektronickou učebnicí. Pro cílené posilová ní
digitálních kompetencí žáků je žádoucí hledat další způsoby využití digitálních technologií
(školních i žákovských) jako efektivního pracovního nástroje.
Ve vyučovacích předmětech vzdělávací oblasti odborného vzdělávání byli žáci aktivnějš í
ve výuce s praktickým zaměřením (formou cvičení). V části teoretického vyučování, kde
učitelé zvolili převážně výkladový způsob práce, měli žáci méně příležitostí se do výuky



                                            4/9
zapojit. Pokud žáci pracovali samostatně nebo ve skupině, docházelo k efektivnímu rozvoji
jejich odborných kompetencí. Při praktických činnostech dokázali pohotově aplikovat
získané znalosti a dovednosti. Zvolené tempo bylo přiměřené schopnostem žáků. V části
sledovaných vyučovacích hodin byly účelně zařazeny metody práce s textem, vysvětlová ní,
řízený rozhovor nebo diskuse. Žáci byli vedeni k používání odborné terminolo gie
a propojení teorie s praxí.
Praktické vyučování žáků hospitované na pracovištích smluvních partnerů probíhalo
pod dohledem pedagogů, kteří vhodně volili převážně skupinovou a individualizova no u
výuku včetně samostatné práce žáků. Pracoviště plně odpovídala potřebám výuky. Vyučujíc í
při vysvětlování učiva žákům podporovali pochopení probíraných témat názornými
ukázkami, kladli problémové otázky a následně vedli žáky k osvojení potřebných dovedností
a pracovních návyků při praktických činnostech. Žáci byli ve výuce aktivní, jejich
komunikace s pacienty i personálem byla spontánní a na velmi dobré odborné úrovni.
Celkově výuka na odborných pracovištích probíhala v pracovně pohodové atmosféře.
Spolupráce s personálem pracovišť při praktickém vyučování je funkční a efektivní.


                          Hodnocení výsledků vzdělávání
Při stanovení pravidel hodnocení výsledků vzdělávání žáků ve školním řádu vycházela škola
z obecně platných principů, které dále rozpracovala podle vlastních konkrétních podmínek.
Úprava podrobnějších postupů hodnocení (např. minimální počet známek nebo jejich váha)
zůstává v kompetenci jednotlivých metodických sdružení. Učitelé hodnotí výsledky
vzdělávání žáků průběžně známkou, podklady získávají běžnými evaluačními nástroji.
Podmínkou celkového hodnocení na vysvědčení je dodržení povinné minimální docházky
do daného vyučovacího předmětu. Stanovení hranice absence je jedním z účinných nástrojů
pro motivaci žáků k pravidelné školní docházce. Pokud žák nesplní podmínky docházky, je
postupováno podle pravidel přesně definovaných ve školním řádu. Žáci školy vykazují spíše
nižší průměrnou absenci na žáka. Oproti předchozímu školnímu roku došlo k jejímu
mírnému poklesu. Nejnižší absenci dlouhodobě vykazují žáci posledních maturitníc h
ročníků, u nichž je tak patrná snaha vzdělávání úspěšně dokončit. Neomluvenou absenci
škola eviduje jen u jednotek žáků.
Vstupní znalosti v anglickém jazyce a matematice jsou zjišťovány u žáků prvních ročníků
pomocí srovnávacích testů organizovaných na úrovni metodických sdružení. S těmito
výsledky následně příslušná metodická sdružení pracují, navrhují podporu pro konkrétní
žáky a stanovují oblasti, na které je třeba se v průběhu vzdělávání zaměřit. Externí způsoby
ověřování úrovně dosahovaných výsledků, až na výběrové zjišťování Českou školní inspekcí
a testování vybraných nadaných žáků Mensou, škola nevyužívá. Efektivním nástrojem
pro zajištění informování žáků a jejich zákonných zástupců, popř. rodičů je školní
elektronický informační systém. Škola rovněž pravidelně organizuje třídní schůzky a nabízí
možnost individuálních konzultací v případě řešení vzdělávacích potřeb konkrétních žáků.
Prospěch i chování žáků pedagogové průběžně sledují. V případě zhoršujícího se prospěchu
navrhují opatření k jeho zlepšení, a to ve spolupráci s žáky samotnými, ale i jejich
zákonnými zástupci. Nejčastější formou podpory je nabídka individuálních konzultac í
a rovněž pravidelné doučování v rámci kroužků. Efektivita těchto podpůrných aktivit je
třídními učiteli ve spolupráci s ostatními vyučujícími sledována a pravidelně
vyhodnocována. V posledních třech školních letech žáci dosahovali poměrně vyrovnanýc h
výsledků vzdělávání. V průměru za toto období neprospělo ve druhém pololetí 3 % žáků.
Počet žáků na konci pololetí hodnocených v náhradním termínu byl rovněž minimá lní.


                                            5/9
K dosahování dobrých výsledků vzdělávání jsou žáci školy mimo jiné motivo vá ni
prospěchovými stipendii, která jsou financována z prostředků spolku rodičů a přátel školy
podle pravidel stanovených ve školním řádu. Oceněním výsledků práce žáků a jejich
přístupu k plnění školních povinností jsou i udělované pochvaly, které výrazně převažují
nad kázeňskými opatřeními.
Úspěšnost žáků při ukončování vzdělávání maturitní zkouškou se v loňském školním roce
zlepšila ve všech oborech vzdělání. Největší pozitivní posun dosáhli žáci oboru vzdělání
Sociální činnost, ve kterém hrubá neúspěšnost (tj. podíl žáků, kteří maturitní zkoušku
nekonali nebo ji nevykonali úspěšně z celkového počtu žáků přihlášených k maturitní
zkoušce) činila v roce 2022 celkem 28,6 % a v letošním roce 2023 klesla na 6,3 %.
Podobného výsledku dosáhli letos i žáci oboru Praktická sestra, což bylo rovněž oproti
předchozímu roku 2022 zlepšení (z 11,8 % v roce 2022 na 6,4 %v roce 2023). Nejlepší
výsledky trvale dosahují u maturitní zkoušky žáci oboru vzdělání Zdravotnické lyceum.
Výsledky žáků při ukončování jejich vzdělávání maturitní zkouškou jsou pravidelně
vyhodnocovány. Metodické sdružení českého jazyka iniciativně reagovalo na horší výsledky
dosahované ve společné části maturitní zkoušky z českého jazyka. Stanovilo nástroje
pro komplexní přípravu žáků čtvrtých ročníků (soustavné procvičování a fixace učiva,
konzultační semináře, srovnávací testy a tzv. souborná zkouška, která je podmínkou
výsledné klasifikace) a sjednotilo pravidla hodnocení výsledků žáků.
Škola klade důraz nejen na dobrou úroveň vzdělávání ve škole, ale hledá i další možnosti
rozvoje klíčových a odborných kompetencí žáků mimo běžnou výuku. V průběhu dalšího
vzdělávání mají žáci možnost účastnit se řady exkurzí, projektových dnů a vzdělávac íc h
programů, zapojováni jsou do soutěží (sportovních, ale i v rámci svojí odbornosti, zejména
v ošetřovatelství, první pomoci a psychologii). V rámci projektů Erasmus a Světová škola
posilují cizojazyčné dovednosti a získávají cenné odborné zkušenosti v zahraničí. Škola
pro žáky organizuje celou řadu kroužků, které pomáhají rozvíjet především jejich odborné
kompetence (modelové situace z první pomoci, somatologie, ošetřovatelství) a dále kroužky
zaměřené na zvládnutí učiva příslušných maturitních předmětů. Žáci školy jsou rovněž
zapojeni do mezinárodního programu DofE, který probíhá pod záštitou britské královské
rodiny a motivuje žáky k jejich osobnímu rozvoji.


                                        Závěry
Vývoj školy
– Počet žáků se výrazně zvýšil.
– Došlo ke změnám ve vedení školy.
– Škola se stala Centrem odborného vzdělávání pro zdravotnické obory a získala tak
  nadstandardní materiální vybavení pro odborné vzdělávání žáků.
– Vzniklo další místo poskytovaného vzdělávání.
Silné stránky
– Aktivní spolupráce školy s širokou škálou sociálních partnerů významně přispívá
  ke zkvalitňování vzdělávání a vytváří optimální podmínky pro realizaci odborné praxe
  žáků. (1.5)
– Vedení školy vytváří vhodné podmínky pro vzájemnou spolupráci pedagogického sboru,
  která se pozitivně promítá do jejich profesního rozvoje. Uplatňované společné
  pedagogické postupy se projevily ve zlepšení vzdělávacích výsledků žáků. (2.3, 3.3)


                                           6/9
– Nadstandardní materiální vybavení a realizace mnoha vzdělávacích aktivit nad rámec
  běžné výuky má výrazný pozitivní vliv na získávání odborných kompetencí žáků, které
  odpovídají současným požadavkům zdravotnických zařízení. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretickém vyučování byla nedostatečně využívaná diferenciace výuky, jen ojediněle
  učitelé nabízeli žákům aktivity, které odpovídaly jejich individuálním potřebám, nadání
  a zájmu. (4.3)
– Žáci nebyli v dostatečné míře vedeni ke stanovení vlastních vzdělávacích cílů a k účelné
  sebereflexi své práce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V hospitační činnosti se cíleně zaměřit na oblasti pedagogického procesu, která vyžadují
  zlepšení, zejména individualizaci vzdělávání umožňující naplňovat vzdělávací potřeby
  jednotlivých žáků. K těmto oblastem poskytovat pedagogům metodickou podporu.
– Motivovat pedagogy k stanovování a vyhodnocování             konkrétních   osobních cílů
  pedagogické práce v jejich plánech profesního rozvoje.
– Další vzdělávání pedagogických pracovníků zaměřit na vzdělávací strategie směřujíc í
  k aktivizaci žáků, k efektivnímu využití digitálních technologií v procesu učení žáků
  a k uplatňování diferenciace výuky.
– V rámci poradenských služeb průběžně sledovat a vyhodnocovat efektivitu využíva nýc h
  postupů při poskytování podpory žákům a přijímat opatření, která mohou účinně pomoci
  optimálnímu rozvoji vzdělávacího potenciálu každého žáka.
– Vést žáky k sebereflexi a stanovování vlastních vzdělávacích cílů a priorit. Zařadit
  sebehodnocení jako běžnou součást hodnocení práce žáků. Zvážit možnost využití
  žákovských portfolií, která by umožňovala žákům sledovat proces učení a vyhodnoco vat
  vlastní vzdělávací pokrok.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/9
           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 5. 10. 2023
 2.   Školní řád účinný od 4. 9. 2023
 3.   Školní vzdělávací programy všech oborů vzdělání platné ve školním roce 2023/2024
 4.   Výkaz o střední škole M8 podle stavu k 30. 9. 2023
 5.   Školní elektronický informační systém vedený ve školním roce 2023/2024
 6.   Výroční zpráva o činnosti školy za školní roky 2020/2021, 2021/2022 a 2022/2023
 7.   Koncepce rozvoje 2022 – 2025
 8.   Autoevaluace činnosti školy v období 2018-2022
 9.   Záznamy z jednání pedagogické rady vedené ve školním roce 2022/2023 a 2023/2024
10.   Záznamy z jednání metodických sdružení ve školním roce 2022/2023 a 2023/2024
11.   Dokumentace ke kontrolní činnosti školy vedená ve školním roce 2022/2023 a
      2023/2024 (plány a přehledy kontrolní a řídící činnosti, hospitační záznamy)
12.   Organizační struktura školy
13.   Personální dokumentace vedená ve školním roce 2023/2024
14.   Plány osobního rozvoje vedené ve školním roce 2023/2024 – vzorek
15.   Náplň práce pracovníků ve školním roce 2023/2024
16.   Zápisy z jednání školního parlamentu ve školním roce 2022/2023 a 2023/2024
17.   Dokumentace školního poradenského pracoviště ve školním roce 2022/2023 a
      2023/2024 (dokumentace k třídnickým hodinám, plán činnosti výchovné poradkyně,
      evidence žáků se speciálními vzdělávacími potřebami, strategie předcházení školní
      neúspěšnosti, preventivní program školy, preventivní strategie školy 2020 – 2025,
      krizový plán)
18.   Přehledy klasifikace školy vedené za jednotlivá klasifikační období školních roků
      2020/2021 až 2022/2023
19.   Výsledky maturitních zkoušek, stav po podzimním zkušebním období, roky 2021
      a 2022 a po jarním zkušebním období, rok 2023
20.   Dokumentace k praktickému vyučování
21.   Smlouvy školy platné ve školním roce 2023/2024 (o podnájmu prostor pro výuku, o
      výpůjčce tělocvičny, o zajištění školního stravování, o zajištění odborné praxe žáků)
22.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků
23.   Inspekční zpráva č.j. ČŠIJ-1309/17-J ze dne 12. 12. 2017




                                           8/9
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Ing. Renata Boková, školní inspektorka
 PhDr. Jiří Wasserburger, školní inspektor
 Mgr. Hana Čamborová, odbornice na střední odborné vzdělávání
 Bc. Olga Karmazínová, kontrolní pracovnice


13. 11. 2023




                                          9/9
