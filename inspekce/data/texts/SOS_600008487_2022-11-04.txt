                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-1358/22-J


Název                                Střední průmyslová škola a Střední odborné učiliště
                                     Pelhřimov
Sídlo                                Friedova 1469, 393 01 Pelhřimov
E-mail                               skola@spssou-pe.cz
IČO                                  14 450 470
Identifikátor                        600 008 487
Právní forma                         příspěvková organizace
Zastupující                          Mgr. Pavel Hlaváček
Zřizovatel                           Kraj Vysočina
Místo inspekční činnosti             Friedova 1092, Růžová 34, Komenského 1467,
                                     Křemešnická 298, Pelhřimov
                                     Masarykova 410, Masarykova 628 a Lhotecká 761,
                                     Kamenice nad Lipou
Inspekční činnost na místě           4., 7. a 9. − 10. 11. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Střední průmyslová škola a Střední odborné učiliště Pelhřimov (dále „škola“) vykonává
činnost střední školy, domova mládeže, školní jídelny a školní jídelny- výdejny. Víceoborová
škola je zaměřena na výchovu a vzdělávání ve strojírenských, elektro, dřevo a zemědělsk ýc h
oborech a oborech služeb.
K termínu inspekční činnosti se vzdělávalo 669 žáků. Škola identifikuje 68 žáků
se speciálními vzdělávacími potřebami a šest žáků s odlišným mateřským jazykem.
V domovech mládeže bylo ve čtyřech výchovných skupinách 101 ubytovanýc h.
Ministerstvem průmyslu a obchodu má škola udělenu autorizaci pro profesní kvalifikace.


                         Hodnocení podmínek vzdělávání
Ředitel v rámci dlouhodobých koncepčních záměrů rozvoje školy vycházel z podrobné
SWOT analýzy výchozího stavu a promyšleně stanovených cílů. Konkrétně formuluje úkoly
v jednotlivých oblastech ve vztahu k partnerům školy (např. zřizovatel, pedagogický sbor,
firmy, sociální partneři a zákonní zástupci žáků) a jsou konkretizovány v ročních plánech.
V úzké spolupráci se zřizovatelem a školskou radou se řediteli již podařilo dokončit řadu
rozsáhlých záměrů. Zvýšila se efektivita řízení organizace a komunikace se zákonnými
zástupci žáků. Promyšlené stavební úpravy vhodně zajišťují podmínky profilace školy
a podporu praktického vyučování (např. v rámci Průmyslu 4.0 odborná učebna zaměřená
na automatizaci a robotizaci). Promyšlenou péčí se řediteli daří vytvářet velmi dobré
vzájemné vztahy mezi účastníky vzdělávání. Dosud se však řediteli nepodařilo zajistit
bezbariérovost na pracovišti v Kamenici nad Lipou, což je řešeno se zřizovatelem.
Systém delegování kompetencí je funkční. Přínosný je zavedený systém osobních konzultac í
vedení se zaměstnanci školy. Vyučující jsou tak koncepčně vedeni k formulování cílů svého
dalšího profesního rozvoje. Mezipředmětové vztahy se daří posilovat tandemovou výukou
českého jazyka, matematiky a cizích jazyků. Přínosná je velmi úzká spolupráce mezi učiteli
teoretického a praktického vyučování, což se kladně projevilo v hodinách praktické výuky.
Absence důslednějšího metodického vedení pedagogů se však při inspekční činnosti
projevila v méně účinném uplatňování vzájemného hodnocení a sebehodnocení žáků. Chybí
také důslednější práce pedagogů se stanovováním konkrétních vzdělávacích cílů, která by
se efektivně projevovala v závěrech odučených hodin, popř. blocích hodin. Dílčí rezervy
byly shledány v kontrolní činnosti v oblasti zabezpečení vstupu do budovy školy a domova
mládeže v Kamenici nad Lipou a domova mládeže v Pelhřimově.
Pedagogický sbor je kvalifikovaný a věkově různorodý, což napomáhá k účelnému
předávání zkušeností. Oporu začínajícím učitelům do tří let praxe poskytují zkušení
kolegové. Další vzdělávání pedagogických pracovníků je zaměřeno především do oblastí
jejich osobnostního a sociálního rozvoje, což se kladně projevovalo v navštíve nýc h
hodinách. Učitelé také podle vlastního zájmu účelně využívají e-vzdělávání.
Praktické vyučování probíhá v dílnách a odborných učebnách vybavených potřebnými stroji
a zařízeními (např. specializované dílny s CNC stroji a produkčními softwary Sinume r ic,
Fanuc, Heidenhain a Proingeniering), což se kladně projevuje v motivování a zájmu žáků
o výuku. Přestože ne všechny podané grantové žádosti jsou úspěšné, škola i zřizova te l
se ve vzájemné součinnosti do nich přihlašují. I tímto způsobem se postupně daří účelně
získávat finanční prostředky pro další rozvoj školy.




                                            2/8
                         Hodnocení průběhu vzdělávání
Hospitované hodiny teoretické výuky probíhaly v příjemné pracovní atmosféře. Učitelé
projevovali vstřícný přístup k žákům, kteří dodržovali nastavená pravidla a aktivně se
zapojovali do plnění zadaných úkolů. Vyučující je průběžně povzbuzovali a poskytovali
motivační pochvalu. V případě potřeby se jim věnovali individuálně, často na žádost
jednotlivců.
Vyučující však většinou nevěnovali odpovídající pozornost formulaci cíle vyučovac í
hodiny, často jej nahrazovali pouhým sdělením předpokládaného průběhu hodiny. V dalším
průběhu se jim vždy dařilo žáky zaujmout a podporovat jejich koncentraci. Většina
pedagogů klidným a věcným přístupem vhodně podněcovala žáky k logickému myšle ní
a hledání souvislostí. Při výkladu nové látky i při odpovídání na otázky žáků byla jasně
patrná jejich samozřejmá orientace v konkrétním oboru.
V převážné části hodin byla výuka podpořena vhodnou názorností (např. dataprojektory,
pracovní listy, modely a měřicí přístroje). Žáci byli promyšleně vedeni k efektivnímu
používání moderních technologií a vlastních zkušeností z reálného života.
Dobré pracovní návyky žáků se pozitivně projevovaly při zadávání úkolů samostatné práce.
Bez prodlení zahajovali jejich plnění a nepotřebovali dodatečné upřesňování. Vyučujíc í
nerušili jejich soustředění dalším komentářem. Výhody nízkého počtu žáků v některých
třídách dokázali pedagogové vhodně využít a pracovali se žáky individuálně.
Přestože vyučující často deklarovali rozdílnou dosaženou úroveň i vzdělávací potenciál
žáků, negativem výuky byla nedostatečná diferenciace jim zadávaných úkolů. Následná
společná kontrola výsledků samostatné práce žáků byla často zdlouhavá.
V naprosté většině hospitovaných hodin v počítačových učebnách byl naopak diferencova ný
přístup využíván často. Vyučující zde dokázali vždy operativně a bez časově náročného
hledání ukázat žákovi případnou příčinu dosavadního nefunkčního řešení a možnost
nápravy. Žáci využívali i možnosti vzájemné spolupráce a navzájem konzultovali postupy
práce. Díky tomu pracovali vlastním tempem, soustředěně a s úspěšnými výsledky.
Pozitivní je, že žáci vždy používali vhodnou formu komunikace, neobávali se zeptat nebo
stručně komentovat vlastní řešení. Méně často byli vedeni k souvislejší formulac i.
Pedagogové se často spokojili se stručnými odpověďmi žáků a většinou jim neposkytova li
prostor pro souvislejší mluvní projev. Pokud žáci pracovali ve dvojicích nebo skupinách,
projevovali dobré kooperativní kompetence. V závěru hodin často chybělo shrnutí učiva
a zhodnocení společné práce, včetně sebehodnocení a vzájemného hodnocení žáků.
Praktické vyučování žáků se uskutečňuje na vlastních pracovištích i ve firmách fyzick ýc h
a právnických osob regionu zajištěných smluvně (cca 80 firem). Pozitivem je, že význa mná
část učitelů odborných předmětů je současně vyučujícími praktického vyučování, což účelně
u žáků napomáhá přenosu získaných teoretických znalostí a vědomostí do využití v praxi.
Žáci byli na pracovištích disciplinovaní a zodpovědně plnili úkoly pod vedením učitelů.
Činnosti žáků účelně navazovaly na odborné předměty teoretické výuky. Byly promyšle ně
zaměřeny na prohlubování a rozvoj dovedností a návyků spojených s výkonem jejich
konkrétní budoucí profese. Vyučující využívali vhodné metody a formy práce (např. výklad,
instruktáž, praktické ukázky, běžně byla využívána práce s chybou) a účelně propojovali
teoretické vzdělávání s reálnou praxí. Jejich individuální přístup účinně usměrňo va l
stanovené činnosti žáků, kteří pracovali se zájmem a každý svým tempem.




                                           3/8
Organizace výuky byla velmi dobře koncipována. Žáci byli vhodně zapojováni
do praktických činností, vzájemné komunikace a obhajoby výsledků. Aktivity probíhaly
v přiměřeném tempu, žáci byli vhodně vedeni k logickému uvažování.
Základní poznatky a technologické postupy žáci většinou znali a dokázali je prakticky
aplikovat. Obsahem funkčně organizovaného praktického vyučování byly jak zakázkové,
tak cvičné práce. Průběžně se objevovalo formativní hodnocení žáků, jejich vzájemné
hodnocení i sebehodnocení.
Ocenění zaslouží promyšlené působení pedagogů na osobnostní a sociální rozvoj žáků.
Předností sledované praktické výuky byla rovněž přirozená autorita pedagogů, plynouc í
z jejich odborné erudice.
Nedílnou součástí výuky je také bohatá nabídka exkurzí a odborné přednášky firem, které
zprostředkovávají žákům nejen nové trendy, ale i praktické ukázky konkrétních prací
a technologických postupů.


                        Hodnocení výsledků vzdělávání
Vzdělávací výsledky a absenci žáků škola průběžně eviduje a hodnotí na jednáních
metodických orgánů a pedagogické rady. Kromě sumárních výsledků jsou diskutována
případná opatření přijímaná k řešení problémů vzdělávacích i výchovných. Žákům jsou
k dispozici výukové materiály v MS Teams a nabízeny konzultace a doučování, které však
využívají pouze někteří. V případě přetrvávajících problémů se dále nastavuje spolupráce
se zákonnými zástupci, jsou svolávány výchovné komise, probíhá speciální schůzka
vyučujících pro konkrétní třídu atd.
V úvodu studia vybraných předmětů (anglický jazyk, český jazyk, matematika) přizpůsobují
vyučující tempo a obsah výuky výsledkům vlastních vstupních testů. K testování výsledků
žáků externím subjektem využívaným před pandemickými opatřeními se škola zatím
nevrátila.
Pro objektivnější autoevaluaci dosažené úrovně v předmětech společné části maturitní
zkoušky je žákům nabízena dobrovolná účast v testování s využitím cvičných didaktickýc h
testů. Vhodnou podporou úspěšnosti žáků při ukončování jejich studia jsou např. tzv.
„postupové zkoušky“ ve druhém ročníku oboru vzdělání 69-51-H/01 Kadeřník. Jejich
výsledek je zahrnut do hodnocení odborného výcviku, zároveň jsou žáci motivačně oceněni
diplomem a získají představu o podobě praktické závěrečné zkoušky.
V roce 2022 došlo oproti rokům předcházejícím u většiny oborů zakončovaných maturitní
zkouškou a u některých oborů zakončovaných závěrečnou zkouškou k nárůstu neúspěšnosti,
což souvisí s návratem standardních podmínek pro ukončování středoškolského studia.
Jako neproblematičtější se dlouhodobě jeví obor vzdělání 64-41-L/51 Podnikání
v nástavbové formě studia. Řada žáků opouští studium již během prvního pololetí prvního
ročníku a ze zbývajících není většinou u maturitní zkoušky úspěšná ani polovina žáků.
U vybraných oborů vzdělání mají žáci možnost v průběhu studia získat řidičské oprávnění,
osvědčení o odborné způsobilosti v elektrotechnice a svářečské oprávnění. Pozitivní
je vzájemná prostupnost oborů vzdělání. Někteří absolventi nematuritních oborů vzdělání
využívají možnosti získat maturitní zkoušku následným studiem souvisejícího maturitního
oboru vzdělání přijetím do vyššího ročníku, nebo studiem nástavbového oboru.




                                          4/8
Na základě výsledků školních kol různých soutěží v teoretických znalostech i odborných
dovednostech jsou vybíráni reprezentanti školy. Potvrzením kvalitní úrovně poskytovaného
vzdělávání jsou jejich úspěchy např. v projektu Enersol, mistrovství v orbě, v oborových
soutěžích truhlářů, strojních mechaniků, opravářů, soutěži informatiků 3Déčkuj, soutěži
v tvorbě inovativních nápadů Ideathon, sportovních a získání titulu Učeň roku.
Práce školního poradenského pracoviště je systematická. Program je zpracováván s využitím
vyhodnocení práce jednotlivých specialistů za uplynulý školní rok. Kromě žáků
se speciálními vzdělávacími potřebami škola pracuje s vlastním seznamem žáků ohroženýc h
školním neúspěchem. Výchovné poradkyně, metodičky prevence, třídní učitelé i další
pedagogové hledají možné příčiny, nastavují adekvátní opatření, vyhodnocují jejich
efektivitu a na základě zjištění seznam průběžně upravují.
Pozitivní je možnost žáků vyjádřit spokojenost či výhrady k poskytované podpoře.
Informace o podpůrných opatřeních, včetně aktuálních změn, jsou efektivně sdíleny
elektronickým systémem. Jejich realizaci ve výuce průběžně kontrolují výchovné
poradkyně.
Škola postupuje promyšleně v oblasti primární prevence. V počátku studia jsou nastavena
pravidla chování v průběhu adaptačních kurzů a dále je se třídami cíleně pracováno v rámci
třídnických hodin, které jsou pevně zakotveny v rozvrhu hodin. Nejčastěji řešenými
problémy byly vysoká absence, záškoláctví a aktuálně závislosti (např. žvýkací tabák a hraní
počítačových her v nočních hodinách) a ztráta pracovních návyků v důsledku distanční
výuky, spolu s postcovidovými psychickými problémy.
V souvislosti s tím jsou účelně naplánované preventivní programy pro jednotlivé ročníky
(např. základy první pomoci, podpora finanční gramotnosti, prevence závislostí a duševní
zdraví). K vhodnému sociálně osobnostnímu rozvoji žáků přispívá činnost školního
parlamentu a spolupráce s externími organizacemi (např. Fokus Vysočina, Hodina H
a domov důchodců). Žáci jsou vedeni v rámci výuky i mimoškolní činnosti k vytváření
vhodných postojů (např. udržitelný rozvoj a humanitární pomoc).
Ke kvalitnímu naplňování profilu absolventa přispívá úzká spolupráce s profesními
a sociálními partnery. Činnosti žáků na smluvních pracovištích škola průběžně sleduje
a vyhodnocuje, v případě potřeby přijímá účinná opatření. O koncepční a úspěšné spolupráci
vypovídá letošní 3. místo v Kraji Vysočina, které škola na základě hlasování firem získala
v rámci iniciativy Škola doporučená zaměstnavateli 2022.
Odborné kompetence žáků škola účinně rozvíjí i prostřednictvím spolupráce s dalšími
školami. Významná jsou zapojení do výměnných programů či společných projektů u nás
i v zahraničí (Slovensko, Německo, Rakousko, Švýcarsko, Finsko, Švédsko, Polsko), včetně
možnosti absolvování odborných praxí žáků.
Konstruktivní partnerské vztahy vytváří vedení školy rovněž se zřizovatelem, jenž se
významně podílí na zlepšování materiálních podmínek vzdělávání. Škola se pravidelně
prezentuje na veřejnosti. Podmínky pro aktuální získávání informací o prospěchu a chování
žáků prostřednictvím digitálního informačního systému doplňují možnosti osobního
kontaktu, včetně čtyřikrát ročně pořádaných rodičovských schůzek.
K účinnému rozvoji osobnosti žáků přispívá rozsáhlá účast v charitativních činnostech
a spolupráce při pořádání různých kulturních akcí v regionu.




                                            5/8
                                         Závěry
Vývoj školy

–   Zkvalitnění materiálních podmínek se pozitivně promítá do kvality a organizace
    výchovně vzdělávací práce školy.
–   Systematický a koncepční výběr pedagogických pracovníků přispívá ke stabilizac i
    pedagogického sboru.
–   Pozitivem nastaveného systému je možnost prostupnosti žáků mezi jednotlivými obory
    vzdělání.


Silné stránky

–   Účinný demokratický styl řízení a promyšlená péče o pracovníky školy vede k vytváření
    dobrých vztahů a vzájemné kooperaci všech aktérů.
–   Mezipředmětové vztahy se daří promyšleně posilovat tandemovou výukou českého
    jazyka, matematiky, cizích jazyků.
–   Většina učitelů odborných předmětů teoretické výuky je současně vyučujíc ími
    praktického vyučování, což dokázali využít v účelném propojení teorie a praxe.
–   Systematická práce školního poradenského pracoviště vede k účinné podpoře žáků
    se speciálními vzdělávacími potřebami, ohrožených školním neúspěchem a efektivnímu
    nastavení preventivních aktivit.
–   Důsledné vedení žáků k dodržování dohodnutých pravidel vzájemných vztahů účinně
    vede k příznivé a podnětné edukační atmosféře při výuce.


Slabé stránky a/nebo příležitosti ke zlepšení

–   Pro naplnění cílů vyučovacích hodin využívání úzkého spektra výchovně vzdělávac íc h
    strategií.
–   Nízká míra diferenciace učiva podle možností a schopností jednotlivých žáků.
–   V převážné části hospitovaných hodin absence efektivního zhodnocení ze strany
    vyučujících a nevytváření vhodných příležitostí pro vzájemné hodnocení,
    sebehodnocení a rozsáhlejší komunikaci žáků.
–   Vysoká míra fluktuace a neúspěšnosti žáků oboru vzdělání 64-41-L/01 Podnikání.


Doporučení pro zlepšení činnosti školy

–   Při výuce více využívat široké spektrum výchovně vzdělávacích strategií a diferenc iac i
    učiva podle možností a schopností jednotlivých žáků.
–   Efektivně zhodnotit závěry hodin a začlenit vzájemné hodnocení a sebehodnocení žáků.
–   Zvážit výmaz oboru vzdělání 64-41-L/01 Podnikání z rejstříku škol a školských zařízení
    z důvodu vysoké míry fluktuace a neúspěšnosti žáků.
–   Zvýšit účinnost kontrolní činnosti v oblasti bezpečnosti.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Dlouhodobý plán SPŠ a SOU Pelhřimov na období 2021–2025, ze dne 21. 7. 2021
 2. Školní akční plán rozvoje vzdělávání na období 2019 až 2021, březen 2019
 3. Školní akční plán rozvoje vzdělávání na období 2021 až 2023, březen 2021
 4. Plán práce, školní rok 2022/2023, ze dne 31. 8. 2022
 5. Plán DVPP 2022/2023 a Dlouhodobý plán DVPP, ze dne 30. 8. 2022
 6. Plán kontrolní činnosti, školní rok 2022/2023, ze dne 30. 8. 2022
 7. Zápis z porady všech zaměstnanců školy SPŠ a SOU Pelhřimov, ze dne 25. 8. 2022
 8. Zápisy pedagogické rady, školní rok 2021/2022 a 2022/2023
 9. Roční plán – výchovně vzdělávací program pro školní rok 2022/2023, ze dne 4. 9. 2022
10. Plán konzultačních hodin pro rok 2022/2023, ze dne 26. 8. 2022
11. Prezenční listina z informační schůzky pro 1. ročníky, ze dne 14. a 15. 6. 2022
12. Krizové plány školy, ze dne 1. 9. 2022
13. Výroční zpráva SOŠ a SOU Pelhřimov, školní rok 2021/2022
14. Dokumentace školního poradenského pracoviště
15. Personální dokumentace pedagogických pracovníků
16. Školní vzdělávací programy vyučovaných oborů vzdělávání
17. Dokumentace praktického vyučování
18. Dokumentace domovů mládeže


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                          7/8
Složení inspekčního týmu a datum vyhotovení inspekční zprávy



PhDr. Mgr. Milan Matějů, školní inspektor
vedoucí inspekčního týmu

Mgr. Ludmila Dobalová, školní inspektorka

Mgr. Miroslav Pospíšil, školní inspektor

Ing. Hana Vejvodová, kontrolní pracovnice



Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
