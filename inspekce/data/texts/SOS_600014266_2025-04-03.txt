                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIB-882/25-B
                                       Sp. zn. ČŠIB-S-185/25 B


Název                               Střední škola manažerská a zdravotnická a Vyšší
                                    odborná škola zdravotnická s.r.o.
Sídlo                               Slovácká 322/1a, 690 02 Břeclav
E-mail                              ssoss.breclav@post.cz
IČO                                 25 315 811
Identifikátor                       600 014 266
Právní forma                        společnost s ručením omezeným
Zastupující                         Ing. Šárka Kamenská
Zřizovatel                          společníci Střední školy manažerské a zdravotnické
                                    a Vyšší odborné školy zdravotnické s.r.o.
Místo inspekční činnosti            Slovácká 322/1a, Břeclav
Inspekční činnost na místě          3., 4., 11. a 14 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost na žádost podle § 174 odst. 7 ve smyslu odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a akreditovaného vzdělávacího programu.
Zjišťování a hodnocení naplnění školních vzdělávacích programů a akreditované ho
vzdělávacího programu.
                                    Charakteristika
Střední škola manažerská a zdravotnická a Vyšší odborná škola zdravotnická s.r.o. (dále
„škola“) vykonává činnost střední školy a vyšší odborné školy. Střední vzdělávání poskytuje
v denní formě ve dvou oborech zakončených maturitní zkouškou, a to 53-41-M/03 Praktická
sestra a 63-41-M/01 Ekonomika a podnikání, vyšší odborné vzdělávání realizuje
v kombinované formě v oboru 53-41-N/11 Diplomovaná všeobecná sestra. Ke dni inspekční
činnosti se ve střední škole vzdělávalo v osmi třídách celkem 169 žáků a ve vyšší odborné
škole v jedné studijní skupině 16 studentů. Škola evidovala 11 % žáků se speciálními
vzdělávacími potřebami a dva žáky s odlišným mateřským jazykem. Od poslední inspekční
činnosti v roce 2019 se počet žáků zvýšil téměř o 50 %.
Převážná část vzdělávání je realizována v budově sídla školy, část praktického vyučová ní
probíhá na pracovištích smluvních partnerů. Pro výuku tělesné výchovy je využívá na
tělocvična v blízké základní škole. Stravování žáků a studentů je smluvně zajištěno ve školní
jídelně jiné právnické osoby.


                         Hodnocení podmínek vzdělávání
Škola jasně vymezila vizi a hlavní cíle svého rozvoje a veřejně je prezentuje. Konkrétní
strategie pro jejich dosažení ředitelka školy ve spolupráci s pedagogy dále rozpracovala
v koncepčních dokumentech. Koncepce středního vzdělávání však neobsahuje žádné
konkrétní postupy, které by reagovaly na zhoršené výsledky maturitní zkoušky. Část
vytyčených cílů škola úspěšně naplňuje, zejména v oblasti zlepšování materiálníc h
podmínek vzdělávání nebo podpory rozvoje podnikavosti žáků. Prioritní záměr zahájit vyšší
odborné vzdělávání se podařilo realizovat od školního roku 2024/2025. Vedení školy
při jeho přípravě aktivně vyhledávalo jiné školy pro inspiraci a využití jejich zkušeností,
zároveň komunikovalo o zásadních krocích se zřizovatelem, pedagogickým sborem
a stěžejním sociálním partnerem – nemocnicí v Břeclavi.
V organizační struktuře došlo v souvislosti se zahájením vyššího odborného vzdělává ní
ke změně, vedení školy bylo posíleno o zástupkyni ředitelky školy. Rozdělení kompetencí
a odpovědnosti za jednotlivé oblasti vzdělávání je funkční a odpovídá velikosti a potřebám
školy. Vedení školy plánuje, organizuje a kontroluje činnost školy ve vzájemné úzké
spolupráci. Dílčí nedostatky se vyskytly v kontrolní činnosti. V průběhu inspekce bylo
zjištěno, že žáci oboru Praktická sestra prováděli v praktickém vyučování výkony, které
nenáleží do jejich činností a byli za ně hodnoceni. Tyto činnosti jsou nesprávně zahrnuty
také do učebních osnov příslušného školního vzdělávacího programu. Koordinaci
vzdělávacího procesu a přenos podnětů k práci školy zajišťují především pravidelná jednání
pedagogických rad (zvlášť pro střední a vyšší odbornou školu) a porady vedení školy
s vedoucími předmětových komisí. Poradní a metodické orgány se nejčastěji zabývaly
různými organizačními záležitostmi, řešením aktuálních problémů a hodnocením
vzdělávacích výsledků žáků a studentů za jednotlivá klasifikační období. V případě střední
školy však nevěnovaly dostatečnou pozornost analýze výsledků vzdělávání žáků,
vyhodnocování jejich vývoje a účinnosti přijímaných opatření k jejich zlepšení. Efektivitu
řízení, vzájemné komunikace a informovanosti zvýšilo využívání digitálních nástrojů –
školního informačního systému, sdíleného úložiště dat a platformy pro týmovou spolupráci.
Kvalitu průběhu vzdělávání vedení školy sleduje a vyhodnocuje především hospitační
činností, která je prováděna plánovitě, poskytuje pedagogům zpětnou vazbu k jejich práci
a doporučení pro zlepšení. V procesu autoevaluace má však škola rezervy, pro získání
a analýzu objektivních informací o vzdělávacím procesu nevyužívá všechny dostupné


                                            2/9
nástroje a metody, přijímaná opatření tak nejsou vždy dostatečně účinná. Např. dotazníková
šetření využívá škola jen v omezené míře a nesystematicky. Žáci a studenti školy mohou
předkládat své podněty a připomínky k chodu školy převážně prostřednictvím třídníc h
učitelů, žádný samosprávný orgán nebyl dosud ustanoven.
Výuku ve vyšší odborné škole se podařilo zajistit kvalifikovaným pedagogickým sborem
včetně odborníků z praxe, ve střední škole splňují požadavky odborné kvalifikace téměř
všichni vyučující. Novým a začínajícím pedagogům poskytují odpovídající podporu
uvádějící učitelé, realizují ji však bez konkrétního plánu adaptace. Pedagogové si předávají
užitečnou zpětnou vazbu, pracovní zkušenosti a inspirativní praxi prostřednictvím
vzájemných hospitací, v loňském roce využívali také tandemovou výuku. Vzhledem k málo
početnému pracovnímu týmu jsou v každodenním úzkém kontaktu, průběžně komunik ují
a spolupracují, což umožňuje operativní řešení aktuálních situací. Další vzdělává ní
pedagogických pracovníků probíhá podle plánu, který je velmi obecný a neodráží plně
konkrétní potřeby školy. Zohledňuje především zájem vyučujících a jen částečně reflektuje
výsledky hodnocení pedagogické práce. Vzdělávací aktivity byly v loňském i letošním
školním roce četné, jen v menší míře se však zaměřovaly na inovativní didaktické postupy
a nové trendy ve vzdělávání. Přínosné pro profesní rozvoj pedagogů bylo společné
vzdělávání cílené na prevenci rizikového chování žáků a studentů, jejich bezpečnost
a poskytování krizové intervence.
Školní poradenské pracoviště poskytuje poradenské služby žákům i studentům. Výchovná
poradkyně zajišťuje péči o žáky se speciálními vzdělávacími potřebami, předává pedagogům
potřebné informace, komunikuje se školními poradenskými zařízeními a vyhodnoc uje
účinnost poskytovaných podpůrných opatření. Žákům cizincům s jazykovou bariérou
vypracovala plány pedagogické podpory. Prevenci sociálně patologických jevů škola
realizuje podle aktuálních potřeb. Metodička prevence každoročně provádí šetření mezi žáky
k podchycení výskytu rizikového chování. Výsledky analyzuje a na základě zjištění upravuje
plán preventivních aktivit, kterými jsou zejména prevence šikany a kyberšikany, školní
neúspěšnosti, poruch příjmu potravy a psychických problémů. Mapování vztahů ve třídě
probíhá v rámci výuky společenskovědních předmětů některých tříd, systémově však
organizováno není. Práci s třídními kolektivy jsou věnovány pravidelné třídnické hodiny,
třídním učitelům je poskytována metodická podpora pro jejich vedení. Pro žáky prvních
ročníků škola organizuje adaptační dny a další programy usnadňující jejich přechod
ze základní na střední školu. Preventivní program školy je realizován prostřednictvím besed,
přednášek, preventivních témat zařazovaných do výuky nebo dne mimořádných událostí
zaměřeného na různé rizikové situace. V posledních třech letech škola šetřila projevy
nevhodného chování žáků, psychických poruch, sebepoškozování a poruch příjmu potravy.
Ve škole je schránka důvěry včetně její elektronické podoby, která je však využívá na
ojediněle. V případech porušování školního řádu a výskytu nevhodného chování byly
vedeny rozhovory s žákem a jeho zákonnými zástupci, udělována byla kázeňská opatření.
Pedagogům je poskytována efektivní metodická podpora pro postup při výskytu rizikové ho
chování žáků a studentů. Poradenští pracovníci zpracovali kvalitní krizové plány, vedení
školy zajistilo vhodné vzdělávání s touto tematikou pro celou sborovnu. Kariérová
poradkyně nabízí žákům a studentům osobní konzultace a další aktivity, které jim usnadňují
rozhodování o dalším studiu či pracovní kariéře.
Materiální podmínky odpovídají potřebám středního i vyššího odborného vzdělávání, vedení
školy je v součinnosti se zřizovatelem systematicky vyhodnocuje a postupně zkvalitňuje.
V období od poslední inspekční činnosti byly modernizovány vnitřní prostory a vybavení
školy, pořízeny nové učební pomůcky, a to zejména pro podporu odborných kompetencí
žáků a studentů, zlepšilo se vybavení digitálními technologiemi. Škola vytváří příjemné


                                            3/9
a podnětné prostředí pro vzdělávání. Adekvátní pozornost věnuje zajištění bezpečnosti
a ochraně zdraví žáků a studentů, sleduje míru úrazovosti, vyhodnocuje ji a přijímá potřebná
preventivní opatření.
Škola systematicky podporuje spolupráci s dalšími školami podobného typu, do které se
vedení školy a část pedagogů aktivně zapojuje a získanou inspiraci přenáší do své práce.
Vzájemné sdílení odborných znalostí, pedagogických dovedností a zkušeností přináší cenné
podněty a přispívá k profesnímu růstu pedagogů. Pro rozvoj odborných kompetencí žáků
a studentů je významné partnerství se zaměstnavateli regionu, na jejichž pracovištích je
realizována část praktického vyučování, ale také s dalšími institucemi příslušných oborů.
Ve spolupráci s Městem Břeclav a dalšími místními organizacemi škola realizuje různé
školní i mimoškolní akce, žáci se zapojují do mnoha charitativních aktivit.


                          Hodnocení průběhu vzdělávání
Sledované teoretické vyučování ve střední škole se většinou vyznačovalo promyšle no u
organizací výuky, uplatněné pedagogické strategie převážně podporovaly dosažení
stanoveného vzdělávacího cíle. Přestože pedagogové nejčastěji využívali frontální formu
výuky, většinou ji účelně kombinovali se samostatnou nebo skupinovou prací žáků. Ve dvou
třetinách vyučovacích hodin tak byli žáci aktivně zapojeni do výuky a projevovali zájem
o probíranou látku. V menší části hodin však převažovala aktivita učitele a žáci jen pasivně
přijímali předkládané informace. Pedagogové průběžně u žáků ověřovali pochopení učiva
a v části hodin jim zadávali úlohy, které ověřovaly v jaké míře jsou schopni získané znalosti
aplikovat. Zejména v odborných předmětech se vhodně prolínaly mezipředmětové vazby.
Výuka cizích jazyků nebyla vždy důsledně vedena v cílovém jazyce a v části sledovanýc h
hodin byly zvolené didaktické postupy méně efektivní pro rozvoj cizojazyčné gramotnosti
žáků. Důraz byl kladen především na upevňování slovní zásoby a znalosti gramatiky, jen
v menší míře na rozvoj receptivních dovedností, např. formou poslechových cvičení.
S digitálními technologiemi ve výuce častěji pracovali učitelé než žáci. Pozitivním prvkem
průběhu vzdělávání je však efektivní využívání sdíleného digitálního prostředí
pro vzájemnou komunikaci, zadávání úkolů a studijní podporu žáků zpřístupněním většiny
učebních materiálů. Přínosem je také využívání školou vytvořených pracovních sešitů
a učebnic, které zohledňují potřeby školy a nároky jednotlivých vzdělávacích oborů.
V nedostatečné míře byly žákům ve sledované výuce vyvářeny podmínky pro uplatnění
kritického myšlení. Jen v pětině vyučovacích hodin měli žáci příležitost hledat a navrhovat
řešení problému či úkolu, vzájemně je porovnávat, hodnotit nebo o nich diskutovat. Jen
v minimu zadaných úloh bylo součástí jejich řešení vyhledávání a zpracování informac í
nebo analýza dat a vyvozování závěrů. Tendence učitelů předkládat žákům hotová řešení
omezovala rozvoj jejich tvořivosti. Přestože v téměř polovině hospitovaných hodin měli žáci
příležitost k verbálnímu projevu, obsahově náročnější komunikace byla zaznamenána jen
zřídka. Žákům se speciálními vzdělávacími potřebami byla poskytována příslušná podpůrná
opatření a individuální podpora. Možnost výuku diferencovat podle individuálníc h
schopností či učebního pokroku jednotlivých žáků však pedagogové účelně nevyužili, žáci
většinou plnili stejné úkoly shodné náročnosti. Častým nedostatkem byla absence
zhodnocení proběhlé výuky ze strany žáků.
Ve sledovaném praktickém vyučování pedagogové vytvořili žákům v odborných učebnách
vhodné podmínky k osvojení odborných kompetencí. Žáci oboru Ekonomika a podnikání
samostatně pracovali s účetním programem, vyučující je instruoval a poskytoval
individuální dopomoc. Plynulý průběh výuky však negativně ovlivňovala rozdílná úroveň
osvojení funkcí softwaru jednotlivými žáky, v organizaci výuky chyběla vhodná


                                            4/9
diferenciace. Žáci oboru Praktická sestra řešili problematické situace v komunikac i
s různými typy pacientů. Vyučují je vhodně instruovala a podporovala při upevňování jejich
praktických dovedností.
Ve vyšší odborné škole byla sledována výuka odborných teoretických předmětů, která byla
efektivně vedena formou přednášek. Studenti se do výuky aktivně zapojovali, odpovídali
na kladené otázky, ujasňovali si učivo. Pedagogové jim umožňovali účelně pracovat
s interaktivním výukovým programem, který významně podporoval názornost probíraného
tématu v oboru anatomie. Hospitovaná praktická příprava studentů probíhala u smluvního
partnera a byla organizačně dobře zajištěna. Vyučující v průběhu praxe podporovala
studenty při plnění praktických úkolů, dbala na používání odborné terminologie, korigovala
postupy studentů při provádění odborných výkonů. Studenti měli možnost spolupracovat,
procvičovat komunikativní dovednosti v rámci týmu i s nemocnými.


                          Hodnocení výsledků vzdělávání
Podklady pro hodnocení výsledků vzdělávání žáků učitelé získávají především ústním
a písemným zkoušením, hodnocením samostatných prací popřípadě jiných písemností žáků
a ověřováním jejich praktických dovedností. Ve vybraných vyučovacích předmětech jsou
pravidelně zařazovány písemné práce většího rozsahu, které umožňují porovnávat dosažené
výsledky s očekávanými výstupy školních vzdělávacích programů. Vyučující tyto práce
vyhodnocují na úrovni tříd. Žáci a studenti jsou s podrobnými požadavky a podmínka mi
pro hodnocení seznamováni v úvodních vyučovacích hodinách. Škola v minulých letech
realizovala komerční testování žáků, ale v současné době přešla na využívání vlastního
interního testování v českém a anglickém jazyce. V době inspekční činnosti nebylo možné
ověřit, s ohledem na krátkou dobu zavedení tohoto opatření, jaký dopad má analýza výsledků
tohoto testování na zlepšení prospěchu žáků. Do výběrového zjišťování výsledků vzdělává ní
organizovaného Českou školní inspekcí se škola zapojuje, s dostupnými výstupy však
systematicky nepracuje a jiné formy srovnávání dosažených výsledků s ostatními školami
aktuálně nevyužívá. Studenti, žáci a jejich zákonní zástupci jsou o výsledcích vzdělává ní
průběžně informováni prostřednictvím školního informačního systému, v případě střední
školy jsou pravidelně realizovány také třídní schůzky a v případě potřeby individuá lní
pohovory.
Průběžné i celkové výsledky vzdělávání žáků a studentů škola sleduje, na jednáních
pedagogických rad je na statistické úrovni vyhodnocuje. V případě střední školy mají
usnesení z jednání pedagogické rady pro pedagogické pracovníky převážně informativní
charakter a v současné podobě neslouží jako nástroj ke zkvalitňování výchovně
vzdělávacího procesu. Individuální pozornost je v průběhu vzdělávání věnována žákům
a studentům ohroženým školní neúspěšností, především s vysokou absencí nebo
nedostatečným prospěchem. V těchto případech je uplatňována stanovená strategie
předcházení školní neúspěšnosti, nejčastěji jsou vedena jednání se studentem nebo žákem
a jeho zákonnými zástupci, realizovány jsou individuální konzultace s vyučujícími nebo
doučování. Při zjištění zhoršení prospěchu žáků škola využívá jejich sebereflexi ke stanovení
příčiny neúspěchu a zapojuje je do plánování aktivit vedoucích ke zlepšení výsledků.
Opatření přijímaná k podpoře žáků jsou pravidelně vyhodnocována a upravována.
V období posledních tří školních roků se ve střední škole snížil podíl neprospívajících žáků.
Ve školním roce 2023/2024 neprospělo 2,5 % žáků, zároveň se ale snížil počet žáků
prospívajících s vyznamenáním na 9,2 %. Ve vyšší odborné škole bylo možné hodnotit,
vzhledem k zahájení realizace tohoto studia, pouze výsledky vzdělávání studentů za zimní


                                            5/9
období tohoto školního roku. Ze 17 studentů jich prospělo nebo prospělo s vyznamená ním
16. Průběžné i celkové výsledky vzdělávání žáků a studentů jsou ovlivňovány jejich absencí.
Jedním z opatření ke snížení počtu zameškaných hodin je stanovení maximální hranice
absence pro hodnocení žáka nebo studenta na konci klasifikačního období. Opatření přijatá
školou k řešení vysoké absence žáků byla v hodnoceném období účinná a vedla k jejímu
snížení ve srovnání se stavem při poslední inspekční činnosti. Ve školním roce 2023/2024
činila průměrná absence na žáka 164 hodin a zároveň se podařilo eliminovat neomluve no u
nepřítomnost žáků. Předčasné ukončování studia žáků v průběhu vzdělávání není význa mné,
zřetelnější je u oboru Praktická sestra a je ovlivněno náročností studia.
V průběhu inspekční činnosti byly posuzovány výsledky žáků u maturitní zkoušky
v letech 2022 až 2024. Sledována byla tzv. hrubá neúspěšnost, tj. poměr žáků neúspěšnýc h
u maturitní zkoušky nebo zkoušku nekonajících k celkovému počtu přihlášených žáků. Žáci
oboru Praktická sestra dosahovali opakovaně významně horších výsledků než byl
celorepublikový průměr (u stejné oborové skupiny). V roce 2022 byla hrubá neúspěšnost
žáků tohoto oboru 46,2 %, v roce 2023 činila 43, 8 % a v roce 2024 mírně klesla na 34,5 %.
Zároveň v roce 2024 došlo ke zvýšení úspěšnosti žáků tohoto oboru v profilové části
maturitní zkoušky, ale stále v ní uspělo pouze 79, 3 % žáků. V případě oboru Ekonomika
a podnikání měli výsledky maturitní zkoušky dlouhodobě lepší úroveň, v roce 2024 všichni
žáci složili maturitní zkoušku úspěšně. Škola výsledky dosahované při ukončování
vzdělávání maturitní zkouškou sleduje, chybí však podrobná analýza příčin vysoké
neúspěšnosti žáků na úrovni jednotlivých předmětů, témat či skupin žáků, která je
předpokladem pro realizaci účinných opatření. V přijímacím řízení do oborů středního
vzdělání s maturitní zkouškou je využívána pouze jednotná přijímací zkouška, avšak bez
nastavení minimální bodové hranice pro přijetí. Absence hranice vstupních studijníc h
předpokladů uchazečů může negativně ovlivnit jejich úspěšnost ve vzdělávání.
Škola zajišťuje vhodné podmínky a cíleně motivuje žáky k účasti v různých aktivitách, které
mají pozitivní dopad především na rozvoj jejich odborných kompetencí. Žáci jsou
systematicky podporováni v zapojení se do řady soutěží a olympiád, v některých dosáhli
významných úspěchů, např. v celorepublikovém kole získali první místo v soutěži
somatologie a třetí místo v soutěži první pomoci. Pravidelně se zapojují do výtvarné soutěže
zaměřené na kyberšikanu. Žáci se také účastní řady projektů a dalších akcí, což význa mně
napomáhá rozvoji klíčových a odborných kompetencí i prezentaci školy na veřejnosti.
Například v letošním školním roce se účastnili odborné diskuze ve spolupráci s Ústavem
zdravotnických věd při Masarykově univerzitě. Žáci zdravotnického oboru se aktivně
podílejí na realizaci programů první pomoci, biologie nebo branného dne pro žáky jiných
škol. Spolupracují s Integrovaným záchranným systémem a účastní se různých edukačních
akcí, kde prezentují postupy první pomoci a řešení mimořádných situací. Významno u
podporu věnuje škola podnikavosti žáků, a to především prostřednictvím vyučovac ího
předmětu fiktivní firma, kde žáci získávají cenné zkušenosti a podnikatelské dovednosti
ve skutečných žákovských firmách. Reálné podnikání v rámci školní výuky jim umožňuje
propojit a aplikovat znalosti odborných předmětů, týmově spolupracovat a rozvíjet tvořivost.
Škola motivuje žáky k lepším vzdělávacím výsledkům také prostřednictvím prospěchového
stipendia, které v prvním pololetí letošního školního roku obdrželo více než 10 % žáků.
Profesní dráhu nebo další vzdělávání svých absolventů škola aktivně zjišťuje.




                                            6/9
                                         Závěry
Vývoj školy
– Změna názvu školy.
– Zahájení vyššího odborného vzdělávání v oboru 53-41-N/11 Diplomovaná všeobecná
  sestra.
– Změny v organizační struktuře školy – zřízení vedoucího pracovního místa zástupkyně
  ředitelky školy.
– Zvýšení počtu žáků střední školy.
– Zlepšení materiálních podmínek vzdělávání žáků a studentů.
Silné stránky
– Škola zapojuje žáky oboru Praktická sestra do edukačních aktivit pro žáky jiných škol
  i veřejnost a motivuje je k charitativní činnosti, což přispívá k upevňování jejich
  odborných kompetencí a k osobnostnímu rozvoji. (1.5, 6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Proces autoevaluace školy má dílčí rezervy. Analýza vzdělávacích výsledků žáků není
  prováděna efektivně a přijímaná opatření k jejich zlepšení nejsou dostatečně účinná. (2.1,
  5.4)
– Uplatňované pedagogické strategie v teoretickém vyučování jen v malé míře rozvíje ly
  dovednost žáků kriticky myslet, analyzovat informace z různých zdrojů a samostatně
  hledat řešení problémů. Nedostatečně byla využívána diferenciace výuky podle
  individuálních potřeb a schopností žáků. (4.3)
– Škola vykazuje v oboru Praktická sestra opakovaně vysokou neúspěšnost při ukončování
  středního vzdělávání maturitní zkouškou. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Aktualizovat koncepci střední školy s ohledem na neuspokojivé výsledky maturitní
  zkoušky oboru Praktická sestra, formulovat konkrétní cíle a strategie pro jejich zlepšení.
– V rámci autoevaluace využívat různých nástrojů včetně dotazníkových šetření pro získání
  objektivních informací o vzdělávacím procesu, klimatu školy a spokojenosti všech aktérů
  vzdělávání. Získanou zpětnou vazbu využívat pro strategické rozhodování.
– Ve školním vzdělávacím programu oboru Praktická sestra provést úpravy obsahu učiva
  v odborných předmětech tak, aby byl v souladu s požadovanými odbornými
  kompetencemi. Kontrolní činnost zaměřit na dodržování těchto kompetencí.
– Při plánování profesního rozvoje pedagogických pracovníků vycházet z konkrétních
  zjištění hospitační činnosti, v jejich dalším vzdělávání se zaměřit na moderní didaktiku
  a individualizaci vzdělávání.
– V teoretickém vyučování ve větší míře využívat pedagogické strategie, které podněcují
  kritické myšlení a umožňují žákům účelně využívat informace z různých zdrojů při řešení
  úkolů. Uplatňovat diferenciaci výuky jako prostředek k podpoře optimálního studijního


                                            7/9
  rozvoje každého žáka a zvýšení jeho motivace a zájmu o učení. Využívat formativní
  hodnocení a podporovat sebereflexi žáků.
– Na základě podrobné analýzy výsledků vzdělávání žáků přijímat opatření k jejich
  zlepšení a pravidelně vyhodnocovat jejich účinnost. Využívat různých evaluačníc h
  nástrojů včetně standardizovaných pro zjišťování úrovně dosažení očekávaných výstupů,
  zejména ve vztahu ke společné části maturitní zkoušky.
– Zvážit vhodný způsob zohlednění úrovně studijních předpokladů uchazečů o vzdělání
  v kritériích přijímacího řízení.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní řád střední školy ze dne 1. 9. 2024
 2.   Školní řád vyšší odborné školy ze dne 1. 9. 2024
 3.   Školní vzdělávací programy platné ve školním roce 2024/2025
 4.   Akreditovaný vzdělávací program platný ve školním roce 2024/2025
 5.   Výkaz M8 o střední škole podle stavu k 30. 9. 2024
 6.   Výkaz M10 o vyšší odborné škole podle stavu k 31.10. 2024
 7.   Výpis z rejstříku škol a školských zařízení ze dne 1. 4. 2025
 8.   Koncepční dokumenty školy (školní akční plán, koncepce střední školy, koncepce
      vyšší odborné školy)
 9.   Výroční zpráva o činnosti školy za školní rok 2023/2024
10.   Rozvrh hodin ve školním roce 2024/2025
11.   Školní informační systém (školní matrika, průběžné výsledky vzdělávání žáků,
      přehledy celkových výsledků vzdělávání za školní roky 2021/2022, 2022/2023
      a 2023/2024)
12.   Dokumentace k vedení školy (přehledy a záznamy hospitací, autoevaluace)
13.   Dokumentace školního poradenského pracoviště (osobní dokumentace žáků
      se speciálními vzdělávacími potřebami – vzorek, zápisy z jednání s žáky a zákonnými
      zástupci, plány práce, školní preventivní program)
14.   Zápisy z porad a jednání předmětových komisí a pedagogických rad (střední školy
      a vyšší odborné školy) vedené za školní roky 2023/2024 a 2024/2025


                                          8/9
15.   Personální dokumentace vybraných pedagogických pracovníků vedená ve školním
      roce 2024/2025
16.   Další vzdělávání pedagogických pracovníků ve školním roce 2024/2025 (plán,
      přehledy absolvovaných aktivit)
17.   Dokumentace k hodnocení ekonomických podmínek a zajištění bezpečnosti žáků
      vedená ve školním roce 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Ing. Ilona Ptáčková, školní inspektorka
 Mgr. Kateřina Veselá, školní inspektorka
12. 5. 2025




                                          9/9
