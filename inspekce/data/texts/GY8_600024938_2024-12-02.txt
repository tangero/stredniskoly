                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-3047/24-B
                                      Sp. zn. ČŠIB-S-609/24-B


Název                               AKADEMIA Gymnázium, Základní škola
                                    a Mateřská škola, s.r.o.
Sídlo                               Rašelinová 2433/11, Líšeň, 628 00 Brno
E-mail                              akademy@akademy.cz
IČO                                 44 991 665
Identifikátor                       600 024 938
Právní forma                        společnost s ručením omezeným
Zastupující                         Mgr. Ondřej Hýsek, Ph.D.
Zřizovatel                          Mgr. Ondřej Hýsek Ph.D., Botanická 63, 602 00 Brno
Místa inspekční činnosti            Rašelinová 2433/11, Rašelinová 2423/9, Líšeň, Brno
Inspekční činnost na místě          2. 12. − 4. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost na žádost podle § 174 odst. 7 ve smyslu odst. 2 písm. b) a c) školského
zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů pro základní a zájmové vzdělávání.
Zjišťování a hodnocení naplnění školních vzdělávacích programů pro základní a zájmové
vzdělávání a jejich souladu s právními předpisy a rámcovým vzdělávacím programem
pro základní vzdělávání.
                                   Charakteristika
AKADEMIA Gymnázium, Základní škola a Mateřská škola, s.r.o. (dále škola) vykonává
činnost mateřské školy, základní školy, střední školy, školní družiny, školní
jídelny – výdejny a speciálně pedagogického centra. Inspekční činnost na žádost byla
vykonána v základní škole a ve školní družině. Základní vzdělávání škola poskytovala v pěti
třídách prvního až pátého ročníku 43 žákům, z nich 18,6 % mělo speciální vzdělávac í
potřeby a tři byli žáci s odlišným mateřským jazykem. Zájmové vzdělávání bylo realizo vá no
pro 43 účastníků ve dvou odděleních školní družiny. Školní stravování žákům zajišťova la
školní jídelna – výdejna, do které je strava dovážena na základě uzavřené smlouvy s jiným
zařízením školního stravování. I přesto mají žáci možnost výběru ze dvou jídel a v případě
potřeby je možné poskytovat i dietní stravování. K výchově ke zdravému životnímu stylu
přispívá zapojení do projektu Ovoce a zelenina do škol a Mléko do škol.


                         Hodnocení podmínek vzdělávání
Ředitel školy (dále ředitel) je ve vedoucí pracovní pozici od 1. 2. 2023. Jeho střednědobá
koncepce rozvoje školy vychází z vize vstřícné náročnosti. Promyšlenou strategii sdílí se
zaměstnanci, žáky, zákonnými zástupci a dalšími partnery ve vzdělávání. Při řízení školy
dobře využívá výsledky vlastního profesního rozvoje a účelně spolupracuje s dalšími
pracovníky školy ve vedoucích pozicích – vedoucí učitelkou pro základní školu, vedoucí
vychovatelkou školní družiny a vedoucí školního poradenského pracoviště. Pedagogický
sbor školní družiny je stabilní, v základní škole prošel personální obměnou, která s sebou
přinesla plnou kvalifikovanost, což se pozitivně promítlo do průběhu vzděláva ní.
Spolupracující pedagogický sbor sdílí informace a pedagogické zkušenosti formou
pravidelných porad metodického týmu. Ředitel na základě hospitační činnosti vede
s pedagogy osobní hodnoticí pohovory, které se zaměřují na naplňování učebního plánu
i sjednocování pedagogických postupů. Systém monitorování využívaných metod a forem
práce s žáky dosud neposkytuje vedení školy postačující přehled o pestrosti realizo va né
výuky. V souladu s potřebami školy je organizováno společné vzdělávání sborovny, resp. si
pedagogové vybírají další vzdělávání podle vlastních preferencí, škola vytváření m
podmínek ke studiu cíleně podporuje další vzdělání ke zvýšení kvalifikace. K ověření názorů
aktérů vzdělávání ředitel využívá dotazníková šetření, zpětnou vazbu k výuce a chodu školy
získává také od žáků.
Poradenské služby ve škole zajišťuje školní poradenské pracoviště vedené školní
psycholožkou, která je zároveň školní metodičkou prevence, dále v něm působí výchovná
poradkyně, speciální pedagožka a sociální pedagožka. Členové mají jasně nastavená
pravidla při komunikaci se všemi aktéry. Daří se jim včas identifikovat potřeby žáků
ve výuce, správně monitorovat jejich výukové a výchovné problémy a podle potřeby je řešit.
Vyhodnocování účinnosti podpůrných opatření probíhá jednou ročně nebo dle potřeb častěji
v průběhu pravidelných metodických schůzek. Méně účinná je nastavená strategie prevence
školní neúspěšnosti, zejména ve vztahu ke klasifikaci žáka s potřebou podpůrných opatření.
Škola poskytuje žákům potřebné intervence, v souladu s doporučením zařadila předmět
speciálně pedagogické péče, jeho průběžně prováděné hodnocení však není dostatečným
podkladem pro celkové slovní hodnocení na vysvědčení. Aktivity podporující přijetí
a pokrok v učení každého žáka jsou realizovány napříč vzdělávacím procesem, také
například prostřednictvím ranních komunitních kruhů v některých třídách. Cílem
preventivní strategie, kterou škola buduje, je zapojování rodin do komunitního života školy
a důraz na rozvíjení prosociálního chování žáků. Neformální prevence je součástí nastavené


                                           2/7
strategie vzájemných vztahů všech aktérů vzdělávání a třídních pravidel. Výběr
preventivních aktivit odpovídá věkovému složení tříd a má pozitivní dopad na klima školy.
Dokladem toho je i skutečnost, že škola v posledním období nezaznamenala výskyt
závažnějšího rizikového chování žáků. V případě potřeby sestavuje sociální pedagožka
vzdělávací program vycházející z aktuálních potřeb kolektivu třídy, který následně probíhá
v tandemu s třídním učitelem, což vede žáky k osobnostnímu a sociálnímu rozvoji. Žákům
se zájmem o danou oblast či nadaným žákům poskytuje škola podporu ve výuce formou
rozšiřujícího učiva a nabízí jim zájmové útvary například pro rozvoj matematické a jazykové
gramotnosti, čímž účelně rozvíjí jejich talent a nadání i kompetenci k učení.
Komplex budov poskytuje zázemí s dobrými materiálními podmínkami pro vzdělávání žáků
základní školy a činnost školní družiny. Všechny třídy jsou vybavené dataprojektory,
případně interaktivní tabulí. Na pořízení výpočetní techniky, robotických pomůcek
a podporu vzdělávání žáků použila škola finanční prostředky z Národního plánu obnovy.
Žáci mají k dispozici relaxační zóny s volně dostupnou žákovskou knihovnou. Prostorné
třídy jsou moderně a nápaditě vybaveny, esteticky vyzdobeny, vytváří podnětné prostředí
vypovídající o aktivitách školy. Výrazný podíl na výzdobě mají žáci, zejména jejich výstupy
z realizovaných školních projektů. Realizace zájmových činností probíhá především
v kmenových třídách upravených pro zájmové i odpočinkové aktivity žáků. K dispozici je
dostatečné množství didaktického materiálu, výtvarných potřeb, her, jsou zde herní kouty
pro relaxaci. Venkovní prostory jsou vhodně uzpůsobeny pro výuku, aktivity školní družiny
a společná setkávání. Vybavení umožňuje naplňování školních vzdělávacích programů
a rozvoj dovedností žáků. Také zrekonstruovaná sociální zařízení a průběžně obnovovaný
školní nábytek vytváří příznivé podmínky pro vzdělávání.

                          Hodnocení průběhu vzdělávání
Výuka v základní škole měla tradiční charakter a její úroveň se od poslední inspekční
činnosti v lednu 2023 zlepšila. Vyučujícím se v hospitovaných hodinách dařilo vytvářet
atmosféru podporující učení, napomáhalo tomu i dodržování společně nastavených pravidel
a velký důraz na respektující styl komunikace se žáky. Pouze v prvním ročníku ještě neměli
žáci dostatečně upevněno vzájemné ohleduplné chování. Učitelé průběžně sledovali a slovně
hodnotili činnosti žáků, což žáky motivovalo k dobrým učebním výkonům. Dbali také
na zásady ergonomie psaní a relaxaci. Pedagogové výuku předem dobře promysle li
a připravili, často volili metody výkladu a procvičování, usilovali o zapojení všech žáků
do výuky a splnění zadávaných úkolů, což se jim většinou dařilo. Ve více než polovině
sledovaných hodin byla vhodně zařazena aktivita podporující schopnost žáků spolupracovat.
Ke zvýšení názornosti výuky využívali učitelé pracovní listy, didaktické karty, interaktivní
hry na počítači, které sloužily především k upevňování a opakování učiva. Časté střídání
aktivit ve většině hodin povzbuzovalo žáky k zájmu o nabízené činnosti. Iniciativně se
všichni zapojovali do dění ve třídě, otevřeně vyjadřovali své názory a postoje, nebáli se
zeptat. Žáci pracovali s učebnicemi, zřídka využili jiné informační zdroje (knihy,
encyklopedie, mapy, internet) k vyhledávání a třídění informací, což dostatečně nerozvíje lo
jejich kritické myšlení a informační gramotnost. V malé míře byly využity dobře dostupné
digitální technologie, které zjevně dosud nejsou přirozeně začleňovány do výuky napříč
předměty k systematické práci za účelem rozvoje digitální kompetence žáků. Pracovní
tempo bylo přiměřené a odpovídalo schopnostem žáků. Ve sledovaných hodinách byla opět
jen ojediněle uplatněna diferenciace vzdělávacího obsahu a výukových cílů podle
vzdělávacích předpokladů jednotlivých žáků. Všichni měli shodné zadání, pokud byly
připraveny obdobné úkoly navíc, část žáků s rychlejším pracovním tempem je plnila



                                            3/7
dobrovolně. Se žáky se speciálními vzdělávacími potřebami pracovali v hodinách dle
potřeby asistenti pedagoga i učitelé, pomáhali jim se zvládáním náročnějších úkolů a někde
také s udržením pozornosti a kázně. Učitelé vždy seznámili žáky s učivem, avšak jen v části
hospitovaných hodin byly jasně formulované cíle a ojediněle proběhlo na závěr zhodnocení
toho, co se žáci naučili, v čem dělají chyby a co by měli udělat pro to, aby své znalosti
a dovednosti zlepšovali. Ve většině hodin bylo zařazeno sebehodnocení žáků zaměřené spíše
na vyjádření pocitu z výuky než na hodnocení průběhu i výsledku vlastní práce v hodině,
což snižovalo jeho formativní funkci.
Zájmové vzdělávání ve školní družině bylo zaměřeno na aktivní využití volného času,
rozvíjení kamarádských vztahů a vzájemnou komunikaci. Vzdělávací obsah zdařile
podporoval pozitivní prožitky a naslouchání. Účastníci se mohli podle svého vlastního
rozhodnutí věnovat různým herním aktivitám. Vychovatelky účelně podporovaly rozvoj
jejich pracovních, sociálních a komunikativních kompetencí a vhodně je vedly k osvojování
tvořivých výtvarných dovedností. Práce žáků škola vystavuje na veřejnosti (dětská
nemocnice).

                         Hodnocení výsledků vzdělávání
Žáci školy jsou hodnoceni klasifikací, k získávání podkladů pro hodnocení užívají učitelé
běžné způsoby (ústní a písemné ověřování znalostí, hodnocení aktivity, praktických
a projektových výstupů), v případě hrozby školního neúspěchu nastavují třídní učitelé
vhodná opatření. Hodnocení podporuje vzájemné vztahy, kladný vztah k učení a má
pozitivní vliv na chování žáků. Ve sledovaném období dosahovali všichni žáci velmi
dobrých celkových výsledků vzdělávání, v uplynulých dvou letech téměř všichni prospěli
s vyznamenáním, neprospívající žáci nebo žáci s neomluvenou absencí se nevyskytli.
V případě vyššího počtu zameškaných hodin škola spolupracovala se zákonnými zástupci
žáka, což vedlo ke zlepšení pravidelné školní docházky. Přestože má škola funkčně
stanovená pravidla pro udělování opatření k posílení kázně, v posledních letech je v praxi
nevyužila, a to ani pro udělování pochval a jiných ocenění. Průběžné hodnocení známka mi
v elektronické žákovské knížce mělo spíše formální charakter, sloužilo jako informace pro
rodiče, pro žáky mělo menší význam. Ti byli v průběhu výuky hodnoceni slovně,
motivačními razítky apod., s využitím notýsků. Práci s chybou byla věnována patřičná
pozornost ve výuce, avšak systematické vedení žáků k práci s ní v písemných výstupech
chybělo, což nenapomáhalo učebnímu pokroku. Ředitel postupně vede pedagogy
ke zkvalitňování formativního hodnocení žáků v průběhu výuky. K individualizova né mu
přístupu pedagogů k jednotlivým žákům přispívá záměrně nízký počet žáků ve třídách. Pocit
sounáležitosti žáků se školou a minimální výskyt projevů nevhodného chování má pozitivní
dopad do vzdělávání. Také vychovatelky aktivně podporují účastníky zájmového vzdělává ní
ve školní družině v individuálním rozvoji, vedou je k aktivnímu trávení volného času a učí
je využívat získané dovednosti v praktickém životě. Škola o své vzdělávací nabídce
a výsledcích intenzívně informuje zákonné zástupce, širokou veřejnost, prezentuje se
v tisku, formou výročních zpráv o činnosti, školního webu, sociálních sítí, zapojuje se
do občanského dění v lokalitě, je členem Sdružení soukromých škol Čech, Moravy
a Slezska. Naplňování školních vzdělávacích programů pro základní a zájmové vzdělává ní
je podpořeno řadou vzdělávacích aktivit s pestrým zaměřením, k rozvoji zálib a nadání žáků
přispívá nabídka zájmových kroužků.




                                           4/7
                                          Závěry
Vývoj školy
Od poslední inspekční činnosti v lednu 2023
– se zlepšilo pedagogické vedení školy,
– obměnou pedagogického sboru a zajištěním asistentů pedagoga se zlepšilo personální
  zabezpečení i průběh výuky,
– zlepšily se materiální a prostorové podmínky pro základní a zájmové vzdělávání.
Silné stránky
– Výuka zohledňující individuální vzdělávací předpoklady motivuje žáky k učení a rozvíjí
  jejich klíčové kompetence. (4.1)
– Respektující vztahy mezi pedagogy a žáky a dodržování nastavených pravidel pozitivně
  ovlivňují průběh vzdělávání. Činnosti školní družiny vhodně navazují na vzdělávání žáků
  v základní škole, zejména v rozvoji komunikačních dovedností, sociálních kompetencí
  a v zařazování tvořivých aktivit. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve sledované výuce téměř nedocházelo k diferenciaci, žáci neměli příležitost častěji
  slovně interpretovat informace získané z různých zdrojů a v různých formách
  a samostatně s nimi pracovat, digitální technologii žáci využili ojediněle. Sebehodnocení
  a vzájemné hodnocení bylo zařazeno okrajově. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pro zlepšení kvality výuky bude vhodné nastavit systém monitorování využíva nýc h
  metod a forem práce s žáky, které pedagogové využívají k dosahování rozvoje každého
  žáka a poskytovat pedagogům pravidelně efektivní zpětnou vazbu k jejich práci.
– K rozvoji pedagogických kompetencí v dostatečné míře využívat vzájemných náslechů,
  motivovat pedagogy k sebehodnocení a vzájemnému poskytování si zpětné vazby.
– Ve výuce častěji zařazovat aktivity podporující samostatné využití různých zdrojů
  informací a digitálních technologií žáky. Vytvářet žákům ve výuce více příležitos tí
  zkoumat a objevovat.
– Pracovat pravidelně s cíli vyučovací hodiny a funkčně využívat sebehodnocení
  a vzájemné hodnocení žáků, zadávané úkoly diferencovat podle vzdělávacích možností
  a schopností jednotlivých žáků.
– Zvážit možnost samostatně prezentovat na webu školy zájmové vzdělávání ve školní
  družině.

Pro účely zvýšení dotací právnická osoba vykonávající činnost základní školy a školní
družiny dosahuje výsledků hodnocení požadovaných dle § 5 odst. 3 písm. b) zákona
č. 306/1999 Sb., o poskytování dotací soukromým školám, předškolním a školským
zařízením, ve znění pozdějších předpisů.


                                            5/7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zakladatelská listina – společenská smlouva uzavřená 23. 6. 2023
 2.   Výpis z rejstříku škol a školských zařízení k 2. 12. 2024: IZO 181065983 základní
      škola, IZO 181081300 školní družina a IZO 108028674 školní jídelna – výdejna
 3.   Koncepce školy AKADEMIA – strategický plán rozvoje školy pro období 2025-2030
      ze 2. 9. 2024
 4.   Výroční zpráva o činnosti školy AKADEMIA – školní roky 2022/2023, 2023/2024
 5.   Plán práce školy AKADEMIA, Plán porad školy AKADEMIA
 6.   Doklady o nejvyšším dosaženém vzdělání pedagogických pracovníků (vzorek),
      Koncepce dalšího vzdělávání pedagogických pracovníků, Plán dalšího vzdělává ní
      pedagogických pracovníků, Pokyn k dalšímu vzdělávání pedagogických pracovníků
      a Přehled dalšího vzdělávání pedagogických pracovníků
 7.   Zápisy z jednání pedagogické rady a pracovních porad – školní rok 2023/2024
      a aktuální, zprávy vedoucí učitelky ZŠ, zprávy třídních učitelů
 8.   Hospitační záznamy za školní rok 2023/2024 a 2024/2025
 9.   Výkonové výkazy: M 3 o základní škole podle stavu k 30. 9. 2024 a Z 2-01 o školní
      družině, Z 17-01 o školní jídelně – výdejně podle stavu k 31. 10. 2024
10.   Školní řád základní školy – školy AKADEMIA Gymnázium, Základní škola
      a Mateřská škola, s.r.o., č. j. AKA/570/2024, s účinností od 2. 9. 2024
11.   Školní vzdělávací program pro základní vzdělávání s motivačním názvem „Učení nás
      baví“ č. j. AKA/610/2023/A, verze 4 platná od 1. 9. 2023
12.   Školní informační systém (náhled)
13.   Rozvrhy hodin tříd a učitelů ve školním roce 2024/2025
14.   Dokumentace školního poradenského pracoviště 2024/2025: Program poradenských
      služeb z 2. 9. 2024, vyhodnocení plnění programu za školní rok 2023/2024, Program
      proti šikanování s účinností od 20. 3. 2023, Krizový plán školy s účinností od 20. 3.
      2023, Strategie předcházení školní neúspěšnosti z 6. 3. 2023, Preventivní program
      školy, Plán pro školní rok 2024/2025, Přehled žáků základní školy se speciálními
      vzdělávacími potřebami 2024/2025
15.   Vnitřní řád školní družiny školy AKADEMIA Gymnázium, Základní škola
      a Mateřská škola, s.r.o., č. j. AKA/573/2024, s účinností od 2. 9. 2024
16.   Školní vzdělávací program Školní družiny školy AKADEMIA Gymnázium, Základní
      škola a Mateřská škola, s.r.o., s č. j. AKA/125/2024 s účinností od 5. 3. 2024




                                           6/7
17.   Přihlášky k docházce do školní družiny – zápisní lístky, Přehledy výchovně
      vzdělávací práce – třídní knihy (2 kusy), Celoroční plán činnosti 2024/2025,
      Docházkový sešit ranní družiny
18.   Dokumentace k hodnocení finančních podmínek, bezpečnosti a školního stravování
19.   Smlouva o zabezpečení školního stravování uzavřená mezi školní jídelnou Brno,
      Masarova a školou ze dne 1. 4. 2022
20.   Smlouva o podnájmu č. 25/2024 uzavřená mezi školou a Salesiánským střediskem
      mládeže na pronájem tělocvičny na období školního roku , uzavřená 9. 9. 2024
21.   Smlouva o příspěvku na finanční zabezpečení vzdělávání (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marcela Hanáková, školní inspektorka, vedoucí inspekčního týmu
 Mgr. Anna Knoflíčková, školní inspektorka
 Bc. Olga Karmazínová, kontrolní pracovnice

2. 1. 2025




                                         7/7
