                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1099/23-J
                                       Sp. zn. ČŠIJ-S-202/23-J



Název                               Gymnázium Žďár nad Sázavou
Sídlo                               Neumannova 2, 591 01 Žďár nad Sázavou
E-mail                              cepelak@gymzr.cz
IČO                                 48 895 407
Identifikátor                       600 015 955
Právní forma                        příspěvková organizace
Zastupující                         Mgr. Vlastimil Čepelák
Zřizovatel                          Kraj Vysočina
Místo inspekční činnosti            Neumannova 2, Žďár nad Sázavou
Inspekční činnost na místě          4. – 6 a 9. 10. 2023


Inspekční činnost byla zahájena doručením oznámení o inspekční činnosti.



                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. b), c) a e) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Gymnázium Žďár nad Sázavou (dále „škola“) vykonává činnost střední školy a školní
jídelny- výdejny. V době inspekční činnosti se ve škole celkem vzdělávalo 465 žáků, v tom
ve čtyřletém oboru vzdělání 79-41/K41 Gymnázium 235 žáků a v osmiletém oboru vzdělání
79-41/K81 Gymnázium 230 žáků. S potřebou podpůrných opatření 2. až 3. stupně bylo
14 žáků, dva mimořádně nadaní a dva žáci s odlišným mateřským jazykem. V porovnání
s předchozími roky zůstává počet žáků stabilní.


                         Hodnocení podmínek vzdělávání
Ředitel školy s detailní znalostí místních podmínek i vzdělávacích trendů promyšle ně
stanovil koncepční záměry vycházející z dlouhodobé strategie školy. Demokratický způsob
řízení účelně podporuje vizi školy, v níž dochází k tvůrčí spolupráci mezi žáky a učiteli
a rozvoji mezilidských vztahů. S vyučujícími a radou školy je strategie rozvoje každoročně
v duchu vize inovována. Důraz je kladen především na studium, širokou nabídku volitelnýc h
předmětů a rozvoj sociálních kompetencí žáků pro život. Promyšleně se daří vést žáky
k osvojování lidských hodnot, vzájemné toleranci, úctě k lidem a přejímání zodpovědnosti
za svá vlastní rozhodnutí. Za spolupráce se zřizovatelem a širokého okruhu sociálníc h
partnerů jsou stanovené cíle postupně naplňovány.
Řízení se vyznačuje jasně nastavenými pravidly vedoucími k zajištění kvalitního vzdělává ní
i provozu školy. Stanovené záměry rozvoje školy jsou pravidelně vyhodnocovány pomocí
rozsáhlé SWOT analýzy. Každoročně zpracovaný akční plán činnosti je vždy vyhodnocen
a aktualizován. K autoevaluaci školy jsou prostřednictvím dotazníků zjišťovány názory
pedagogů, žáků i rodičovské veřejnosti. Ředitel promyšleně delegoval kompetence, které
přispívají k efektivní kontrolní činnosti a vzájemné komunikaci. Pedagogům je každoročně
poskytována zpětná vazba formou osobních pohovorů.
Mezi úspěšně dosažené cíle patří mj. udržování vysokého standardu v oblasti výsledků
vzdělávání žáků, rozsáhlá mezinárodní spolupráce, výborně fungující centrum metodické
pomoci či úroveň materiálního zázemí vzdělávání (např. badatelské centrum pro přírodní
vědy, multimediální jazyková a přenosná notebooková učebna, učebna 3D tisku a laserové
gravírovací zařízení). Zatím se však nepodařilo častěji využívat ve vyučovacích hodinách
sebehodnocení a vzájemné hodnocení žáků a četnější vzájemné hospitace vyučujících.
Výsledkem dlouhodobé koncepční práce vedení školy je stabilizovaný pedagogický sbor.
Pečlivým výběrem učitelů a jejich promyšleným uváděním do praxe se daří snižovat
personální rizika. Další vzdělávání pedagogických pracovníků účelně a promyšle ně
navazuje na potřeby školy. Funkční předávání informací je zajištěno mimo jiné využívá ním
různých platforem a sdílených složek.
Vysoké nároky na pedagogické pracovníky se pozitivně odrážejí v kvalitě výchovně
vzdělávacího procesu. Škola má dlouholetou tradici ve velmi kvalitním jazykovém
vzdělávání (výuka anglického, francouzského, německého, ruského a španělského jazyka,
v kroužcích latina a čínština). Učitelé přírodovědných předmětů aktivně a promyšle ně
využívají přístrojové vybavení školy ke zvýšení motivace žáků.
Rada rodičů se schází pravidelně jedenkrát měsíčně a řeší případné provozní problémy
a výchovně vzdělávací koncepci školy. Ve škole působí a účelně se podílí na jejím chodu
studentský parlament.




                                           2/6
                           Hodnocení průběhu vzdělávání
Hospitované hodiny byly charakteristické podnětnou pracovní atmosférou podporující
efektivní učení. Vyučující vstřícným přístupem k žákům účelně podporovali jejich zájem
o vzdělávání, což zároveň podporovalo vzájemnou komunikaci všech zúčastněných. Žáci
jsou cíleně a promyšleně vedeni k dodržování dohodnutých pravidel vzájemných vztahů.
Struktura hodin byla promyšlená, směřující k porozumění a upevnění učiva, k čemuž vedlo
průběžné sledování zpětné vazby. Zvolené efektivní formy, metody a strategie vhodně
podporovaly aktivitu a kreativitu žáků. Žáci byli vedeni k přemýšlení, schopnosti rozlišo vat
příčiny a následky dějů i jejich vzájemných souvislostí. Zadávání problémových úkolů vedlo
žáky k utváření vlastních strategií řešení a rozvoji logického myšlení.
Učitelé účelně koordinovali jednotlivé činnosti žáků a vytvářeli jim příležitosti pro inicia tivu
a sdělení vlastního názoru. Aktualizovali probíraná témata, propojovali učivo v širších
souvislostech a vedli žáky k pochopení vzájemných vztahů. Podnětná byla podpora rozvoje
čtenářské gramotnosti (porozumění textu, práce s informacemi) a kritického myšlení žáků.
Žáci většinou dostávali příležitost k souvislému mluvenému projevu a rozvoji spolupráce
ve skupinách nebo ve dvojicích. Pedagogové rovněž efektivně využívali práci s chybou
s dostatečným časovým prostorem pro její řešení.
Vzájemné hodnocení či sebehodnocení bylo využíváno ojediněle. Efektivitu vzdělávac ího
procesu zvyšovala účinná průběžná motivace a mezipředmětové vztahy. Přínosné bylo
promyšlené využívání didaktické techniky učiteli i žáky. Pouze občas byly závěry hodin
využity pro shrnutí učiva a vyhodnocení dosažení stanoveného vzdělávacího cíle.


                           Hodnocení výsledků vzdělávání
Výchovně vzdělávací výsledky škola sleduje, průběžně vyhodnocuje a přijímá odpovídajíc í
opatření. Pedagogové účelně spolupracují v oblasti jednotného hodnocení výkonů žáků
i aktualizace vzdělávacího obsahu.
Škola si dlouhodobě udržuje vysokou úroveň kvalitní podpory výuky prostřednictvím
velkého množství promyšleně vybíraných aktivit a projektů. Jedná se např. o zajištění výuky
anglického a francouzského jazyka rodilými mluvčími, certifikované zkoušky z cizího
jazyka (62 % žáků nahradilo v roce 2023 písemnou a ústní maturitní zkoušku z anglické ho
jazyka zkouškou Cambridge ESOL), spolupráci s vysokými školami a partnerskými školami
v osmi zemích, zapojení do programu Mezinárodní ceny vévody z Edinburghu (DofE),
realizaci anglického divadla, literárního nocování a práci školního Ekotýmu.
Akreditace školy pro pořádání projektů v rámci mezinárodního programu Erasmus+
již dlouhodobě poskytuje žákům i učitelům významné možnosti pro mobilitu a získávání
komplexních zkušeností pro jejich další rozvoj. Nový vzdělávací program P-TECH
ve spojení s místními technologickými firmami zajišťuje žákům seznámení s moderními
technologiemi a získání užitečných dovedností z technických oborů. Hodnotné podmínky
spolu s důrazem na práci s talenty vedou k výborným studijním výsledkům žáků.
Při ukončování studia maturitní zkouškou dosahují žáci školy standardně výsledků
nad republikovým průměrem a téměř všichni úspěšně dokončují následné studium
na vysokých školách.
Pozitivní je průběžné vyhodnocování účinnosti nabízených aktivit a jejich obměna. Kromě
tradičního partnerství s MENSOU ČR aktuálně škola realizuje vlastní Plán rozvoje nadání
žáků, projekt vytváření ročníkových prací s obhajobou (ve 3. a 4. ročníku) a jejich vedení


                                              3/6
k sebehodnocení prostřednictvím Portfolia žáka. Žáci jsou vhodně motivováni k účasti
v soutěžích, kde dosahují nadstandardních výsledků, včetně postupů do mezinárodních kol.
Škole se daří efektivně rozvíjet sociální a občanské kompetence formou zapojení žáků
do různých projektů s přesahem k veřejnosti a do činnosti Rady studentů. Významný
edukativní a motivační efekt má např. akce Studenti studentům zaměřená na předávání
zkušeností absolventů (převážně ohledně studia na vysokých školách) žákům školy.
Efektivitu činnosti školního poradenského pracoviště zajišťuje jasně nastavená strategie
s průběžným a pravidelným vyhodnocováním její realizace. Nedílnou součástí je účinná
součinnost všech pedagogů. Podporována je pravidelným setkáváním pracovník ů
se stanovenými kompetencemi, úzkou spoluprací s vedením školy, třídními a ostatními
učiteli. Poradenské služby byly rozšířeny o oblast psychologického poradenství, což je žáky
účelně využíváno. Daří se identifikovat a řešit aktuální problémy, účelné je předávání
informací včetně těch o žácích se speciálními vzdělávacími potřebami a žáků nadaných.
Vzájemná spolupráce všech aktérů vzdělávání také přispívá k prevenci rizikového chování
žáků. Důraz je kladen na komunikaci, což podporuje pravidelná realizace třídnických hodin,
podpůrných aktivit, preventivních i intervenčních (např. adaptační kurzy, využití projektů,
sociometrická šetření, pestrá nabídka volnočasových aktivit). Témata prevence rizikové ho
chování, bezpečnosti a ochrany zdraví žáků tak tvoří přirozenou součást vzdělávac ího
procesu.
Výrazným posunem od poslední inspekční činnosti je poskytování kariérního vzdělává ní
a poradenství. Strategie je konkrétně propojena s koncepcí školy zejména v oblasti
volitelných předmětů a postupně vede žáky k systematickému rozvoji kompetencí
a promyšlenému výběru profesního uplatnění. Pozitivním zjištěním je průběžná inovace
využívaných aktivit a forem, včetně těch pro získávání zpětné vazby. Podnětná je spolupráce
s absolventy, odborníky, transparentní informovanost a propojenost s dalším vzdělává ním
pedagogických pracovníků.


                                         Závěry
Vývoj školy

– Zkvalitnění materiálních podmínek se pozitivně promítá do kvality a organizace
  výchovně vzdělávací práce školy.
– Koncepční a promyšlený výběr nových pedagogických pracovníků přispívá k vytvoření
  stabilizovaného pedagogického sboru.

Silné stránky
– Systematická realizace projektů a mimoškolních aktivit s neustálou inovací propojená
  se strategií školy a vedoucí k nadstandardním vzdělávacím výsledkům žáků. (1.5)
– Účinný demokratický styl řízení a promyšlená péče o pracovníky školy vede k vytváření
  dobrých vztahů a vzájemné kooperaci všech aktérů. (2.1)
– Důsledné vedení žáků k dodržování dohodnutých pravidel vzájemných vztahů. (5.3)
– Systematická realizace kariérního poradenství účelně propojená s koncepcí školy. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            4/6
Slabé stránky (oblasti ke zlepšení)
– Vyučujícími nevytváření vhodných příležitostí pro vzájemné hodnocení a sebehodnocení
  žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Příklady inspirativní praxe
– Dlouhodobá a promyšlená práce ředitele a pedagogického sboru v aktivním zapojování
  do řady i mezinárodních projektů a aktivit. Tato cílená činnost vhodně vychází
  ze strategie školy, uspokojuje požadavky žáků a přináší ovoce v jejich vzdělávac íc h
  výsledcích.

Doporučení pro zlepšení činnosti školy
– V hodinách vytvářet vhodné příležitosti pro vzájemné hodnocení a sebehodnocení žáků
  a v závěrech efektivně vyhodnocovat dosažení jejich cíle.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Koncepce rozvoje školy, srpen 2023
 2. SWOT analýza školy, ze dne 31. 8. 2023
 3. Plán činnosti školy pro školní rok 2023/2024, ze dne 31. 8. 2023
 4. Plán dalšího vzdělávání učitelů ve školním roce 2023/2024, ze dne 28. 8. 2023
 5. Přehled vzdělávání učitelů ve školním roce 2022/2023
 6. Plán hospitací na školní rok 2023/2024, ze dne 6. 9. 2023
 7. Akční plán školy na období školního roku 2023/2024, září 2023
 8. Pravidla komunikace ve škole, září 2023
 9. Vize školy, ze dne 31. 8. 2023
10. Etický kodex učitele, září 2023
11. Dokumentace školního poradenského pracoviště
12. Plán hospitací na školní rok 2023/2024
13. Zápisy z porad pedagogického sboru, školní rok 2022/2023
14. Výroční zpráva školy, školní rok 2022/2023




                                            5/6
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

PhDr. Mgr. Milan Matějů, školní inspektor, vedoucí inspekčního týmu
Mgr. Ludmila Dobalová, školní inspektorka
PhDr. Ludmila Slánská, školní inspektorka
Ing. Hana Vejvodová, kontrolní pracovnice
24. 10. 2023




                                          6/6
