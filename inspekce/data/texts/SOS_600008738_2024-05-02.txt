                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-581/24-C
                                      Sp. zn. ČŠIC-S-118/24-C


Název                               Euroškola Strakonice střední odborná škola s.r.o.
Sídlo                               Husova 361, 386 01 Strakonice
E-mail                              info@euroskolastrakonice.cz
IČO                                 25 165 542
Identifikátor                       600 008 738
Právní forma                        společnost s r.o.
Zastupující                         Mgr. Milan Vierer
Zřizovatel                          ESO Euroškola s.r.o.
Místo inspekční činnosti            Husova 361, Strakonice
Inspekční činnost na místě          2. 5. 2024 − 13. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Euroškola Strakonice střední odborná škola s.r.o. (dále „škola“) je součástí skupiny
evropských škol ESO (Euro-Schulen-Organisation). Poskytuje střední vzdělávání zakončené
maturitní zkouškou ve čtyřletých oborech vzdělání 65-42-M/01 Hotelnictví se zaměřením
na hotelnictví a turismus, 63-41-M/01 Ekonomika a podnikání se zaměřením na reklamní
grafiku a management sportu a v dvouletém nástavbovém studiu oboru vzdělání 64-41-L/51
Podnikání. K termínu inspekční činnosti se v osmi třídách denního studia vzděláva lo
170 žáků, ve dvou třídách kombinované formy nástavbového studia se vzdělávalo 28 žáků.


                         Hodnocení podmínek vzdělávání
Organizace řízení odpovídá velikosti a typu školy, vedení školy tvoří ředitel a dva zástupci,
kompetence v oblasti řízení jsou jednoznačně vymezené. Při své činnosti vychází vedení
školy ze strategie rozvoje školy, která obsahuje jasně formulované koncepční záměry s cílem
vychovávat absolventy profesně zdatné, otevřené změnám a schopné získané základy
vzdělání dále rozvíjet. Příkladem koncepční flexibility školy je skutečnost, že na základě
monitoringu trhu práce a aktuální poptávky sociálních partnerů bylo ve školním roce
2023/2024 otevřeno v oboru Ekonomika a podnikání zaměření na management sportu.
K úpravě organizace vzdělávání došlo i u oboru Podnikání, dálková forma byla změněna na
formu kombinovanou.
Kontrolní činnost vedení školy je systematická a plánovitá. Hospitační činnost realizuje
především ředitel školy, vyučujícím poskytuje potřebnou zpětnou vazbu k výuce, ale
následná kontrola zjištěných nedostatků neprobíhá důsledně. Vzdělávání realizuje
pedagogický sbor, který tvoří 21 pedagogických pracovníků včetně vedení. Od poslední
inspekční činnosti došlo k výrazné personální obměně. Další vzdělávání pedagogickýc h
pracovníků probíhá plánovitě, vychází z potřeb školy a zřizovatele a zaměřuje se především
na prohlubování odbornosti. V některých hospitovaných hodinách bylo patrné, že v menší
míře je vzdělávání zaměřeno na rozvoj pedagogických a didaktických kompetencí
vyučujících. Rovněž pravidelné schůzky metodických komisí se zpravidla nevěnují
pozornost formám a metodám výuky, ale zabývají organizačními záležitostmi týkajícími se
chodu školy, organizací různých soutěží, exkurzí a dalšími aktivitami.
Prostorové podmínky a jejich náročnější investiční úpravy i organizaci vzdělávání ovlivňuje
skutečnost, že škola sídlí v budově pronajaté od města Strakonice. Vedení školy se tak
zaměřuje především na modernizaci stávajících prostor tak, aby odpovídaly technick ým,
estetickým i ergonomickým požadavkům. Škola nemá vlastní tělocvičnu, ke sportovní
aktivitám mohou žáci využívat zastřešené atrium a prostory se stolem na stolní tenis, k výuce
tělesné výchovy si škola pronajímá sportovní zařízení. Škola dlouhodobě využívá
elektronický informační systém, který umožňuje účelné propojení a vzájemno u
informovanost všech aktérů vzdělávacího procesu. Pro podporu výuky jsou aktivně
využívány aplikace, v nichž jsou žákům zpřístupněny výukové materiály.
Škola hospodaří s finančními prostředky ze státního rozpočtu, z příjmů za školné
a z hospodářské činnosti školy. Další finanční prostředky vedení školy aktivně získává
z dotačních a rozvojových programů, které umožnily modernizaci a rozšíření ICT vybavení
školy, profesní rozvoj pedagogů a personální posílení poradenského týmu.
Důležitým faktorem pozitivně ovlivňujícím kvalitu výuky je široká spolupráce s řadou
externích partnerů zejména z oblasti gastronomie. Škola systematicky podporuje zapojení
žáků do reálných aktivit, tím jim umožňuje uplatňovat získané znalosti a dovednosti v praxi
a rozvíjet potřebné profesní kompetence. Pro užší propojení teorie a praxe zapojuje škola
odborníky z praxe do výuky. Motivační je pro žáky také možnost zahraničních stáží,
spolupráce se zahraničním partnerem podporuje jazykové vzdělávání a vede k poznávání
odlišných kulturních a sociálních podmínek.




                                            2/7
                          Hodnocení průběhu vzdělávání
Hospitované hodiny probíhaly v přátelské respektující atmosféře, mezi všemi aktéry
vzdělávacího procesu byla patrná vzájemná důvěra a respektování demokratických principů.
Významnou roli ve vytváření tohoto rysu prostředí hraje i velikost školy a příležitos ti
ke vzájemnému setkávání. Po obsahové stránce výuka probíhala v souladu s kurikulár ními
dokumenty s důrazem na procvičování a upevňování učiva. Výuka však vykazova la
rozdílnou úroveň z hlediska vyučovacích metod a didaktické propracovanosti. Převládala
frontální forma výuky doplněná samostatnou prací žáků, případně řízeným rozhovorem,
pouze v některých hodinách byly vhodně zařazeny kooperativní formy práce či aktivizač ní
činnosti. Vyučovací hodiny směřovaly především k rozvoji kompetencí k učení a k rozvoji
znalostí žáků, jen ojediněle byli žáci vedeni ke vzájemné diskusi, kritickému myšle ní
a vyvozování závěrů. Malý důraz byl kladen na využívání různých informač ních zdrojů
a jejich analýzu a srovnání. Digitální technologie byly využity vyučujícími především jako
opora pro prezentaci učiva, pro žáky pouze příležitostně k procvičování učiva nebo
vyhledávání informací. V menším rozsahu byla zaznamenána diferenciace učiva, směřujíc í
k maximálnímu využití nadání a studijního potenciálu žáků. Průběžné hodnocení
poskytovalo žákům zpětnou vazbu o aktuální úrovni znalostí a dovedností, formativní
hodnocení bylo zařazováno ojediněle, a ne vždy zcela zdařile.
Velké rozdíly byly patrné ve výuce anglického a německého jazyka. V hodinách anglické ho
jazyka, vedených v cílovém jazyce, byla využita řada aktivizačních forem práce, výuka byla
navíc podporována tandemovou výukou s rodilou mluvčí. Hodiny německého jazyka nebyly
v cílovém jazyce vedeny, aktivita převažovala na straně učitele, žáci tak nebyli dostatečně
motivováni k rozvoji cizojazyčné komunikace.
Společným znakem výuky odborných předmětů byl především důraz na propojení teorie
a praxe, i v těchto hodinách však byla patrná jejich různá metodická připravenost, která
souvisela s odbornými a pedagogickými zkušenostmi vyučujících. V časové struktuře
sledovaných hodin byl většinou prostor pro shrnutí učiva, pouze v některých hodinách bylo
v závěru využito hodnocení učitelem a sebehodnocení žáků vzhledem ke vzdělávac ímu
pokroku.
Praktická výuka probíhá nejen ve škole, ale i ve spolupráci s řadou smluvníc h
podnikatelských subjektů. Ke správné a efektivní práci ve skutečné firmě jsou žáci vedeni
prostřednictvím fiktivní firmy.
Škola nabízí žákům řadu pestrých aktivit ve formě exkurzí, besed, charitativníc h
a sportovních akcí a prezentací školy na veřejnosti. V rámci vzdělávací nabídky školy si
mohou žáci rozšířit kvalifikaci formou různých odborných kurzů včetně certifikovanýc h,
např. masérský, barmanský apod.


                         Hodnocení výsledků vzdělávání
K získávání průběžných výsledků žáků využívá škola standardní interní nástroje: testy,
písemné práce, ústní zkoušení. Škola sleduje výsledky vzdělávání na úrovni tříd, oborů
i jednotlivců pravidelně v rámci jednání pedagogické rady, významnou zpětnou vazbu
získává škola také od spolupracujících firem, u kterých žáci absolvují odbornou praxi.
V některých případech jsou výsledky vzdělávání žáků ovlivněny jejich nižší mírou motivace
k učení a vysokou absencí, což se projevuje vysokým počtem nehodnocených žáků
v 1. pololetí, u žáků nástavbového studia i počtem neprospívajících žáků. Ve školním roce


                                           3/7
2022/2023 ve střední škole neprospělo 11 žáků ze 140 žáků, tj. 7,9 %. V nástavbovém studiu
neprospělo 7 žáků z 31 žáků, tj. 22,6 %. Zjišťování vstupních vědomostí žáků z předmětů
společné části maturitní zkoušky, které umožňuje odhalit nedostatky ve zvládnutí učiva
základní školy a dále pracovat na jejich odstranění, má nastavené pouze metodická komise
pro jazykové vzdělávání. Ve zkušebním roce 2023 byly výsledky žáků u maturitní zkoušky
pro danou skupinu oborů mírně lepší, než byl celorepublikový průměr. Pro zvýšení
úspěšnosti žáků u maturitní zkoušky jsou k procvičování v hodinách zařazovány testy
společné části maturitní zkoušky.
Školní poradenské pracoviště prošlo personální obměnou na pozici výchovného poradce
i školního metodika prevence, značným přínosem je posílení poradenského týmu o školního
psychologa a také o školní asistentku, která poskytuje podporu 19 žákům s odlišným
mateřským jazykem. Výchovná poradkyně zajišťuje ve spolupráci s vyučujíc ími
poskytování podpůrných opatření žákům se speciálními vzdělávacími potřebami. Žákům
s rizikem školní neúspěšnosti nabízí škola podporu v rámci doučování a při individuálníc h
konzultacích, tyto možnosti však nevyužívají všichni žáci, kteří ji potřebují. Systém
prevence rizikového chování je nastavený systematicky. Problémové chování žáků se škola
snaží bezodkladně řešit, dopad spolupráce se žáky či zákonnými zástupci má však různou
míru efektivity v závislosti na motivaci žáků i kvalitě rodinného zázemí. Témata z oblasti
prevence jsou nedílnou součástí výuky, vhodně jsou organizovány besedy s odborníky
či projektové dny. Škola jednou za školní rok realizuje dotazníková šetření zaměřená
na sledování kvality klimatu ve třídách, v případě potřeby se konají častější třídnické hodiny.
Ke zlepšování vzájemných vztahů mezi žáky prvních ročníků škola vhodně realizuje
vícedenní adaptační kurz. Žákům jsou dále nabízeny činnosti podporující aktivní trávení
volného času, především sportovního zaměření, které přispívají k minimalizaci projevů
rizikového chování.
Žáci školy se účastní četných sportovních soutěží, méně často olympiád předmětových.
Velmi významná je činnost školy na akcích a soutěžích, kde žáci prezentují své dovednosti
a pracovní kompetence.


                                          Závěry
Vývoj školy
– Od školního 2021/2022 je vyučováno nové zaměření oboru Ekonomika a podnikání –
  Management sportu.
– Od poslední inspekční činnosti konané v březnu 2018 se počet žáků zdvojnásobil.
– Došlo k výrazné obměně učitelského sboru, personální proměnou prošel tým školního
  poradenského pracoviště.
– Průběžně dochází k modernizaci materiálních podmínek.
Silné stránky
– Efektivní spolupráce se sociálními partnery podporuje kvalitní přípravu na budoucí
  povolání. Dlouhodobá spolupráce se zahraničním partnerem rozvíjí jazykové vzdělává ní
  a vede k poznávání odlišných kulturních a sociálních podmínek. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                             4/7
Slabé stránky (oblasti ke zlepšení)
– Metody a formy práce nesměřují k vyšší aktivizaci žáků a jejich vzájemné spolupráci.
  (4.2)
– Je uplatňována nízká diferenciace zadávaných úkolů s ohledem na maximální využití
  studijního potenciálu žáků, dostatečná pozornost není věnována využívání formativního
  hodnocení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Ve větší míře zařazovat metody a formy výuky podporující aktivní učení žáků.
–     Uplatňovat diferenciaci učiva v závislosti na schopnostech, možnostech a nadání žáků.
–     Využívat potenciál formativního hodnocení. Zkvalitnit činnost metodických orgánů
      v oblasti aktivizačních metod a forem práce ve výuce.
–     Přijímat efektivní opatření ke zjištěným nedostatkům při hospitační činnosti
–     Dodržovat strukturu vyučovacích hodin zejména při jejich ukončování.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.     Zřizovací listina vydaná dne 1. 9. 1997 Euroškola Strakonice střední odborná škola
        s.r.o., která je zapsaná v obchodním rejstříku Obvodního soudu pro Prahu 1, oddíl
        Sro., vložka 6467
 2.     Jmenování do funkce ředitele Euroškoly Strakonice střední odborné školy
        s.r.o. s účinností od 1. 9. 2010
 3.     Výpis z rejstříku škol a školských zařízení z 9. 5. 2024
 4.     Školní vzdělávací program pro obor vzdělání 65-42-M/01 Hotelnictví a turizmus
        platný od 1. 9. 2021, Dodatek č. 1 Školního vzdělávacího programu pro Euroškolu
        Strakonice, SOŠ, s.r.o. s účinností od 4. 9. 2023 pro obor vzdělání Hotelnictví 65-42-
        M/01
 5.     Školní vzdělávací program pro obor vzdělání 63-41-M/01 Ekonomika a podnikání
        platný od 1. 9. 2021, Dodatek č. 1 Školního vzdělávacího programu pro Euroškolu


                                              5/7
      Strakonice, SOŠ, s.r.o. s účinností od 4. 9. 2023, zaměření Management sportu
      Dodatek č. 1 Školního vzdělávacího programu pro Euroškolu Strakonice, SOŠ, s.r.o.
      pro obor vzdělání 63-41-M/01 Ekonomika a podnikání s účinností od 4. 9. 2023,
      zaměření Reklamní grafika
 6.   Školní vzdělávací program pro obor vzdělání 64-41-L/51 Podnikání kombinova ná
      forma studia s účinností od 2. 9. 2019
 7.   Školní řád platný od 4. 9. 2023
 8.   Rozvrhy hodin – školní rok 2023/2024
 9.   Třídní knihy – školní rok 2022/2023 a 2023/2024
10.   Školní matrika
11.   Zápisy z pedagogických rad – školní rok 2022/2023 a 2023/2024
12.   Zápisy z jednání metodických komisí – školní rok 2022/2023 a 2023/2024
13.   Plán hospitací – školní rok 2022/2023 a 2023/2024, Záznamy z hospitací – školní rok
      2022/2023
14.   Dokumentace k výchovnému poradenství včetně programu poradenských služeb
15.   Roční plán vzdělávání zaměstnanců – školní rok 2023/2024
16.   Dokumentace k zajištění bezpečnosti a ochrany zdraví žáků (provozní řády
      odborných učeben, Záznamy o provedeném školení a přezkoušení žáků o bezpečnosti
      a ochraně zdraví)
17.   Kniha úrazů – záznamy za školní rok 2022/2023 a 2023/2024
18.   Personální dokumentace pedagogických pracovníků (doklady o dosažené kvalifik ac i,
      pracovní smlouvy, doklady o absolvování dalšího vzdělávání pedagogickýc h
      pracovníků)
19.   Hospodářská dokumentace školy (Účetní závěrka sestavená k 31. 12. 2023, Předvaha
      – období 12/2023, Dokumentace k probíhajícím projektům EU)
20.   Výroční zpráva o činnosti školy za školní rok 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6/7
Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Ludmila Hadravová, školní inspektorka
 Mgr. Renata Pechoušková, školní inspektorka
 Ing. Dana Drlíková, kontrolní pracovnice
6. 6. 2024




                                          7/7
