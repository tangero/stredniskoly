                                Česká školní inspekce
                                 Zlínský inspektorát
                         Zarámí 88, P. O. Box 125, 760 01 Zlín
____________________________________________________________________________________________________________




                         IN S P E KČNÍ ZP R ÁVA
                                          Čj. ČŠIZ-686/25-Z
                                       Sp. zn. ČŠIZ-S-146/25-Z


Název                               Arcibiskupské gymnázium v Kroměříži
Sídlo                               Pilařova 3, 767 01 Kroměříž
E-mail                              agkm@agkm.cz
IČO                                 00 226 611
Identifikátor                       600 015 033
Právní forma                        školská právnická osoba
Zastupující                         Mgr. Jan Košárek
Zřizovatel                          Arcibiskupství olomoucké
Místo inspekční činnosti            Pilařova 3, Kroměříž
Inspekční činnost na místě          3. 6. 2025 − 6. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Arcibiskupské gymnázium v Kroměříži (dále škola) vykonává činnost střední školy,
domova mládeže, školního klubu, střediska volného času a školní jídelny. Ve střední škole
probíhá výuka ve dvou maturitních oborech vzdělání 79-41-K/61 Gymnázium (šestileté) a
79-41-K/41Gymnázium (čtyřleté). Ve střední škole se vzdělává 534 žáků v 18 třídách, z toho
354 žáků ve čtyřletém studiu, 180 žáků ve studiu šestiletém. Od poslední inspekční činnosti
došlo k navýšení počtu žáků (cca o 30). V době inspekce škola vzdělávala 24 žáků se
speciálními vzdělávacími potřebami (dále SVP) a evidovala i žáky mimořádně nadané, kteří
letos úspěšně ukončili studium. Ve škole působí 2 asistenti pedagoga.
V domově mládeže (dále DM) je zajištěno ubytování pro 322 žáků ve 12 výchovnýc h
skupinách, z toho 7 žáků je se SVP. Pravidelná zájmová činnost ve školním klubu (dále ŠK)
byla v době inspekční činnosti organizována pro 100 účastníků. Středisko volného času (dále
SVČ) zajišťovalo pravidelnou zájmovou činnost ve 26 zájmových útvarech pro 408
účastníků, pro které jsou organizovány pravidelné aktivity, spontánní nebo příležito stná
zájmová činnost.
Školní jídelna poskytuje kvalitní nabídku stravy pro žáky školy i domova mládeže.


                          Hodnocení podmínek vzdělávání
Koncepce rozvoje školy, kterou ředitel školy zpracoval, vychází z vyhodnocení předchozích
strategických záměrů a je zaměřena nejen na podmínky, ale i na průběh a výsledky
vzdělávání, na podporu žáků, na řízení školy, spolupráci s rodiči a jinými subjekty. Většinu
cílů, reálně nastavených na podmínky školy, se postupně daří naplňovat.
Školní vzdělávací programy (dále ŠVP) pro šestileté i čtyřleté studium s motivačním názvem
Tradice a prosperita, platné od školního roku 2019/2020, jsou aktuálně revidovány, důraz je
kladen na rozšíření nabídky volitelných předmětů a zpestření vzdělávací nabídky.
Do učebních plánů jsou vhodně zařazeny předměty, které propojují učivo z několika
vzdělávacích oblastí a účelně rozvíjejí především komunikativní a občanské kompetence
žáků. V ŠVP pro vyšší stupeň gymnázia je žákům nabízena široká škála volitelnýc h
seminářů, která umožňuje včasnou profilaci žáků a jejich kvalitní přípravu ke studiu na
vysokých školách.
Vedení školy průběžně monitoruje pedagogický proces, hospitační činnost má ve své
kompetenci nejen ředitel, ale nově i další členové vedení školy včetně metodických center a
předmětových komisí. Z doložených záznamů vyplývá, že vyučujícím je poskytována zpětná
vazba ve formě hodnocení hospitovaných hodin, doporučení ke zlepšení vyučovac ího
procesu jsou však pro další práci méně systematická, a to především z pohledu přijímá ní
účinných opatření zjištěných v rámci komplexních evaluačních procesů celé instituce.
Se závěry z hospitační činnosti vedení školy z dílčí části pracuje např. při plánování dalšího
vzdělávání pedagogických pracovníků (dále DVPP). Toho se pravidelně účastní větší část
učitelů, především na základě vlastního zájmu, nebo na základě doporučení vzdělávac íc h
aktivit vedením školy. Mezi jednotlivými vyučujícími je patrný výrazný rozdíl v množství
absolvovaných aktivit DVPP. Díky účasti školy v mezinárodních projektech, absolvova li
někteří učitelé zahraniční vzdělávací aktivity, což má pozitivní vliv na jejich další
pedagogický i osobnostní rozvoj.
Vynaložené finanční prostředky výrazně zhodnotily technický stav budov a zlepšily zázemí
školy. Díky úzké spolupráci se zřizovatelem byly provedeny náročné investiční opravy
budovy vedoucí ke snížení energetické náročnosti provozu školy, konkrétně instalac í
vzduchotechniky s rekuperací, rekonstrukcí kuchyně i školní jídelny. Zlepšení materiálně
technického vybavení na domově mládeže mělo pozitivní vliv na kvalitu prostředí.
Modernizací odborných učeben a digitální techniky byly vytvořeny optimální podmínky
potřebné pro uplatňování moderních metod výuky a naplňování obsahu inovativního
vzdělávání. Úpravou školní zahrady a vytvořením venkovní učebny vznikly prostory pro
environmentální výuku a volnočasové aktivity. Nově vzniklé nadstandardní prostory školní
knihovny a studovny jsou centrem pro školu a školní klub. Renovací školního dvora vznik ly


                                             2/8
prostory pro volnočasové aktivity střediska volného času, školního klubu i pro výuku tělesné
výchovy.
Finanční prostředky získané z projektové činnosti přinášející dlouhodobě mimorozpočto vé
zdroje využívané nejen ke zvýšení úrovně materiálních podmínek, ale i k uskutečnění aktivit
a podpoře výuky cizích jazyků, kde žáci opakovaně dosahují výborných výsledků.
V potřebné míře byly zajištěny podmínky pro bezpečnost a ochranu zdraví žáků. Žáci byli
systematicky upozorňováni na možná rizika a průběžně poučováni o bezpečném chování
zejména v souvislosti se sportovními aktivitami, které jsou častou příčinou vzniku
žákovských úrazů.
Prostřednictvím školního stravování byli žáci vedeni ke zdravému životnímu stylu,
stravovací služby byly poskytovány v souladu se zásadami zdravé výživy, výběr surovin a
způsob přípravy jídel respektovaly současné trendy ve stravování.
Poradenské služby byly ve škole zajišťovány systematicky a efektivně prostřednictvím
školního poradenského pracoviště (dále ŠPP), jehož činnost byla koordinována výchovno u
poradkyní v úzké spolupráci s ředitelem školy. Dalšími členy týmu byli školní metodička
prevence, školní psycholog, poradkyně pro práci s nadanými žáky, kariérová poradkyně,
sociální pedagog a současně vedoucí domova mládeže a spirituál školy. Vhodně sestavený
a kooperující tým úzce spolupracoval s třídními učiteli, se kterými sdílel a konzultoval další
postupy a aktivity. Škola tak vytvářela velmi dobré a podnětné podmínky pro žáky, což
přispívalo k jejich celkovému psychickému i duchovnímu rozvoji. Podpora žáků se SVP
byla zajištěna včasnou identifikací jejich potřeb a pravidelnou spoluprací se školskými
poradenskými zařízeními, což vedlo k efektivní a cílené pomoci. V oblasti kariérového
poradenství výchovná poradkyně ve spolupráci s odborníky poskytovala žákům potřebné
informace a podporu při rozhodování o jejich dalším vzdělávání a profesní orientaci.
Preventivní strategie školy zaměřená na základní pilíře, tj. bezpečné prostředí a pozitivní
klima školy, zdravý životní styl a posílení hodnotové orientace žáků byla ve velké míře
účinná a projevovala se pozitivně v každodenním životě školy i domova mládeže. Mezi
preventivní aktivity patří organizace adaptačních pobytů pro žáky prvních ročníků,
pravidelné konání třídnických hodin, testování sociálního klimatu ve třídách a individuá lní
rozhovory s žáky. Významnou roli v rámci práce ŠPP sehrávali také školní psycholog a
speciální pedagog, kteří v rámci diagnostických a depistážních šetření prováděli krizovou
intervenci. Preventivní programy účinně přispívaly k vytvoření přátelského a soudržného
školního prostředí. Školní kaplan pomáhal žákům i zaměstnancům v rozvoji křesťanských
hodnot.
Činnost domova mládeže je realizována cíleně s důrazem na podporu žáků při přípravě na
vyučování a na smysluplné trávení volného času prostřednictvím zájmových aktivit. Domov
mládeže má funkčně nastavený a účinně uplatňovaný systém prevence rizikového chování,
přičemž v této oblasti úzce spolupracuje se školním metodikem prevence. V rámci zájmové
činnosti domov mládeže ve spolupráci se střediskem volného času a školním klubem
pravidelně organizuje kulturní a sportovní akce, besedy a přednášky. Součástí činnosti je
rovněž pastorační působení, které probíhá formou jednorázových či pravidelných aktivit.
Nabídka rozmanitých činností přispívá k rozvoji zájmů, znalostí a dovedností žáků a
podporuje jejich klíčové kompetence, zejména v oblasti sociálních a interpersonálníc h
dovedností. Školní úspěšnost žáků je systematicky podporována možností pravidelné ho
individuálního doučování. Veškeré pastorační i zájmové aktivity byly organizovány v
souladu s principem dobrovolné účasti.
Škola spolupracuje s mnoha sociálními partnery včetně zahraničních, mezi které patří nejen
školy, ale i charitativní a sociální instituce. Pro žáky je velmi přínosná úzká kooperace s


                                             3/8
vysokými školami, což se účelně promítá do výuky jednotlivých předmětů. Žáci jsou
motivováni zapojovat se do různých projektů, včetně výměnných, kdy si upevňují
komunikační a sociální dovednosti. Rovněž spolupráce se zřizovatelem je stabilně na velmi
dobré úrovni. Škola se aktivně prezentuje na veřejnosti, proto je o studium trvalý zájem, což
se projevuje i v rámci přijímacího řízení, kdy počet přihlášených výrazně převyšuje kapacitní
možnosti školy pro přijetí žáků.


                          Hodnocení průběhu vzdělávání
Většina sledované výuky českého jazyka a literatury byla na velmi vysoké úrovni. Jasně
nastavené vzdělávací cíle byly žákům prezentovány tak, že je motivovaly k aktivnímu
zapojení do výuky. Vhodně vybrané formy a metody práce žáky podněcovaly k přemýšle ní
v širších souvislostech, ke kreativní práci s literárními texty, k dramatickému ztvárnění
vlastních textů inspirovaných uměleckou literární tvorbou. Všechny tyto efektivně volené
činnosti rozvíjely u žáků čtenářské dovednosti, kritické myšlení a schopnost kreativně
zpracovávat přečtené texty. U žáků byla podporována jak individuální práce, tak i diskuse
ve dvojicích a skupinách. Byla jim poskytována účinná průběžná zpětná vazba, v části
sledované výuky byli žáci vedeni k reflexi vlastního výkonu.
V polovině sledovaných hodin společensko-vědních předmětů (dějepisu, základů
společenských věd a náboženské výchovy) byl dominantní metodou výklad pedagoga
doplněný o kladení navozujících otázek, na které reagovala jenom menší skupina žáků.
V části výuky byly volené metody pestřejší, prostřednictvím skupinové práce a projektových
aktivit byli žáci vedeni k porovnávání jednotlivých názorů a nalézání nejvhodnějších řešení.
V těchto hodinách žáci sami přicházeli s otázkami či postřehy z reálného života, na které se
pokoušeli v rámci společné diskuse odpovídat. Žáci uměli vyhodnocovat informace získané
z různých zdrojů a pracovat s mapou a historickými texty. V závěru výuky však došlo pouze
ke shrnutí probíraného učiva, ve většině případů pouze pedagogem, k poskytnutí vhodné
zpětné vazby vedoucí k hodnocení práce žáků a jejich zapojení do procesu výuky nedošlo.
Výuka cizích jazyků, jazyka anglického, německého a ruského, probíhala v podnětném a
příjemném pracovním prostředí bez rušivých aspektů. Byla efektivně vedena v cílovém
jazyce, čímž bylo žákům účelně zprostředkováno cizojazyčné prostředí podporující osvojení
jazyka přirozenou formou. Mateřský jazyk byl využíván pouze marginálně a jen
v nezbytných případech, zejména pro ověření správného porozumění významu slov.
V převážné míře byly uplatňovány vhodné metody a formy výuky podporující jazykovou
gramotnost žáků. V některých případech byly efektivně využity kooperační formy práce
žáků, které přispívaly k rozvoji jejich komunikativních a sociálních dovedností. Žákům byla
průběžně poskytována kvalitní zpětná vazba reflektující aktuální úroveň jejich jazykovýc h
znalostí. Systematická pozornost byla věnována především rozvoji lexikální zásoby,
řečových dovedností a upevňování gramatických struktur. Příklady z reálného života
přispěly k propojení učiva s osobními zkušenostmi žáků, což zvyšovalo jejich zájem a
napomáhalo k lepšímu porozumění látce. Menší důraz byl kladen na poslechové aktivity a
zařazování autentických motivačních videomateriálů. Digitální technologie byly ve výuce
využity spíše okrajově, avšak účelně, ojediněle byla do výuky smysluplně integrová na
mobilní zařízení k podpoře výukových činností žáků. Všechny sledované hodiny byly řádně
zakončeny shrnutím obsahu učiva. Vyhodnocení výukových cílů však nebylo vždy
dostatečně propojeno s reflexí studijního pokroku žáků a často mělo spíše formální
charakter.




                                            4/8
Výuka matematiky, chemie a biologie byla dobře strukturovaná a vedená způsobem, který
podporoval dosažení stanovených vzdělávacích cílů. Ve výuce matematiky byli žáci
systematicky vedeni k formulování odpovědí, logickému myšlení, volbě správného postupu
při řešení plněných úkolů a k dodržování správné terminologie. Během výuky měli žáci
dostatečný prostor pro komunikaci, práce s chybou byla vhodně využita. Ke vstupní a
průběžné motivaci žáků ve výuce chemie byly vhodně využívány dosavadní znalosti a
zkušenosti žáků. Zvolené metody a formy práce, dobře promyšlená vstupní i průběžná
motivace společně s využitím didaktické techniky a upevňováním probíraného učiva měly
pozitivní vliv na kvalitu výuky. Žáci byli cíleně vedeni k dovednosti formulovat své
myšlenky a utvářet si vlastní názor. Při praktických činnostech žáků v laboratoři byli žáci
cíleně vedeni k dodržování pravidel a zásad bezpečnosti práce. Výukové metody a zadané
úkoly v biologii byly promyšlené a umožnily žákům aktivně se zapojit do činností po většinu
času. Přínosná průběžná zpětná vazba, kterou někteří žáci obdrželi, podpořila jejich další
učení a pomohla jim lépe pochopit probírané téma. Příklady z reálného života význa mně
usnadnily propojení učiva s osobními zkušenostmi žáků, což vedlo k většímu zájmu a
lepšímu porozumění látce.
Výuka tělesné výchovy probíhala aktivně, s důrazem na dosahování vzdělávacích cílů.
Pečlivý výběr metod umožnil široké zapojení žáků, což mělo pozitivní vliv na jejich
motivaci, zlepšení fyzické kondice a rozvoj dovedností. Výuka byla přizpůsobena
individuálním schopnostem a potřebám žáků, což zajistilo rovné příležitosti pro jejich
rozvoj. Práce s chybami měla účelný charakter, podněcovala žáky k hlubšímu zamyšlení nad
vykonávanými činnostmi a přispívala k jejich motorickému učení, spolupráce rozvíje la
schopnost týmové práce. Hodiny neobsahovaly závěrečnou část zaměřenou na reflexi
pokroku žáků vzhledem k obsahu výuky.
Hudební výchova byla vedena příkladným způsobem. Umělecké schopnosti a dovednosti
žáků byly rozvíjeny systematicky a promyšleně. Teoretické znalosti žáků byly vhodně
využity prakticky, jak v intonačním, rytmickém a následně pěveckém a tanečním projevu
žáků. S poslechovými ukázkami žáci uměli pracovat, dokázali identifikovat hudební formy
a žánry, zařadit skladby do historického období a kreativně znalosti využít v následné tvořivé
práci při tvorbě hudebních doprovodů. Interpretace skladeb (často vícehlasá) byla na
vynikající úrovni.
Kreativitu, osobitost ve výtvarném pohledu při ztvárnění světa kolem nás a niterný prožitek
daného okamžiku uměli žáci ve výuce výtvarné výchovy přenést do svých prací na velmi
dobré estetické úrovni. Dokázali zachytit atmosféru vzpomínky prostřednictvím dobře
zvládnuté práce s temperovou barvou, vhodné kompozice a barevnosti. Hudební motivace a
dopomoc pedagožky, která však nezasahovala do individuálního vidění jednotlivce, přispěly
k hlubšímu zacílení a soustavnému vnímání. V závěru výuky všichni zhodnotili výtvarné
práce a dokázali poukázat na klady i zápory při procesu tvorby.


                          Hodnocení výsledků vzdělávání
Výsledky vzdělávání žáků jsou pravidelně projednávány na jednáních pedagogické rady.
Hodnocení výsledků vzdělávání žáků probíhá podle nastavených pravidel ve školním řádu,
kde jsou podrobně rozepsána kritéria hodnocení v jednotlivých předmětech s přihlédnutím
k obsahu a charakteru každého předmětu, což není ideální pro práci s výsledky v rámci celé
instituce. Zvýšenou pozornost pedagogové věnují žákům ohroženým školním neúspěchem.
Na základě spolupráce vyučujících, třídních učitelů, pracovníků školního poradenského
pracoviště, případně i kaplana, se tyto žáky většinou daří včas identifikovat a přijímat


                                             5/8
opatření k eliminaci problémů v průběhu vzdělávání. Škola spolupracuje se zákonnými
zástupci žáků, případně se školskými poradenskými zařízeními a poskytuje pomoc k
zajištění školní úspěšnosti. Žáci mohou využít konzultace, účelně je využíváno digitá lní
prostředí pro komunikaci, zadávání úkolů a vkládání podpůrných studijních materiálů. Žáci
prokazují vysokou úroveň dosažených výsledků vzdělávání v souladu s očekávanými
výstupy školních vzdělávacích programů, což dokládají jejich dlouhodobě kvalitní výsledky
v průběhu vzdělávání i jeho ukončování maturitní zkouškou, ve výběrovém testování České
školní inspekce, v soutěžích a projektech. Škola poměrně úspěšně pracuje s žáky s obtížemi
ve vzdělávání, pro které má zpracovaný cílený program pomoci. Ta je nastavena a
realizována podle závažnosti a délky poskytované podpory. Žákům rovněž pomáhají aktivity
v rámci individuálních konzultací a vrstevnického doučování. Významný posun škola
zaznamenala v práci s nadanými žáky, o které pečuje speciální poradkyně, která navazuje
individuální spolupráci s každým žákem, pro kterého zprostředkovává širokou škálu aktivit
– od jazykových kroužků připravujících jazykově nadané žáky na složení certifikova nýc h
zkoušek, přes sportovní a hudební aktivity, až po spolupráci na projektech s vysokými
školami a Akademií věd ČR.
Výsledky maturitních zkoušek jsou dlouhodobě kvalitní, ze 111 maturujících žáků jich
v tomto školním roce 63 prospělo s vyznamenáním, 42 prospělo a 6 žáků neprospělo.
V posledních třech letech vykazuje škola minimální hrubou neúspěšnost žáků u maturitní
zkoušky. Vynikajících výsledků dosahují žáci zejména ve společné části maturitní zkoušky
z cizích jazyků. Rozvoj cizojazyčných komunikačních kompetencí žáků škola účinně
podporuje, nabízí také konverzace a prostřednictvím zahraničních výjezdů či pobytů
umožňuje žákům cizí jazyk aktivně využívat. Škola podporuje žáky při přípravě
k mezinárodním jazykovým zkouškám. Informace o úspěšnosti svých absolventů v jejich
dalším vzděláváním a profesním životě se škole daří získávat i díky dlouhole tým
partnerským vztahům s vysokými školami i samotnými absolventy. Své znalosti a
dovednosti mohou žáci podle svého zaměření prohlubovat také v rámci nabízenýc h
nepovinných předmětů nebo kroužků. V průběhu školního roku organizuje škola pro žáky
řadu odborných a kulturních exkurzí, výukových programů, přednášek či besed, zajíma vým
způsobem tak doplňuje obsah školních vzdělávacích programů. Mnohé akce vznikají z
iniciativy žáků a s aktivní účastí třídních kolektivů nebo jednotlivců. Mezi pravidelné
úspěšné akce, které významným způsobem umožňují žákům posilovat klíčové kompetence,
patří zejména každoroční projektové týdny, přednášky pozvaných hostů apod. Žáky, kteří
projevují zvýšený zájem či nadání v některé oblasti vzdělávání škola zapojuje do soutěží a
olympiád s různorodým zaměřením napříč všemi vzdělávacími obory. Žáci opakovaně
dosahují významných úspěchů, a to i na celostátní úrovni.
Zájmové vzdělávání realizované ve středisku volného času, školním klubu a domově
mládeže je pojato komplexně a promyšleně, což se pozitivně odráží v kvalitě prostředí, které
žákům nabízí nejen příležitosti k rozvoji dovedností a získávání nových poznatků, ale také
stabilní zázemí a podporu při řešení osobních životních situací. Vedení jednotlivých součástí
zájmového vzdělávání se systematicky věnovalo hodnocení své činnosti, a to jak průběžně
na poradách, tak souhrnně na závěr školního roku. Tyto reflexe přispěly k udržení stabilní
úrovně poskytovaných aktivit. Zjištěné závěry byly vedením školy využity, i když zatím jen
v omezené míře, což však do budoucna vytváří potenciál pro další posílení kvality
zájmového vzdělávání.




                                            6/8
                                         Závěry
Vývoj školy
– Změny ve vedení školy a rozšíření členů školního poradenského pracoviště o školního
  psychologa a speciálního pedagoga.
– Průběžné zkvalitňování materiálních podmínek školy v oblasti informačních systémů,
  obnova audiovizuální techniky, modernizace vybavení v odpočinkových a relaxačníc h
  prostorách, technické zhodnocení budovy, renovace domova mládeže a sociálního
  zařízení.
– Aktivní zapojení v projektové činnosti.
Silné stránky
– Projekty a mezinárodní spolupráce se odráží v kvalitních výsledcích vzdělávání žáků
  prioritně z cizích jazyků. (1.5)
– Materiální podmínky jsou na vysoké úrovni, došlo k výraznému zkvalitnění. (2.4)
– Stabilně velmi dobré výsledky při ukončování vzdělávání maturitní zkouškou. (5.2)
– Široká nabídka výukových i mimoškolních aktivit umožňuje žákům získávat komplexní
  klíčové kompetence. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Málo cílené poskytování zpětné vazby vyučujícím při hospitační činnosti, a to především
  z pohledu přijímání účinných opatření zjištěných v rámci komplexních evaluačníc h
  procesů celé instituce. (2.1)
– Další vzdělávání pedagogických pracovníků je co do četnosti absolvování vzdělávac íc h
  akcích na různé úrovni, což se u některých projevuje v rozdílné kvalitě výuky. (3.5)
– Ve sledované výuce učitelé méně využívali moderní metody výuky jako je kooperativní
  učení, kritické myšlení, práce s informacemi, často chybělo závěrečné zhodnocení nebo
  shrnutí probírané látky, žáci nebyli v odpovídající míře vedeni k vyhodnoco vá ní
  vzdělávacího cíle. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Realizovat další vzdělávání všech pedagogických pracovníků ve srovnatelném počtu akcí
  a srovnatelné kvalitě.
– Hospitační činnost realizovat systematicky a účinná opatření vyžadovat komplexně a
  cíleně.
– V průběhu vzdělávání žáků využívat různorodé a pestré metody a formy práce, pracovat
  s informacemi, s účelným závěrem hodin a se vzdělávacím cílem.




                                            7/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Dokumentace školy podle § 28 odst. 1 školského zákona


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Renata Horáková, Ph.D., školní inspektorka, vedoucí inspekčního týmu
 Mgr. Jana Zámečníková, školní inspektorka
 Mgr. Radovan Zicháček, školní inspektor
 Ing. Zuzana Mücková, školní inspektorka
 Mgr. Zuzana Tydlačková, školní inspektorka
 Bc. Marie Grebeníčková, kontrolní pracovnice


17. 6. 2025




                                         8/8
