                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1678/21-B


Název                                Gymnázium Brno, Křenová, příspěvková organizace
Sídlo                                Křenová 304/36, 602 00 Brno
E-mail                               marek@gymkren.cz
IČ                                   00558991
Identifikátor                        600013464
Právní forma                         příspěvková organizace
Zastupující                          Mgr. Miroslav Marek
Zřizovatel                           Jihomoravský kraj
Místo inspekční činnosti             Křenová 304/36, Brno
Termín inspekční činnosti            8. 12. 2021 − 10. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Gymnázium Brno, Křenová, příspěvková organizace vykonává činnost střední školy a školní
jídelny- výdejny. V době inspekční činnosti škola poskytovala střední vzdělávání zakončené
maturitní zkouškou v oborech 79-41-K/41 Gymnázium (čtyřleté) a 79-41-K/61 Gymnázium
(šestileté). Ke dni 30. listopadu 2021 škola evidovala celkem 628 žáků. Žákům
se speciálními vzdělávacími potřebami (dále „SVP“) byla poskytována podpůrná opatření,
včetně podpory asistentkou pedagoga. V době inspekční činnosti výuka probíhala v šesti
třídách šestiletého gymnázia a čtrnácti třídách čtyřletého gymnázia. V rámci úpravy školního
vzdělávacího programu došlo ve školním roce 2017/2018 k výraznému navýšení počtu
hodin a rozšíření nabídky volitelných seminářů. Škola spolupracuje při zajištění
pedagogických praxí studentů vysokých škol s brněnskými univerzitami.
Stravování škola poskytuje smluvně výběrem ze tří jídel.


                         Hodnocení podmínek vzdělávání
Ředitel školy (dále „ředitel“) působí na vedoucím pracovním místě od roku 2012, jeho
současná koncepce a plány rozvoje školy systematicky a promyšleně reagují na výsledky
komplexní Zprávy o autoevaluaci školy 2018. V úzké spolupráci se svými dvěma zástupci,
kteří mají jasně rozděleny pracovní kompetence, ředitel pružně reaguje na aktuální
požadavky všech aktérů vzdělávání.
Do širšího vedení školy jsou aktivně zapojeni členové školního poradenského pracoviště
(dále „ŠPP“) a předsedové patnácti předmětových komisí. Důležité kroky souvisejíc í
s pedagogickým řízením školy jsou pravidelně komunikovány na pedagogické radě.
Dodržováním nastavených pravidel otevřené, vstřícné komunikace a smysluplné kooperace
mezi vedením školy, učiteli, žáky a vnějšími partnery se škole daří dosahovat vysokého
standardu kvality vzdělávání založeného na všestranném rozvoji osobnosti každého žáka
s respektem k jeho individualitě v oblastech humanitních a přírodních věd.
Ředitel školy je otevřený návrhům, podnětům, připomínkám k chodu školy, ke školním
i mimoškolním akcím, které vycházejí z činnosti studentského parlamentu. Podporuje
publikování obsahově i graficky kvalitně zpracovaného studentského časopisu Křenoviny,
činnost pěveckého sboru, aktivity Klubu absolventů a spolupracuje s Nadačním fondem
gymnázia, jehož činnost přispívá k realizaci řady žákovských aktivit (cestování do zahranič í,
podpora materiálního vybavení školy, podpora reprezentace školy v soutěžích a mnohé
další).
Pro soustavný odborný růst pedagogického sboru je přínosný nastavený systém dalšího
vzdělávání pedagogických pracovníků (dále „DVPP“), který zahrnuje jak společná témata
(například vzdělávání v oblasti informačních technologií, práce s nadanými žáky a s žáky
vyžadujícími zvýšenou pozornost), tak individuální vzdělávání v oblastech rozvíjejíc íc h
odbornost a zaměření pedagogů. Ředitel klade důraz na sdílení získaných nových poznatků
mezi pedagogy prostřednictvím školního informačního systému školy. Vedení školy
promyšleně pomáhá začínajícím pedagogům, efektivně realizuje hospitační činnost
a smysluplně zapojuje do výuky jazyků několik rodilých mluvčích.
Oblast výchovného poradenství a prevence rizikového chování je účinně zajišťována týmem
ŠPP. Každý žák tak dostává možnost odborně a bez obav konzultovat a řešit problémy, které
v průběhu vzdělávání mohou nastat. Péče o žáky s SVP spočívá ve včasné identifik ac i
individuálních vzdělávacích potřeb. Do této rané fáze jsou cíleně zapojováni třídní učitelé,
což zvyšuje účinnost poskytované podpory a následnou efektivní realizaci doporučených


2021/2022                                     2
podpůrných opatření. Výchovná poradkyně, která zároveň působí na pozici zástupkyně
ředitele, pravidelně informuje o individuálních vzdělávacích potřebách žáků všechny
pedagogy. Jasně nastavená pravidla komunikace, účinná spolupráce mezi pedagogy, žáky,
členy ŠPP a v případě potřeby také zákonnými zástupci, pomáhají škole řešit ojediněle
se vyskytující sociálně-patologické jevy již v počátečních stádiích. Při náznaku problémů
ve vztazích ve třídách je neodkladně mapováno klima externím psychologem a jsou
přijímána účinná opatření.
K vytváření pozitivních vztahů třídních kolektivů a celkového klimatu škola přistupuje
především proaktivně. Přínosná v této oblasti jsou adaptační soustředění žáků prvních
ročníků, v letošním školním roce ovlivněném distanční výukou škola realizovala k podpoře
zdravých sociálních vztahů adaptační kurzy ve všech třídách.
Škola zajišťuje koncepční podporu nadaným žákům. Podporuje jejich spolupráci s vysokými
školami, účast na soutěžích i jazykových pobytech v zahraničí. Žákům dosahujícím výborné
studijní výsledky ve sportovních a uměleckých činnostech umožňuje vzdělávání podle
individuálního vzdělávacího plánu.
Kariérové poradenství je žákům poskytováno individuálně kariérovým poradcem. Při volbě
vhodné školy žákům pomáhají i oblíbená úterní setkávání PoŠkole nabízející přednášky,
workshopy a zajímavé semináře s absolventy školy, odborníky z praxe i vysokoškolskými
pedagogy.
S využitím vícezdrojového financování se škole daří soustavně zlepšovat materiá lní
podmínky pro vzdělávání. Prioritní podpora zavádění moderních informač níc h
a komunikačních technologií (dále „ICT“) měla v posledních třech letech výrazný vliv
na rozvoj počítačové gramotnosti žáků a pedagogů i kvalitu prezenční a distanční výuky.
Škole se podařilo nastavit spolehlivý vnitřní informační systém, nový přehledný webový
portál, vybudovat dvě počítačové učebny, modernizovat systém bezdrátové komunikace,
vybavit všechny pedagogické pracovníky notebooky a většinu odborných učeben
dataprojektory.
Rozvoj materiálního vybavení školy s přímým dopadem na vzdělávání je patrný na vybavení
specializovaných učeben napříč všemi studijními předměty, zázemí hudebny, ateliéru
výtvarného umění, knihovny a studovny. V původní školní budově i ve zrekonstruo va né
přístavbě je několik uzpůsobených zákoutí, která žáci využívají k odpočinku i k přípravě
na výuku o přestávkách i po vyučování. Vedení školy reagovalo na požadavek studentského
parlamentu znovuotevřením školního bufetu, který nabízí možnost chvilkového odpočinku
v příjemném prostředí. V kmenových třídách i odborných učebnách dochází postupně
k obměně ergonomicky a funkčně zhotoveného školního nábytku. K tělovýcho vným
aktivitám slouží zázemí účelně vybavené malé a velké tělocvičny a venkovní prostory
s hřištěm na míčové sporty. Prostory školy jsou elegantně vyzdobeny výtvarnými pracemi
žáků, což přispívá ke kultivované studijní atmosféře gymnázia.
Škola má na standardní úrovni zajištěna pravidla bezpečnosti a ochrany zdraví žáků. Vyšší
míra úrazovosti v posledních letech je způsobena především činnostmi při pohybových
aktivitách. Rozbory úrazovosti a nastavení preventivních opatření jsou pravidelně
projednávány na předmětových komisí tělesné výchovy.


                         Hodnocení průběhu vzdělávání
Jednotícím znakem navštívených hodin byla atmosféra vzájemného respektu a partnerský
přístup mezi pedagogy a žáky. Metody a formy vzdělávání byly vhodně voleny ve vztahu


2021/2022                                  3
k probírané látce, žáci byli motivováni k aktivnímu zapojení do výuky, vedeni k hledání
individuálních řešení i kooperaci s vrstevníky. Vhodnou formou byli ve sledovanýc h
hodinách podporováni žáci s SVP.
Chybějící žáci aktivně využívali školou nabízenou možnost připojit se do vyučovacích hodin
on-line, což mělo pozitivní vliv na psychickou pohodu jednotlivců i atmosféru ve třídě.
Uskutečňováním hybridního vzdělávání v období prezenční výuky škola přispívá k rozvoji
smysluplné a efektivní individualizace vzdělávacího procesu.
Ve sledované výuce byly ojediněle realizovány aktivity vyžadující aktivní práci žáků s více
zdroji informací a jejich následné kritické posouzení, méně efektivně byly z pohledu
organizace pedagogického procesu zvládnuty závěry některých vyučovacích hodin.
Vrstevnické hodnocení, sebehodnocení a formativní hodnocení se objevovalo sporadicky.

Navštívené hodiny českého jazyka a literatury byly založeny na vstřícné komunikac i
a vzájemném respektu mezi učiteli a žáky, kteří neměli obavu vyjádřit vlastní názor, úspěšně
využívali osvojené znalosti a vědomosti z jiných vyučovacích předmětů. Zvolenými
metodami dokázali vyučující cíleně rozvíjet u žáků již dříve získané znalosti, vedli žáky
k efektivní práci s chybou a rozvoji komunikativních a sociálních dovedností. Při práci
s texty podporovali jejich kritické myšlení. V průběhu vzdělávání poskytovali žákům
zpětnou vazbu a hodnotili jejich aktuální výkony. Společným znakem navštívené výuky
cizích jazyků byla důsledná práce v cizojazyčném prostředí a svižné tempo, které
reflektovalo možnosti žáků a využití jejich učebního potenciálu. Žáci prokazovali převážně
výbornou znalost cizího jazyka, efektivně využívali širokou slovní zásobu i správně
uplatňovali gramatická pravidla. Žáci byli vedeni k prezentaci výsledků své práce, při těchto
činnostech vykazovali výraznou motivaci dosáhnout dobrého výsledku. Pozitivní přidanou
hodnotu podpory cizojazyčných kompetencí měla výuka vedená rodilým mluvč í m.
Ve sledovaných hodinách bylo patrné, že vzdělávací oblast Jazyk a jazyková komunikace je
školou podporována systematicky a komplexně, na kvalitní výuku povinných předmětů
navazuje široká nabídka volitelných seminářů, které si na základě zájmu volí žáci ve vyšších
ročnících studia sami s přímou vazbou na přípravu k maturitní zkoušce, přijímací řízení
na vysoké školy i zisk mezinárodně uznávaných jazykových zkoušek z anglického jazyka
a německého jazyka.

Ve vzdělávací oblasti Člověk a společnost byla výuka promyšlená, dobře organizova ná,
metody výuky přispívaly k účelné aktivizaci žáků. Analýzy zkušeností z reálného života
a snaha o jejich kritické hodnocení vedly žáky k účinnému rozvoji mnoha klíčovýc h
kompetencí.

Ve sledovaných hodinách vzdělávací oblasti Matematika a její aplikace pedagogové účelně
střídali frontální výuku se samostatnou prací žáků s využitím pracovních listů nebo učebnic,
skupinovou práci i diskusi k možnostem řešení úloh, což vedlo k aktivnímu zapojení žáků
po celou dobu vyučovací hodiny. Ve výuce se však ne vždy dařilo účelně využít digitá lní
technologie, přestože by práce s nimi byla přínosná (např. při porovnávání vlastností grafů
jednotlivých funkcí nebo vizualizaci vzájemné polohy roviny a přímky). V některých
hodinách nebyli žáci vedeni k používání odborné matematické terminologie.

Navštívená hodina vzdělávací oblasti Informatika a informační a komunikační technolo gie ,
byla vedena na pedagogicky i odborně vysoké úrovni, žáci úspěšně a s entuzias me m




2021/2022                                    4
kooperovali při řešení zadaného problémového úkolu v rámci činností projektu Líný
programátor.

Ve vzdělávací oblasti Člověk a příroda je školou uplatňován komplexní, multidiscipliná r ní
přístup k přírodovědným oborům. Ve sledované výuce se dařilo odstraňovat umělé bariéry
mezi jednotlivými předměty. Významným faktorem ovlivňujícím efektivitu a intenzitu
výuky byl nízký počet žáků, kterého se škole podařilo dosáhnout dělením tříd do skupin.
Spektrum metod a forem, účelné využívání moderních výukových pomůcek, realizace
pokusů připravovaných v souladu s metodami vědecké práce včetně jejich vyhodnoco vá ní
a prezentace výsledků i důraz na zpětnou vazbu k výuce dodával této vzdělávací oblasti
vysoký standard.

V navštívených hodinách tělesné výchovy vzdělávací oblasti Člověk a zdraví, byli žáci
prostřednictvím sportovních her vedeni k radosti z pohybu, dodržování pravidel
jednotlivých sportů, soutěživosti a ke hře v duchu fair-play. Na začátku vyučovacích hodin
byl kladen důraz na řádné rozcvičení a přípravu pohybového aparátu před sportovními
aktivitami, závěry hodin pak učitelé využili k uklidnění organismu a kompenzačním
cvičením. Tyto aktivity korespondují s preventivními opatřeními, která škola uplatňuje
v reakci na zvýšený počet školních úrazů.


                          Hodnocení výsledků vzdělávání
Vzdělávací výsledky ověřují učitelé průběžně běžnými pedagogickými nástroji – ústním
zkoušením, testy a písemnými pracemi. Studijní výsledky jsou pravidelně projednávány
v pedagogické radě i předmětových komisích. Žáci využívají možnosti individuá lní
i skupinové konzultace s pedagogy. Zákonní zástupci jsou průběžně informo vá ní
o prospěchu a chování žáků prostřednictvím elektronického informačního systému, třídníc h
schůzek (od školního roku 2020/2021 mají možnost účastnit se i prostřednictvím on-line
připojení) a při individuálních konzultacích s vyučujícími.
Zpětnou vazbu k poskytovanému vzdělání škola získává především analýzou výsledků
maturitních zkoušek a míry úspěšnosti svých absolventů při příjímacím řízení na vysoké
školy. V posledních letech byli ve společné části maturitní zkoušky žáci neúspěšní jen
sporadicky, o něco vyšší byl počet žáků neúspěšných při profilové části maturitní zkoušky.
Při opravných termínech byla úspěšnost žáků stoprocentní. V externích testováníc h
dosahovali žáci v dlouhodobém horizontu výborných výsledků.
Škola podporuje a motivuje žáky k účasti na soutěžích napříč všemi vzdělávacími obory.
Žáci se pravidelně umisťují na předních místech v okresních, krajských i celorepubliko výc h
předmětových olympiádách, sportovních a uměleckých soutěžích, úspěšní jsou při řešení
středoškolské odborné činnosti (vynikajících výsledků dosáhli v minulosti například
s pracemi zaměřenými na fyziku, strojírenství, sociologii, uměleckou tvorbu, ale
i zdravotnictví a ekonomii).
Předmětové komise pořádají v průběhu roku velké množství vzdělávacích akcí, exkurzí
a projektových dnů majících objektivně pozitivní dopad na vzdělávací výsledky žáků
a plnohodnotný rozvoj školou definovaných klíčových kompetencí.
Vedení školy aktivně podporuje pořádání mnoha sportovních klání ve škole i účast žáků
na soutěžích středních škol. Významným úspěchem školy byl v nedávné minulosti například
zisk prestižního titulu mistrů České republiky středních škol ve volejbale chlapců.




2021/2022                                    5
Zapojováním žáků do pořádání řady společenských a kulturních akcí i jejich podílem
na přípravě almanachu vydaného ke sto jedenáctému výročí založení gymnázia, škola
smysluplně podporuje rozvoj občanských kompetencí žáků, respekt a úctu k tradici
a vzdělanosti.


                                           Závěry

Vývoj školy
    -   Zlepšily se materiální podmínky pro vzdělávání.
    -   V rámci úpravy školního vzdělávacího programu došlo ve školním roce 2017/2018
        k výraznému navýšení počtu hodin a rozšíření nabídky volitelných seminář ů
        v oblasti humanitárních a přírodních věd.


Silné stránky
    -   Škola je řízena způsobem, který podporuje otevřenou komunikaci všech aktérů
        vzdělávání i komunikaci s vnějšími partnery, což přispívá k jejímu efektivnímu
        rozvoji v souladu s aktuálními trendy ve vzdělávání.
    -   Vedení školy podporuje vzájemně korektní, vstřícné a profesionální vztahy mezi
        pedagogy a žáky založené na svobodě a osobní zodpovědnosti každého jednotlivce,
        respektu k odlišnosti, míře nadání a individualitě každého žáka.
    -   Škola podporuje hybridní vzdělávání i v období prezenční výuky u chybějících žáků,
        účinně tak přispívají k rozšíření možností individualizace vzdělávacího procesu.
    -   Přínosem pro efektivní výuku je dělení žáků do menších skupin nejen v cizích
        jazycích, ale rovněž v přírodovědných předmětech.
    -   Všestranný rozvoj a podporu nadání jednotlivých žáků se škole daří podporovat
        a rozvíjet velmi různorodou a bohatou nabídkou volitelných seminářů.
    -   Škola dlouhodobě pozitivně motivuje žáky k dosahování vynikajících výsledků
        ve vzdělávání, i při účasti na mnoha soutěžních přehlídkách na úrovni krajské
        i celorepublikové.


Slabé stránky a příležitosti ke zlepšení
    -   Ve sledované výuce byly ojediněle realizovány aktivity vyžadující aktivní práci žáků
        s více zdroji informací a jejich následné kritické posouzení.
    -   Méně efektivní byly z pohledu organizace pedagogického procesu zvládnuty závěry
        některých vyučovacích hodin.


Doporučení pro zlepšení činnosti školy
    -   Ve výuce se zaměřit na realizaci činností vyžadující aktivní práci žáků s více zdroji
        informací a jejich následné kritické posouzení.
    -   V rámci celoškolní pedagogické diskuse podpořit způsoby účelného a efektivního
        ukončování vyučovacích hodin.


2021/2022                                     6
      -   Zařadit v rámci společných akcí dalšího vzdělávání pedagogických pracovníků
          semináře k vrstevnickému hodnocení, sebehodnocení a formativnímu hodnocení
          žáků.


                    Seznam dokladů, o které se inspekční zjištění opírají

 1.       Zřizovací listina příspěvkové organizace Jihomoravského kraje č. j.: 20 /9 ze dne
          30. 4. 2015 s účinností od 1. 7. 2015
 2.       Výpis z rejstříku škol a školských zařízení IZO: 000 558 991 Střední škola, IZO:
          108 028 593 Školní jídelna-výdejna ze dne 29. 11. 2021
 3.       M8 Výkaz o střední škole podle stavu k 30. 9. 2021 ze dne 18. 10. 2021
 4.       Školní matrika vedená ve školním roce 2021/2022 ve školním elektronickém systému
 5.       Personální dokumentace pedagogických pracovníků, doklady o dosaženém vzdělání
          (vzorek)
 6.       Smlouva o zajištění školního a závodního stravování ze dne 25. června 2014, dodatky
          č. 1 a 2 se Střední školou Brno, Charbulova, příspěvkovou organizací
 7.       Dokumentace k hodnocení finančních podmínek školy a zajištění bezpečnosti
          a zdraví žáků
 8.       Školní vzdělávací program pro gymnaziální vzdělávání (šestileté studium nižší
          stupeň) k 1. 9. 2017
 9.       Školní vzdělávací program pro gymnaziální vzdělávání (šestileté studium vyšší
          stupeň) k 1. 9. 2017
10.       Školní vzdělávací program pro gymnaziální vzdělávání II. (čtyřleté studium)
          k 1. 9 2017
11.       Školní řád gymnázia platný a účinný k 1. 12. 2021
12.       Etický kodex pedagogického pracovníka školy platný a účinný od 1. 2. 2014,
          aktualizace 1. 9. 2019
13.       Zpráva o autoevaluaci školy 2018
14.       Plán DVPP pro školní rok 2021/2022, platný a účinný k 1. 9. 2021
15.       Zápisy z jednání pedagogické rady ve školním roce 2020/2021 a 2021/2022
16.       Výroční zpráva o činnosti GBK 2018/2019, 2019/2020 a 2020/2021
17.       Dokumentace školního poradenského pracoviště 2021/2022
18.       Krizový plán Gymnázia Brno, Křenová, p. o. aktualizace k 1. 2. 2014
19.       Preventivní program školy 2021/2022, aktualizace 1. 9. 2021
20.       Seznam individuálních studijních plánů, osobní dokumentace žáka s podpůrným
          opatřením (vzorky)
21.       Směrnice ke vzdělávání podle individuálního vzdělávacího plánu z jiných důvodů
          k 1. 12. 2021, strategie v práci s nadanými žáky k 1. 9. 2021, individuální plán
          z jiných důvodů (vzorek)
22.       Strategie v práci s nadanými žáky, aktualizace k 1. 9. 2021
23.       Strategie předcházení a řešení školní neúspěšnosti, aktualizace k 1. 9. 2021
24.       Dokumentace vedená k přijímacímu řízení
25.       Webové stránky školy k datu inspekční činnosti


2021/2022                                      7
26.    Testy žáků gymnázia přírodovědných předmětů 2021/2022 (vzorek)
27.    Písemnosti žáků 2021/2022 (vzorek)


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo na
e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Zdeňka Kubíková, Ph.D., MBA, školní
 inspektorka, vedoucí inspekčního týmu           Mgr. Zdeňka Kubíková, Ph.D., MBA v. r.
 Ing. Lenka Skotáková, školní inspektorka        Ing. Lenka Skotáková v. r.
 Ing. Hana Šarounová, kontrolní pracovnice       Ing. Hana Šarounová v. r.
 Mgr. Jakub Mojžíš, školní inspektor             Mgr. Jakub Mojžíš v. r.
 Mgr. Soňa Weiserová, školní inspektorka         Mgr. Soňa Weiserová v. r.
 PhDr. Jiří Wasserburger, školní inspektor       PhDr. Jiří Wasserburger v. r.

V Brně 10. 1. 2022


Datum a podpis ředitele školy potvrzující projednání a převzetí inspekční zprávy


 Mgr. Miroslav Marek,                             Mgr. Miroslav Marek v. r.
 ředitel školy


V Brně 26. 1. 2022




2021/2022                                    8
