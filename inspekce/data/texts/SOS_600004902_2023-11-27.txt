                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-753/23-A
                                      Sp. zn. ČŠIA-S-126/23-A


Název                               Střední odborná škola sociální svaté Zdislavy
Sídlo                               Ječná 527/33, Nové Město, 120 00 Praha 2
E-mail                              skolajecna@skolajecna.cz
IČO                                 45 768 561
Identifikátor                       600 004 902
Právní forma                        školská právnická osoba
Zastupující                         Mgr. Marie Šiková
Zřizovatel                          Česká provincie Kongregace Dcer Božské Lásky
Místo inspekční činnosti            Ječná 527/33, Nové Město, Praha 2
Inspekční činnost na místě          27. 11. 2023 − 30. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední odborná škola sociální sv. Zdislavy (dále „škola“ nebo „instituce“) poskytuje
vzdělávání v denní formě čtyřletých oborů vzdělání s maturitní zkouškou Veřejnosprávní
činnost a Sociální činnost.
Škola dlouhodobě naplňuje vždy jednu třídu v ročníku pro každý obor vzdělání.
Od posledního inspekčního hodnocení v roce 2016 došlo k nárůstu počtu žáků přibližně
o 23 %. K 30. 9. se v 8 třídách vzdělávalo 206 žáků. Nejvyšší povolený počet žáků (270) tak
byl naplněn ze tří čtvrtin. Z celkového počtu tvoří přibližně 9 % žáci se speciálními
vzdělávacími potřebami (dále „SVP“) a stejný podíl žáci s odlišným mateřským jazykem
(dále „OMJ“).
Instituce má status fakultní školy Pedagogické fakulty Univerzity Karlovy. Škola sídlí
ve společných prostorách s dalšími dvěma odbornými škola různých zřizovatelů. V čele
všech tří škol je společná ředitelka. Nedílnou součástí vzdělávání je i realizace aktivit
s duchovní tematikou.


                         Hodnocení podmínek vzdělávání
Od předchozího inspekčního hodnocení došlo k personální změně na pozici ředitelky školy
(dále „ředitelka“). Od nástupu do funkce naplňuje jasně definovanou koncepci rozvoje školy
podle aktuálních požadavků trhu práce, společenské poptávky i potřeb instituce. Ředitelce
se daří dlouhodobě úspěšně vytvářet otevřené vzdělávací prostředí pro studium žáků
ze sociálně znevýhodněného prostředí. Vizi školy sdílí všichni pedagogové. Na základě
vlastní interní evaluace ředitelka pravidelně modifikuje krátkodobé cíle a strategie vedoucí
k realizaci hlavních koncepčních záměrů. Aktualizovala školní vzdělávací programy
(dále „ŠVP“) a zaměřila se na zlepšení materiálních podmínek. Přijala opatření vedoucí
ke snížení absence žáků a ke zvýšení úspěšnosti žáků při ukončování studia maturitní
zkouškou (dále „MZ“), mj. úprava kritérií pro přijímání žáků ke vzdělávání, nastavení
systému přípravy žáků k MZ již v průběhu studia. I přes přijatá opatření se však nepodařilo
snížit hrubou neúspěšnost žáků školy na srovnatelnou úroveň v rámci skupiny stejných
oborů vzdělání.
Navázané partnerské vztahy s mnoha sociálními partnery umožňují kvalitní naplňová ní
vzdělávacích programů. Rozšíření spektra odborných pracovišť klade důraz na aktuální
trendy v oboru a vytváří tak nezbytnou vazbu mezi teoretickým vzděláváním a praxí.
Současně přispívá k inovaci obsahu učiva, rozvoji praktických dovedností žáků
i k profesnímu růstu pedagogů. Úzká spolupráce ředitelky se zřizovateli škol, které ředitelka
současně řídí, přispívá ke zlepšování materiálních podmínek a k propagaci školy
na veřejnosti. Zákonní zástupci žáků se na chodu školy podílejí prostřednictvím školské
rady, participace žáků je umožněna prostřednictvím pravidelných setkání zástupců
jednotlivých tříd s vedením školy.
Organizační struktura odpovídá velikosti a zaměření školy. Funkční vícestupňový systém
řízení vychází z účelného delegování kompetencí na další pedagogické pracovníky.
Stanovení transparentních pravidel a jasně vymezených úkolů přispívá k optimálnímu
fungování školy. Nastavený způsob řízení je založený na otevřené konstruktivní komunikac i
s pedagogickými pracovníky i se všemi dalšími účastníky vzdělávání. K plynulému přenosu
informací mezi jednotlivými aktéry vzdělávání napomáhá elektronický informační systém.
Standardně fungující platformu pro participaci všech pedagogů na pedagogických procesech
představují provozní porady a pedagogické rady, na nichž ředitelka projednává všechny
záležitosti týkající se vzdělávání a zásadní pedagogické dokumenty. V rámci předmětových
komisí se učitelé společně s vedením školy podílejí na kontrole naplňování ŠVP, sdílejí
výukové materiály, spolupracují na školních projektech a při zajišťování rozšiřujíc íc h
vzdělávacích a prezentačních aktivit. Méně se však v některých všeobecně vzdělávac íc h
předmětech zabývají vyhodnocováním účinnosti zvolených metod a forem práce a volbou
nástrojů aktivizace žáků s rychlejším tempem práce či sdílením pedagogických zkušeností
např. formou vzájemných hospitací.



                                            2/9
Efektivitu řízení částečně snižují nesystematicky uplatňované nástroje kontroly. Ze závěrů
hospitační činnosti ne vždy vyplývají konkrétní doporučení v oblasti aktivizačních metod,
forem a diferenciace výuky, nebo uplatňování postupů pro snížení neúspěšnosti žáků u MZ.
Koncepční práce vedení školy se odráží v příznivých personálních podmínkách. Od poslední
inspekční činnosti došlo k obměně téměř poloviny pedagogického sboru. Zároveň se snížil
počet zástupkyň ředitelky ze dvou na jednu. Vzdělávání realizuje 30 pedagogů, z nichž je
jeden nekvalifikovaný a další tři si studiem doplňují požadovanou kvalifikaci. Téměř
polovinu tvoří učitelé odborných předmětů, velmi často s odbornou praxí, kteří jsou velkým
přínosem pro odbornou přípravu žáků. Nově příchozím pedagogům je poskytována podpora
uvádějícího či dalšího konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) je v souladu s potřebami školy
plánovitě zaměřeno na aktualizaci odborných poznatků či zajišťování ukončování studia
a na problematiku primární prevence a výchovného poradenství. Vedení školy klade
potřebný důraz na svůj profesní růst.
Finanční a materiální podmínky umožňují naplňování vzdělávacích programů v plném
rozsahu. Ředitelka průběžně realizuje částečné opravy a úpravy interiéru školy. Vzhlede m
k narůstajícímu počtu žáků a nedokončené rekonstrukci jsou však prostorové podmínky
limitující vzhledem k umístění odborných učeben určených pro vzdělávání v profilo výc h
odborných předmětech. Od posledního inspekčního hodnocení se výrazně zlepšilo
materiálně technické zabezpečení. Nově byly vybaveny některé učebny, vybudována
venkovní učebna ve dvoře školy, došlo k obměně zázemí pro žáky i pedagogy. V souladu
s aktuálními trendy ve vyučovaných oborech se obměnily didaktické pomůcky,
např. polohovací lůžka, funkční figuríny klientů, modely orgánů, simulátory onemocnění,
odborná literatura pro veřejnou správu, softwarové i hardwarové vybavení. Všechny učebny
jsou účelně vybavené audiovizuální technikou. Škola vytváří žákům dobré podmínky
pro vzdělávání, žáci mají možnost zapůjčit si školní notebook, využívat knihovnu,
školní kapli, odpočinkové zóny, nápojové a potravinové automaty. Výuka tělesné výchovy
je realizována ve smluvně zajištěné tělocvičně v dochozí vzdálenosti. Uspořádání vnitř níc h
prostor školy klade zvýšené nároky na zajištění bezpečnosti žáků. Nastavená pravidla a stálá
služba u vstupu do školy však přispívají k větší bezpečnosti žáků a ochraně majetku.
Stravování pro žáky je zajištěno ve spolupráci se smluvním partnerem.


                          Hodnocení průběhu vzdělávání
Souvislá praxe a praktická část odborného vzdělávání ve škole i u smluvních partnerů
probíhají na vysoké odborné úrovni. Efektivitu odborného vzdělávání zvyšují jasně
stanovené, na sebe navazující úkoly, jež žáci plní v reálném prostředí, tj. na pracovištíc h
úřadů státní správy či pojišťoven a pracovištích poskytujících sociálně zdravotní péči
dětským a dospělým klientům nebo v mateřských školkách a domovech dětí a mládeže.
V praktickém vyučování oboru Sociální činnost žáci prokazovali schopnost samostatně
vykonávat zadané činnosti, případně vhodně aplikovat poznatky z teoretické výuky.
Ve sledovaných hodinách byl průběžně podporován rozvoj odborných znalostí a dovedností
žáků formativním hodnocením. Žáci jsou vedeni k dodržování hygienick ýc h
a bezpečnostních předpisů na pracovištích, k využití požadovaných pracovních pomůcek
a pracovního oblečení. Úzké sepětí aktuálních odborných poznatků s přímou realizac í
ve výuce tak přispívá k prohlubování odborných a sociálních kompetencí absolventů.
Kvalitu výuky většiny teoretických odborných i všeobecně vzdělávacích předmětů pozitivně
ovlivňovala odbornost a zaujetí pedagogů pro vyučovaný předmět. Vyučující aktualizují


                                            3/9
obsah učiva v souladu s novými poznatky ve vyučovaných oblastech. Společným znakem
všech sledovaných hodin byla příjemná pracovní atmosféra založená na partnerském
přístupu učitelů k žákům i na vzájemném respektu. Nastavená a dodržovaná pravidla
komunikace a chování i jednotný přístup celého pedagogického sboru přispívají k vytváření
a posilování pozitivních vztahů.
V převážné části sledovaných hodin se vyučujícím dařilo aktivizovat žáky promyšle ným
střídáním činností. Učitelé volili frontální výuku v kombinaci s řízeným rozhovorem
a samostatnou prací žáků, s častým využitím žákovské spolupráce (párová a skupinová).
Vhodně také propojovali učivo s reálnými situacemi, často využívali znalosti a zkušenosti
žáků, dbali na názornost výuky (pracovní listy, didaktická technika) a dostatečné
procvičování učiva napříč předměty. Efektivitu výuky některých předmětů také podporuje
aktivní využívání elektronického úložiště studijních materiálů. K pochopení probíraných
jevů v širších souvislostech přispívalo časté zařazení mezipředmětových vztahů. Vhodná
práce s chybou vedla žáky k samostatnému zdůvodnění a aplikaci správného postupu. Žáci
reagovali na položené otázky, neobávali se sami dotazovat na detaily nebo souvislos ti
k probíranému tématu, iniciativně přistupovali k řešení zadaného úkolu a prokazovali
odpovídající míru znalostí a požadovaných dovedností. Hospitované hodiny jazykového
vzdělávání byly dobře připraveny a promyšleny, s jasně stanoveným vzdělávacím cílem
a definovaným tématem. Vzdělávací strategie rozvíjely vědomosti i dovednosti žáků
a ve vyšších ročnících cíleně směřovaly k přípravě na maturitní zkoušku. V hodinách
cizojazyčného vzdělávání byla výuka převážně vedena v cílovém jazyce. Žáci jsou
od prvního ročníku rozděleni do menších skupin podle úrovně jejich jazykových znalostí.
Pedagogové tak většinou podporovali vzdělávání žáků podle jejich individuálníc h
schopností, cíleně rozvíjeli žákovské receptivní a produktivní řečové dovednosti.
Ve sledovaných hodinách společenskovědních předmětů byl důležitou součástí nácvik
sociálních a občanských dovedností, které napomáhají formování žákovských postojů,
názorů a rozvoji vlastní osobnosti. Výuka matematiky byla z větší části didakticky
a metodicky promyšlená, v hodinách byl kladen důraz na procvičování i opakování učiva.
Společné opakování již probraného učiva nebo odvozování nových poznatků podporovalo
pochopení probíraných jevů v širších souvislostech. V hospitovaných hodinách odborného
vzdělávání převládala efektivní žákovská spolupráce na konkrétních úkolech ve vazbě
na odbornou praxi s využitím aktualizace témat a poznatků z praktického vyučová ní.
Identifikovaným žákům se vzdělávacími potřebami učitelé poskytovali odpovídající prostor
pro plnění zadaných úkolů, poskytovali individuální podporu a dopomoc prvního kroku.
Pedagogy iniciovaná a podporovaná žákovská spolupráce umožňovala žákům zažít úspěch
a přispívala k rozvoji pozitivního přístupu žáků ke vzdělávání i vzájemných vztahů
ve skupině.
Účinnost výuky v menší části sledovaných hodin, převážně všeobecně vzdělávac íc h
předmětů, snižovaly některé dílčí metodické a didaktické nedostatky. Převaha frontální
formy výuky s dominancí učitele a předávání hotových poznatků vedla k nedostatečnému
zapojení žáků do vzdělávání. Nízká míra využití aktivizujících metod a forem se projevovala
jednotvárností výuky, nižší dynamikou hodiny i menší motivací žáků k učení. V části
hospitovaných hodin učitelé opomíjeli účelnou vstupní motivaci, v průběhu ani v závěru
vyučovací hodiny si dostatečně neověřovali efektivitu vzdělávacího procesu. Poskytovaná
zpětná vazba tak nebyla pro všechny žáky dostatečná. Na položené otázky často odpovídali
vyučující dříve než žáci, neadresně položené dotazy cíleně neumožňovaly zapojení méně
aktivních žáků do výuky. Grafický záznam řešení matematických úloh ne vždy přispíva l
k názornosti výuky. Neefektivní využití práce s chybou nepodporovalo proces učení žáků.
V některých hodinách jazykového vzdělávání nebyly efektivně rozvíjeny komunikač ní


                                           4/9
a řečové dovednosti i při malém počtu žáků ve skupině. Pouze někteří vyučující využíva li
ocenění dílčích pokroků žáků k jejich povzbuzení a poskytovali jim průběžnou efektivní
zpětnou vazbu využitelnou v dalším procesu učení. Méně časté využití didaktické techniky,
didaktických pomůcek a různých informačních zdrojů v některých případech dostatečně
nepodporovalo názornost výuky. Všichni žáci plnili převážně stejné typy úloh bez odlišné
míry obtížnosti, gradované úkoly nebyly využity. Výuka rovněž nebyla vhodně
diferencována s ohledem na žáky se zájmem či s rychlejším tempem práce, jejich vzdělávac í
potenciál tak nebyl plně využit. Ojediněle pedagogové respektovali rozdílné pracovní tempo
žáků, poskytovali jim však prostor pro dotazy a individuální podporu. Vyučující jen zčásti
dbali na jazykovou kulturu a jen výjimečně vedli žáky k aktivnímu užívání spisovného
jazyka. Chyběl závěr vyučovací hodiny, jež by vedl ke společnému shrnutí důležitýc h
poznatků a sebereflexi žáků.
Všestranný rozvoj osobnosti žáků s důrazem na prosociální cítění je pravidelně podporován
četnými aktivitami navazujícími na ŠVP, například sportovní kurzy (adaptační, lyžařský
a vodácký), akce s duchovní nebo kulturní tematikou (Klub mladého diváka), zahranič ní
výjezdy a výměnné pobyty, projekty, charitativní akce, tematické a odborné exkurze
a přednášky či zájmově zaměřené aktivity žáků.


                         Hodnocení výsledků vzdělávání
Při poskytování poradenských služeb spolupracuje poradenský tým (výchovná poradkyně,
koordinátorka primární prevence, školní psycholožka) s třídními učiteli i ostatními
pedagogy. Škola průběžně identifikuje individuální potřeby žáků se speciálními
vzdělávacími potřebami, s odlišným mateřským jazykem i žáky ohrožené školním
neúspěchem, poskytuje jim podporu zejména formou individuálního přístupu, např. způsob
ověřování výsledků vzdělávání, cíleně zaměřená nabídka doučování a konzultací, realizace
výuky českého jazyka pro žáky-cizince. Pedagogové mají k dispozici podrobné podklady
pro práci se všemi identifikovanými žáky – vhodné metody výuky, způsob hodnocení žáka,
užití případných kompenzačních pomůcek. Nadstandartní individuální péče je poskytována
žákům se zdravotními obtížemi, ze sociálně znevýhodněného prostředí či s nižším zájmem
o vzdělávání. Do řešení identifikovaných problémů škola systematicky zapojuje zákonné
zástupce žáků. Kariérové poradenství je standardně nastaveno a v rámci praktické výuky
i odborné praxe žáci získávají reálný náhled na své profesní směřování.
Systematická výchovně vzdělávací práce většiny pedagogů umožňuje včasnou identifik ac i
rizikových projevů chování. Prioritou je vytváření důvěryhodného a bezpečného prostředí
pro vzdělávání, jehož nedílnou součástí je řada mimoškolních aktivit napříč ročníky.
Zapracování tematických bloků zaměřených na prevenci sociálně patologických jevů účelně
doplňuje vzdělávací obsah části vyučovacích předmětů. V rámci nastavených preventivníc h
mechanismů jsou přínosné pravidelné třídnické hodiny, které umožňují cíleně pracovat
s konkrétními problémy v daném třídním kolektivu. Výchovné působení a spolupráce
se školním kaplanem napomáhá mj. i k posilování kolektivních vazeb a předcházení školní
neúspěšnosti. Systém zvolených preventivně vzdělávacích mechanismů je funkční
(např. individuální konzultace a intervence, úzká spolupráce pedagogů se zákonnými
zástupci), jednotně nastavená pravidla hodnocení chování jsou účinně uplatňována.
Výsledky vzdělávání žáků jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, ústní a písemné práce žáků, žákovské prezentace, cvičné didaktické


                                           5/9
testy a ověřování znalostí v odborných předmětech k profilové části MZ od předmaturitního
ročníku. Rozvoj odborných kompetencí žáků je pravidelně vyhodnocován zejména
při evaluaci žákovských projektů a praktické činnosti v odborném vyučování. Žáci obou
oborů sestavují v průběhu odborného vzdělávání podrobná portfolia se záznamem všech
realizovaných odborných aktivit. Toto portfolio pak předkládají při konání profilo vé
maturitní zkoušky a zároveň jim poskytuje přehled o oboru v reálné praxi. Škola využívá
externího ověřování výsledků vzdělávání, v testování ČŠI dosahuje většinou průměrnýc h
výsledků. Na základě analýzy výsledků vzdělávání jsou vedením školy přijímána opatření,
která se promítají do úpravy kurikulárních dokumentů a směřují ke zlepšení výchovně
vzdělávacího procesu. Od posledního inspekčního hodnocení došlo k výraznému poklesu
v počtu neprospívajících žáků v průběhu i při ukončování vzdělávání. Ve sledovaném
období posledních dvou školních let došlo také k významnému poklesu počtu zameškanýc h
hodin. Důsledný přístup k omlouvání nepřítomnosti žáků a systematická práce třídníc h
učitelů se odrazily v minimálním počtu hodin neomluvené absence. Motivační oceňování
a cílené zapojování žáků do různých rozšiřujících vzdělávacích aktivit napomáhá rozvoji
jejich klíčových kompetencí. Počet pochval výrazně převažuje nad uloženými kázeňskými
opatřeními.
Výsledky žáků jsou v průběhu vzdělávání stabilní. Ve sledovaném období posledních
dvou školních let se mírně zvýšil podíl žáků prospívajících s vyznamenáním. Pozitivním
výsledkem jsou vysoké počty žáků s uzavřenou klasifikací k 30. 6. daného školního roku
(92 %). Výsledky vzdělávání žáků se SVP nebo s OMJ jsou srovnatelné v porovnání s žáky
intaktními.
Výsledky žáků při ukončování vzdělávání zpravidla korespondují s jejich hodnocením
v průběhu studia. Hrubá neúspěšnost žáků školy ve společné části maturitní zkoušky,
tj. podíl počtu žáků neúspěšných u maturitní zkoušky a zkoušku nekonajících z celkového
počtu přihlášených žáků, je však dlouhodobě vyšší. Ve sledovaném období dvou školních
let sice došlo k výraznému poklesu z 32 % na 14 %, přesto v celostátním srovnání v rámci
skupiny stejných oborů vzdělání zůstává hrubá neúspěšnost významně vyšší. Z podrobných
výsledků maturitní zkoušky dále vyplývá, že úspěšní žáci se výrazněji zlepšili
v didaktických testech z anglického jazyka, v českém jazyce zůstávají jejich výsledky téměř
na stejné úrovni, v rámci ČR mírně horší, z matematiky zkoušku nikdo neskládal.
V profilové části MZ obvykle neuspějí jen jednotlivci, míra hrubé neúspěšnosti je však
zvyšována počtem přihlášených, ale zkoušku nekonajících žáků.
Škola vytváří motivační prostředí pro podporu žáků s větším zájmem o studovaný obor,
např. žáci školy se často umisťují na předních místech v psychologické olympiádě. Kvalitu
poskytovaného vzdělávání dokládá i uplatnitelnost absolventů na trhu práce, více jak
polovina z nich se realizuje v oblasti vystudovaného oboru. Úspěšní absolventi rovněž
pokračují v dalším vzdělávání ve studijních oborech s navazujícím zaměřením.


                                        Závěry
Vývoj školy
Od posledního inspekčního hodnocení došlo ke změně na pozici ředitelky školy. Zvýšil
se počet žáků i pedagogů, snížil se počet zástupkyň ředitelky. V souladu s upravenou
koncepcí rozvoje školy byla přijata opatření, která se promítla do snížení absence žáků
i počtu neprospívajících žáků. Vedení školy průběžně zlepšuje vybavení školy a materiá lní
zázemí pro vzdělávání. Škola si udržuje vysoký standard odborného vzdělává ní
a poskytování účinné podpory žáků se speciálními vzdělávacími potřebami.


                                           6/9
Silné stránky
– škola kontinuálně naplňuje koncepci poskytovaného odborného vzdělávání; (1.1)
– přínosná spolupráce s četnými sociálními partnery a výběr smluvních pracovišť
  umožňuje realizaci odborného vzdělávání na vysoké úrovni; (1.5)
– aktivní přístup ředitelky školy ke zkvalitňování materiálních podmínek školy, vybavení
  učeben a odborných pracovišť v prostorách školy; (2.4)
– účinně nastavený systém podpory žáků se SVP i ze sociálně znevýhodněného prostředí,
  včetně vhodné metodické podpory pedagogů, se pozitivně promítá do realizace
  vzdělávání. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– méně účinná hospitační činnost vedení školy, chybí konkrétní doporučení pro zkvalitně ní
  výuky a vzdělávání, včetně důsledné následné kontroly účinnosti přijatých opatření; (2.1)
– v části výuky všeobecně vzdělávacích předmětů méně efektivní časové a organizač ní
  rozvržení činností, nižší míra využití aktivizujících metod a kooperativních forem práce,
  průběžné evaluace a didaktického závěru vyučovací jednotky pro závěrečnou reflexi
  výuky; (4.2)
– nižší míra diferenciace výuky vzhledem k žákům s větším zájmem o vyučovaný předmět
  nebo rychlejším tempem práce v části vyučovacích hodin všeobecně vzdělávac íc h
  předmětů; (4.3)
– dlouhodobě přetrvávající vyšší než průměrná hrubá neúspěšnost žáků školy ve společné
  části maturitní zkoušky při ukončování vzdělávání; (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– nastavit důsledný kontrolní systém s cílem poskytovat pedagogům kvalitní zpětnou vazbu
  o úrovni jejich pedagogické práce,
– hospitační činnost cíleně směřovat ke konkrétním doporučením pro zkvalitnění výuky
  a průběhu vzdělávání, důsledně sledovat účinnost přijatých opatření, sdílet závěry
  z hospitační činnosti s pedagogy na různých úrovních,
– v souladu s koncepčními záměry zacílit vzdělávání pedagogů na aktivizační metody
  a formy výuky a organizaci práce v hodině podporující diferenciaci výuky, způsob
  formativního hodnocení žáků a jejich vedení k vzájemnému hodnocení i sebehodnocení,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
– ve vyšší míře uplatňovat diferenciaci a individualizaci ve výuce vzhledem k rozdílným
  schopnostem a pracovnímu tempu žáků,
– více zapojovat žáky do evaluačního procesu, podporovat vzájemné hodnocení podle
  stanovených kritérií a sebereflexe vlastního pokroku,



                                            7/9
– přijmout účinnější opatření vedoucí ke zlepšení výsledků vzdělávání žáků ve společné
  části maturitní zkoušky.




                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina školské právnické osoby Střední odborná škola sociální svaté
      Zdislavy, vydaná Českou provincií Kongregace Dcer Božské Lásky, Opava,
      Rooseveltova 47, dne 25. 1. 2006
 2.   Jmenovací dekret ředitelky školské právnické osoby Střední odborná škola sociální
      svaté Zdislavy, se sídlem Ječná 527/33, Nové Město, Praha 2, čj.: 43/19, ze dne
      9. 8. 2019, s účinností od 1. 9. 2019 do 31. 8. 2025
 3.   Koncepce SOŠS sv. Zdislavy a její strategie – platná k termínu inspekční činnosti
 4.   Školní vzdělávací programy pro obory vzdělání, včetně aktualizací, platné k termínu
      inspekční činnosti: 68-43-M/01 Veřejnosprávní činnost, 75-41-M/01 Sociální
      činnost
 5.   Krátkodobý roční akční plán SOŠS sv. Zdislavy platný k termínu inspekční činnosti
 6.   SWOT analýza pracoviště 2023 – Střední odborná škola sociální sv. Zdislavy
 7.   Školní řád pro školní rok 2023/2024 platný k termínu inspekční činnosti
 8.   Záznamy z pedagogických rad a provozních porad, školní roky 2022/2023
      a 2023/22024 vedené k termínu inspekční činnosti
 9.   Záznamy z jednání předmětových komisí – školní roky 2022/2023 a 2023/2024
      platné k termínu inspekční činnosti
10.   Rozvrhy hodin ve školním roce 2023/2024 platné k termínu inspekční činnosti
11.   Vybraný vzorek z evidence žáků (školní matrika) vedené k termínu inspekční
      činnosti
12.   Výběr z personální dokumentace pedagogických pracovníků školy vedené k termínu
      inspekční činnosti
13.   Dlouhodobý plán DVPP platný k termínu inspekční činnosti
14.   Plán DVPP a Přehled DVPP – školní roky 2022/2023 a 2023/2024 platné k termínu
      inspekční činnosti
15.   Plány kontrolní a hospitační činnosti 2023/2024 platný k termínu inspekční činnosti
16.   Přehled hospitační činnosti školy – školní roky 2022/2023 a 2023/2024 vedené
      k termínu inspekční činnosti


                                          8/9
17.   Výroční zprávy o činnosti školy – školní roky 2021/2022 a 2022/2023
18.   Dokumentace školní poradenského pracoviště – školní roky 2022/2023 a 2023/2024
      vedená k termínu inspekční činnosti
19.   Koncepce výchovného poradenství školy, z ledna 2022, platná k termínu inspekční
      činnosti
20.   Záznamy z práce třídních učitelů se třídou – školní roky 2022/2023 a 2023/2024
      vedené k termínu inspekční činnosti
21.   Finanční vypořádání dotací poskytnutých ze státního rozpočtu v roce 2022
22.   Účetní uzávěrka za období 2022


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Mgr. Ivana Kučerová, školní inspektorka
 Mgr. et Bc. Lenka Rose, školní inspektorka
 Bc. Hana Vejdovská, kontrolní pracovnice


21. 12. 2023




                                            9/9
