                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1881/25-M
                                      Sp. zn. ČŠIM-S-415/25-M


Název                               Střední škola gastronomie a služeb, Přerov, Šířava 7
Sídlo                               Šířava 670/7, Přerov I-Město, 750 02 Přerov
E-mail                              info@sirava.cz
IČO                                 00 577 227
Identifikátor                       600 171 361
Právní forma                        příspěvková organizace
Zastupující                         Ing. Martin Kovář
Zřizovatel                          Olomoucký kraj
Místo inspekční činnosti            Šířava 670/7, Přerov
                                    nábř. Protifašistických bojovníků 273/21, Přerov
Inspekční činnost na místě          12. − 14. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola gastronomie a služeb, Přerov, Šířava 7 (dále „škola“, „subjekt“) vykonává
činnost střední školy, školní jídelny a školní jídelny – výdejny.
Škola poskytuje střední stupeň vzdělání s výučním listem a střední stupeň vzdělání
s maturitní zkouškou. Ve školním roce 2025/2026 realizuje v denní formě vzdělávání obory
vzdělání 29-54-H/01 Cukrář, 66-51-H/01 Prodavač, 65-51-H/01 Kuchař-číšník, 69-51-H/01
Kadeřník, 65-42-M/01 Hotelnictví, 69-41-L/01 Kosmetické služby a 64-41-L/51 Podnikání,
který realizuje i v dálkové formě vzdělávání. Ve školním roce 2025/2026 ke dni inspekční
činnosti škola vzdělávala 629 žáků. Škola rovněž provozuje doplňkovou ekonomickou
činnost realizovanou převážně v gastronomických oborech. Výuka praktického vyučová ní
probíhá na pracovištích odborného výcviku v budově školy, na odloučených pracovištíc h
v Přerově a Prostějově a na smluvních pracovištích. Žáci se stravují ve školní jídelně –
výdejně, která je součástí budovy školy, a ve školní jídelně ve středisku odborné přípravy
Restaurace Bečva. Škola je zapojena do projektu získávání dílčích kvalifikací v oblasti
gastronomie.
Informace o škole jsou publikovány prostřednictvím výroční zprávy o činnosti školy
a webových stránek (www.sirava.cz).


                         Hodnocení podmínek vzdělávání
Realizaci koncepčních záměrů školy podporuje jejich realistické a srozumitelné pojetí
opřené o SWOT analýzu, která jasně identifikuje silné a slabé stránky, příležitosti i hrozby.
Spolupráce s profesními organizacemi a zejména se středními školami obdobného zaměření
zajišťuje nezbytné propojení teoretického odborného vzdělávání s praxí a zároveň přispívá
k rozvoji sociálních kompetencí žáků i formování jejich profesního směřování. Koncepční
cíle jsou v souladu s aktuálními trendy a škola vhodně využívá odborné kompetence žáků
také při své veřejné prezentaci. Při organizaci akcí spolupracuje se soukromými firma mi
i institucemi veřejné správy a sociální sféry. Velmi přínosná je také spolupráce se
zahraničními partnery, která přispívá ke zkvalitnění praktického vyučování. Každoročně se
významný počet žáků, zejména z gastronomických oborů, účastní zahraničních pracovních
pobytů.
Řízení školy je založeno na úzké spolupráci ředitele s jeho zástupci a předsedy
předmětových komisí. Sdílení informací je zajištěno prostřednictvím pravidelných porad
vedení, jednání pedagogické rady i metodických orgánů. Jednání předmětových komisí se
zaměřují především na organizační záležitosti, výměnu námětů do výuky a na shrnuté
vyhodnocení výsledků vzdělávání během studia i při jeho ukončování.
Výuku zajišťuje kvalifikovaný pedagogický sbor. Ředitel školy poskytuje učitelům
pravidelnou zpětnou vazbu prostřednictvím hospitační činnosti, která je rovnoměrně
rozložena mezi všeobecně vzdělávací a odborné předměty i mezi obory s maturitní zkouškou
a obory s výučním listem. Přestože se škole od minulé inspekční činnosti podařilo zkvalitnit
některé pedagogicko-didaktické aspekty výuky, nejsou dosud dostatečně uplatňová ny
individualizované metody práce a podpůrná opatření pro žáky se speciálními vzdělávac ími
potřebami nebo žáky nadané. Rovněž se dosud nepodařilo odstranit některé přetrvávajíc í
nedostatky, zejména omezené využívání formativního hodnocení, sebehodnocení
a vzájemného hodnocení žáků, nedostatečnou práci s různými informačními zdroji a méně
důsledné vedení žáků ke kritickému myšlení. Rezervy jsou zatím patrné i v oblasti analýzy
výsledků vzdělávání žáků.


                                            2/9
Pedagogický sbor je průběžně doplňován o nové členy, kterým je poskytována metodická
podpora uvádějícího učitele a systematická pomoc při jejich adaptaci. Pozitivním prvkem
jsou vzájemné hospitace pedagogů, které podporují sdílení zkušeností a přispívají ke
zkvalitňování výuky. Ředitel školy účelně podporuje profesní rozvoj pedagogickýc h
pracovníků a vytváří podmínky pro jejich další vzdělávání, jehož plánování vychází z potřeb
a finančních možností školy a zohledňuje individuální zájmy učitelů. Realizo va né
vzdělávací akce prohlubují odborné znalosti a dovednosti pedagogů a jsou v souladu
s prioritami školy.
Vedení školy pravidelně monitoruje celkové klima školy pomocí dotazníkových šetření
s cílem zajistit příznivé prostředí pro vzdělávací proces a osobnostní rozvoj žáků.
Systematicky jsou sledovány nejen podmínky ovlivňující školní atmosféru, ale také úroveň
kognitivních a sociálních kompetencí žáků. Tento postup umožňuje včasnou identifik ac i
možných problémů a následné efektivní plánování i realizaci opatření ke zlepšení
vzdělávacího prostředí a podpory rozvoje žáků. Škola tak efektivně využívá dostupné
nástroje ke sledování a vyhodnocování školního klimatu, což přispívá k jeho dlouhodobému
zlepšování.
Hospodaření školy využívající vícezdrojové financování umožňuje zajistit její plynulý chod
i realizaci školních vzdělávacích programů. Vedení školy cíleně sleduje nejen klima školy,
ale i prostředí a materiální vybavení subjektu s cílem vytvoření bezpečného, funkčního
a zároveň příjemného prostředí pro práci učitelů i žáků. Škola disponuje dostatečným
množstvím didaktické techniky i učebních pomůcek pro výuku všeobecně vzdělávac íc h
i odborných předmětů. Od minulé inspekční činnosti došlo k dalšímu zkvalitnění materiálně
technického zázemí pro vzdělávání (např. nová počítačová učebna, nový kadeřnický salón
pro praktické vyučování).


                          Hodnocení průběhu vzdělávání
Průběh středního vzdělávání byl sledován ve všeobecně vzdělávacích i odborných
předmětech a v praktickém vyučování. Výuka probíhala v souladu se stanovenými
vzdělávacími cíli, s přihlédnutím k dosavadním znalostem žáků i k jejich přípravě na
maturitní a závěrečnou zkoušku. Hodnocené vyučovací hodiny byly po odborné stránce
kvalitně připravené, vzdělávací obsah byl aktualizován v souladu se současnými poznatky
a byl podpořen pedagogickými zkušenostmi a profesní jistotou učitelů. Vyučující vhodně
zařazovali mezipředmětové vztahy a zdůrazňovali význam získaných kompetencí pro další
studium, profesní praxi i osobní život.
Společným rysem sledované výuky byla pozitivní pracovní atmosféra. Žáci respektovali
komunikační pravidla, prokazovali osvojené pracovní návyky a odpovídající míru znalostí
a dovedností. Do výuky se zapojovali aktivně a zodpovědně. Pedagogové kromě frontální
výuky uplatňovali i další formy práce, včetně řízených rozhovorů a časté práce ve dvojicích
či skupinách, kde žáci efektivně spolupracovali. Metody podporující kritické myšle ní,
problémové či badatelské vyučování a systematická práce s externími zdroji byly využívá ny
omezeně. Chyběly rovněž širší příležitosti k rozvoji argumentačních dovedností.
Časová i obsahová diferenciace výuky nebyla vždy patrná jak směrem k žákům se
speciálními vzdělávacími potřebami, tak k žákům nadaným. Učitelé zadávali diferenco va né
úkoly jen výjimečně, a ne vždy ověřovali, jak žáci porozuměli probíranému učivu.
K podpoře názornosti výuky byl využíván vhodný učební materiál a audiovizuální technika,
avšak pouze výjimečně byla zapojena interaktivní práce žáků s touto technikou. Zpětná


                                           3/9
vazba byla žákům poskytována převážně formou stručného hodnocení okamžitého výkonu,
formativní hodnocení reflektující individuální pokrok se objevovalo jen ojediněle.
Sebehodnocení a vzájemné hodnocení žáků nebylo součástí výuky ani v jejích závěrečnýc h
fázích. Naopak závěrečné shrnutí hodiny bylo zařazováno pravidelně.
Ve sledovaném odborném výcviku vzdělávací obsah navazoval svou náplní na odborné
předměty teoretické výuky se zaměřením na prohlubování nabytých vědomostí, rozvoj
požadovaných praktických dovedností a pracovních postojů a návyků spojených s výkonem
budoucí profese žáků. Vyučující kladli důraz především na dodržování vymeze nýc h
technologických postupů za účelem dosažení odpovídající kvality a efektivity práce.
Dodržovány při tom byly stanovené zásady bezpečnosti a ochrany zdraví při práci a pracovní
hygieny. Metoda předvádění činností se střídala se samostatnou prací žáků, přičemž žáci
vyšších ročníků pracovali převážně samostatně. Veškeré aktivity probíhaly v přiměřené m
tempu, učitelé vhodným způsobem zohledňovali individuální potřeby žáků. Zručnějš ím
žákům byla nabízena možnost plnění pracovně náročnějších úkolů. Žáci byli vedení
především k účelné společné komunikaci v průběhu práce, logickému uvažování a vzájemné
spolupráci. Vhodnou zpětnou vazbou bylo prověřováno, zda bylo učivo pochopeno a zda
byly zvládnuty požadované praktické dovednosti. Důležité místo ve výuce hrála rovněž
práce s chybou. Učitelé žáky na chyby průběžně upozorňovali, společně pak hledali správná
řešení eliminace vzniklých problémů a diskutovali o možnostech, jak případným
nedostatkům předcházet. Vyučující s využitím zkušeností z vlastní profesní praxe
seznamovali žáky se specifickými poznatky souvisejícími s plněním zadaných úkolů. Kromě
odborných kompetencí byly ve výuce rozvíjeny také požadované klíčové kompetence žáků,
a to především kompetence komunikativní, sociální, personální a kompetence k řešení
problémů.


                         Hodnocení výsledků vzdělávání
Škola sleduje a vyhodnocuje výsledky vzdělávání žáků pomocí běžných interníc h
evaluačních nástrojů, které jsou založeny na soustavném pozorování žáků a na využívá ní
různých forem ústního i písemného zkoušení. Ve vybraných vyučovacích předmětech
pravidelně zařazuje písemné práce většího rozsahu, vstupní a srovnávací testy, jež umožňují
porovnávat dosažené výsledky s očekávanými výstupy školních vzdělávacích programů
a sledovat pokrok žáků v delším časovém horizontu. Vyučující se však omezují převážně na
obecné vyhodnocení těchto prací na úrovni tříd, aniž by následovalo přijetí konkrétních
opatření ke snižování chybovosti a cílenému zlepšení úrovně osvojování vzdělávac ího
obsahu. Škola tak nemá k dispozici podrobný přehled o typech úloh nebo jevech, které
žákům působí největší obtíže, což omezuje možnosti společně optimalizovat podporu jejich
úspěšnosti včetně úprav vzdělávacího obsahu, zkvalitňování metod a forem výuky
a uplatňování individuální podpory. Tato zpětná vazba škole chybí především
ve vyučovacích předmětech zařazených do společné části maturitní zkoušky, kde by
důsledná a systematická analýza výsledků interní evaluace mohla významně přispět
ke zlepšení vzdělávacích výsledků žáků. Škola se také zapojuje do výběrového zjišťová ní
výsledků vzdělávání organizovaného Českou školní inspekcí, v němž však žáci dosahují
slabších výsledků v porovnání s celorepublikovým průměrem. Další školou řízené formy
pravidelného srovnávání dosažených výsledků s jinými školami aktuálně nevyužívá.
Celkové výsledky vzdělávání jednotlivců i tříd jsou pravidelně projednávány na jednáních
pedagogické rady, zatímco předmětové komise se na podrobnější analýze vzdělávac íc h
výsledků podílejí jen v omezené míře. Záznamy z těchto jednání se však zaměřují převážně
na statistické vyhodnocení prospěchu, chování a absence žáků, bez hlubší analýzy


                                           4/9
dosažených výsledků a bez návrhů konkrétních pedagogických opatření. Chybí systematické
vyhodnocování individuální podpory žáků a sledování jejich vzdělávacího pokroku. Škola
si tím dlouhodobě nevytváří podmínky pro efektivní zpětnou vazbu ani pro průběžné
hodnocení účinnosti zavedených opatření.
Dosahované výsledky vzdělávání žáků v jednotlivých vyučovacích předmětech nevykazují
závažné vzájemné odchylky. Při hodnocení výsledků vzdělávání žáků se škola řídí pravidly
uvedenými ve školním řádu. V případech jejich porušení ukládá žákům odpovídajíc í
kázeňská opatření nebo hodnotí jejich chování na vysvědčení sníženým stupněm. Kromě
kázeňských opatření škola využívá k pozitivní motivaci žáků i pochvaly a ocenění
úspěšných žáků. V uvedeném dokumentu však dosud nebyla stanovena kritéria pro různé
váhy klasifikačních stupňů, které škola využívá při výpočtu váženého aritmetické ho
průměrného prospěchu.
Škola má stanovené písemné strategie pro předcházení školní neúspěšnosti žáků, v praxi
je však neuplatňuje dostatečně efektivně. Žáky ohrožené školním neúspěchem identifik uje,
avšak bez návaznosti na návrh konkrétních opatření, která by směřovala ke zlepšení jejich
vzdělávacích výsledků. Někteří z těchto žáků sice využívají doučování a individuá lní
konzultace, účinnost poskytované podpory je však většinou vyhodnocována pouze
neformálně jednotlivými vyučujícími. Systémové a efektivní vyhodnocování dopadu
realizovaných opatření zatím nebylo ze strany vedení školy zavedeno. Pozitivem je, že škola
podporuje i aktivity zaměřené na rozvoj profesních dovedností žáků a umožňuje jim účast
v soutěžích. Tím vytváří příležitosti nejen k prezentaci osvojených teoretických znalostí, ale
také k uplatnění praktických dovedností v reálných podmínkách. Žáci tak mohou rozvíjet
své odborné zájmy a posilovat schopnost samostatné práce v rámci širšího profesního
zaměření.
Výsledky ve společné části maturitní zkoušky měly v období posledních tří let spíše
sestupnou tendenci. Nejslabšího výsledku dosáhla škola v oboru vzdělání Podnikání v roce
2025, kdy hrubá neúspěšnost (tj. poměr žáků neúspěšných ve společné části maturitní
zkoušky nebo zkoušku nekonajících k žákům přihlášeným ke společné části maturitní
zkoušky) vzrostla meziročně z 24,1 % na 39,3 %. V oboru vzdělání Hotelnictví hrubá
neúspěšnost činila 4,2 % v roce 2023 a v roce 2025 vzrostla na 26,1 %. V oboru vzdělání
Kosmetické služby činila hrubá neúspěšnost 4,8 % v roce 2023 a v roce 2025 vzrostla na
22,7 %. Při srovnání výsledků školy s celostátními údaji bylo zjištěno, že ve společné části
maturitní zkoušky dosahovala škola v hodnoceném období většinou horších výsledků, než
činil republikový průměr v rámci dané skupiny oborů vzdělání. V profilové části maturitní
zkoušky však dosáhla lepších výsledků ve srovnání s celorepublikovým průměrem. Tento
vývoj poukazuje na nevyrovnanou úspěšnost žáků, kterou je nutné systematicky sledovat
a pravidelně vyhodnocovat.
Výsledky žáků při ukončování vzdělání závěrečnou zkouškou jsou celkově na dobré úrovni.
Škola dlouhodobě podporuje žáky v přípravě na úspěšné složení zkoušky a daří se jí
motivovat je k úspěšnému ukončení vzdělávání v oborech s výučním listem.
Poradenské služby zajišťuje tým tvořený dvěma výchovnými poradci (jeden současně
vykonává kariérové poradenství), školní metodičkou prevence, psycholožkou a speciální
pedagožkou. Přestože mají pracovníci jasně vymezené kompetence, vzájemná spolupráce
a informovanost nejsou efektivně nastaveny, což se odráží v nejednotném postupu při
podpoře žáků se speciálními vzdělávacími potřebami.
Výchovná poradkyně informuje pedagogy zejména prostřednictvím pedagogické rady,
avšak diferenciace a individualizace ve výuce se projevují jen sporadicky. Uplatňová ní
podpůrných opatření není vedením školy systematicky sledováno a výchovná poradkyně


                                             5/9
nemá kompetenci realizovat hospitace, což částečně omezuje sledování účinnosti podpory.
Talentovaným žákům škola poskytuje příležitosti zejména formou jejich účasti v soutěžích
a volnočasových aktivitách, méně však v rámci výuky.
V oblasti prevence rizikového chování má škola vytvořeny vhodné nástroje a realizuje
systém prevence. Preventivní činnost je podpořena třídnickými hodinami a adaptačními
aktivitami pro žáky prvních ročníků. Realizované programy mají pozitivní dopad na školní
klima a minimalizaci rizikového chování. Činnost školní metodičky prevence význa mně
přispívá k bezpečnému prostředí školy, a to prostřednictvím široké nabídky preventivníc h
programů a cílených akcí reagujících na aktuální potřeby tříd.
Školní psycholožka poskytuje individuální konzultace a podporu žákům v osobních,
studijních i sociálních obtížích. Účinně spolupracuje se speciální pedagožkou, jejíž podpůrná
práce vhodně doplňuje péči o žáky se speciálními vzdělávacími potřebami.
Kariérové poradenství vede žáky k informované volbě dalšího studia. Účinně probíhá ve
spolupráci s úřadem práce, zaměstnavateli i odborníky, často úspěšnými absolventy školy.


                                         Závěry
Vývoj školy
– Od poslední inpekční činnosti došlo k částečnému zlepšení v oblasti průběhu výukového
  procesu.
– Byly nově vybudovány prostory jak pro teoretické vyučování (učebna informač níc h
  technologií), tak pro praktickou výuku (kadeřnický salón).
Silné stránky
– Spolupráce s tuzemskými i zahraničními partnery efektivním způsobem podporují rozvoj
  odbornosti žáků, napomáhají k jejich úspěchům v soutěžích a přispívají k jejich kvalitní
  přípravě na budoucí povolání. (1.5)
– Materiální vybavení pro odborné vzdělávání odpovídá současným trendům a zajišťuje tak
  kvalitní přípravu budoucích absolventů. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretické výuce se žákům zpravidla dostává pouze stručné zpětné vazby k okamžité mu
  výkonu, formativní hodnocení reflektující individuální pokrok a prvky vzájemnýc h
  a sebehodnotících reflexí se zde uplatňují výjmečně. Nebyla vždy účinné podpořena
  snaha o posílení kritického myšlení žáků zejména prostřednictvím práce s různými
  informačními zdroji a badatelských nebo problémových didaktických forem. (4.3)
– Škola nedostatečně analyzuje data získaná z interní evaluace výsledků vzdělávání žáků.
  (5.1)
– Výsledky školy ve společné části maturitní zkoušky v části sledovaného období
  nedosahovaly vždy úrovně průměru dané skupiny oborů vzdělání v rámci České
  republiky. (5.2)




                                             6/9
– Škola ne zcela důsledně provádí systematickou analýzu příčin neúspěšnosti žáků
  a nepřijímá efektivní opatření k jejich zlepšení. Pouze částečně se daří zavádět účinná
  opatření ke zlepšení výsledků žáků ve společné části maturitní zkoušky. (5.4)
– Nedostatečná diferenciace výuky vzhledem k individuálním možnostem žáků
  nepodporuje dostatečné využívání potenciálu pro rozvoj vzdělávacího pokroku žáků se
  speciálními vzdělávacími potřebami a žáků nadaných. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Podpořit rozvoj kritického myšlení žáků zařazováním práce s různými informač ními
  zdroji. Vést je k samostatnému objevování poznatků a efektivnímu vyvozování závěrů.
– Diferencovat výuku zadáváním různých úkolů co do množství a kognitivní náročnosti
  s ohledem na individuální možnosti žáků. Ve výuce věnovat pozornost rovněž nadaným
  žákům a podporovat jejich rozvoj pomocí vhodných vzdělávacích aktivit, jako je
  obohacování výukového obsahu či zadávání specifických úkolů.
– Intenzivněji uplatňovat prvky formativního hodnocení, sebehodnocení a vzájemné ho
  hodnocení žáků.
– Vytvořit jednotný a všemi pedagogy sdílený systém pro hodnocení písemných prací žáků.
  Více uplatňovat motivační zhodnocení práce žáků se stanovením cílů na další vyučovac í
  hodinu a poskytovat jim tak zpětnou vazbu o jejich pokroku a dosažených výsledcíc h
  jejich práce.
– Využívat zdroje informací o dosahovaných výsledcích vzdělávání žáků (např. formou
  externích testovacích nástrojů), které umožní srovnání s výsledky ostatních škol.
– Efektivněji využívat stávající předmětové komise a pedagogickou radu, zlepšit jejich
  hodnoticí činnost. Při jejich jednání přijímat konkrétní opatření v návaznosti na
  průběžnou analýzu výsledků vzdělávání žáků, zpětně vyhodnocovat účinnost těchto
  opatření a následně je upravovat nebo zavádět další opatření.
– Intenzivněji vyhodnocovat účinnost přijatých opatření ke zlepšení úspěšnosti žáků ve
  společné části maturitní zkoušky a provádět hlubší analýzy výsledků v jednotlivýc h
  zkušebních předmětech.
– Ve školním řádu stanovit transparentní zásady pro používání váženého aritmetic ké ho
  průměru při hodnocení výsledků vzdělávání žáků.
– Při hospitační činnosti vedení školy sledovat poskytování podpůrných opatření žákům se
  speciálními vzdělávacími potřebami a rozšířit hospitační činnost výchovné poradkyně
  i na oblast všeobecně vzdělávacích předmětů.
– Více využívat interaktivní formy práce s didaktickou technikou.




                                            7/9
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Plán rozvoje organizace na období 2024 – 2026
 2.   Dokumentace školy podle § 28 odst. 1 školského zákona za školní roky 2024/2025
      a 2025/2026 vedená k termínu inspekční činnosti
 3.   Šetření klimatu školy, školní roky 2020/2021, 2023/2024
 4.   Plán dalšího vzdělávání pedagogických pracovníků pro období 2023-2026 včetně
      seznamu realizovaných akcí, školní rok 2024/2025
 5.   Složka: hospitační záznamy, školní roky 2024/2025, 2025/2026
 6.   Zápisy z jednání předmětových komisí, školní roky 2024/2025, 2025/2026
 7.   Hospitační záznamy, školní roky 2024/2025, 2025/2026
 8.   Přehledy prospěchu tříd, školní rok 2024/2025
 9.   Souhrnné výsledky maturitní zkoušky, jejích částí a předmětů povinných zkoušek
      společné části, roky 2023, 2024 a 2025
10.   Výsledky závěrečných zkoušek, školní roky 2023/2024 a 2024/2025
11.   Strategie předcházení školní neúspěšnosti, ze dne 1. 9. 2025
12.   Písemné práce žáků z matematiky a českého jazyka, školní rok 2024/2025,
      namátkový výběr
13.   Souhrnná dokumentace poradenských služeb ve škole, školní rok 2025/2026, vedená
      k termínu inspekční činnosti
14.   Doklady vztahující se k oblasti bezpečnosti a ochraně zdraví žáků
15.   Doklady vztahující se k finančním podmínkám školy, roky 2024 a 2025
16.   Doklady vztahující se k oblasti školního stravování, školní roky 2024/2025,
      2025/2026
17.   Webové stránky školy (www.sirava.cz) vedené k termínu inspekční činnosti


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském


                                         8/9
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 RNDr. Josef Husárek, Ph.D., školní inspektor
 Mgr. Věra Krakovská, školní inspektorka
 Mgr. David Náhlík, školní inspektor
 Ing. Eva Stachová, kontrolní pracovnice
5. 12. 2025




                                          9/9
