CSI0X00DOJXU




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1415/24-H
                                      Sp. zn. ČŠIH-S-288/24-H


Název                               Vyšší odborná škola, Střední škola, Základní škola
                                    a Mateřská škola, Hradec Králové, Štefánikova 549
Sídlo                               Štefánikova 549, 500 11 Hradec Králové
E-mail                              neslhk.hk@worldonline.cz
IČO                                 62 690 361
Identifikátor                       600 024 016
Právní forma                        příspěvková organizace
Zastupující                         Mgr. Bc. Iva Rindová
Zřizovatel                          Královéhradecký kraj
Místa inspekční činnosti            Brněnská 268, 500 06 Hradec Králové
                                    Šimkova 879, 500 03 Hradec Králové
                                    Štefánikova 549, 500 11 Hradec Králové
Inspekční činnost na místě          4. 11. − 8. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy dle § 174 odst. 2 písm.
c) školského zákona, ve znění pozdějších předpisů.
                                    Charakteristika
Vyšší odborná škola, Střední škola, Základní škola a Mateřská škola, Hradec Králové,
Štefánikova 549 (dále „škola“) je komplexní vzdělávací institucí s celorepubliko vo u
působností a zaměřením na vzdělávání dětí, žáků a studentů se speciálními vzdělávac ími
potřebami (dále „SVP“), zejména s různým stupněm sluchového postižení (neslyš íc í,
nedoslýchaví, uživatelé kochleárních implantátů, ohluchlí, děti CODA), s diagnostikova no u
poruchou řečového vývoje, s vadami zraku a se souběžným postižením více vadami.
Instituce vykonává činnost vyšší odborné školy (dále „VOŠ“), střední školy (dále „SŠ“),
základní školy (dále „ZŠ“), mateřské školy (dále „MŠ“), internátu, školní družiny (dále
„ŠD“), speciálně pedagogického centra (dále „SPC“), školní jídelny (dále „ŠJ“) a školní
jídelny- výdejny (dále „ŠJ-V“).
K termínu inspekce bylo ve 12 třídách MŠ zapsáno 104 dětí, ZŠ pro žáky s narušenou
komunikační schopností a pro žáky se sluchovým postižením poskytovala vzdělávání ve 25
třídách celkem 194 žákům. V SŠ se vzdělávalo ve 22 třídách celkem 148 žáků, z toho 104
žáků v oborech poskytujících vzdělání s výučním listem 33-56-H/01 Truhlář, 82-51-H/02
Umělecký truhlář a řezbář, 65-51-H/01 Kuchař-číšník, 29-54-H/01 Cukrář, 65-51-E/01
Stravovací a ubytovací služby, 29-51-E/01 Potravinářská výroba a 34-53-H/01 Reprodukční
grafik a 44 žáků v oborech vzdělání s maturitní zkouškou 75-31-M/01 Předškolní
a mimoškolní pedagogika, 34-53-L/01 Reprodukční grafik pro média, 64-41-L/51
Podnikání. Ve VOŠ se ve třech třídách vzdělávalo celkem 22 studentů v oborech vzdělání
75-33-N/02 Tlumočnictví českého znakového jazyka a 75-33-N/03 Tlumočnictví českého
znakového jazyka, pedagogické asistentství. V šesti odděleních ŠD bylo zapsáno 61
účastníků zájmového vzdělávání. V internátu bylo ubytováno 71 dětí a žáků a v internátním
bytě Jablíčko dvě děti a tři žáci. SPC evidovalo 1618 klientů z celé republiky z důvodu svého
specifického zaměření.
Školní komplex je rozmístěn v několika budovách. V hlavní budově školy v ulici
Štefánikova sídlí MŠ pro sluchově postižené a s vadami řeči, dále ZŠ, SŠ, VOŠ, SPC,
Centrum komplexní odborné podpory (dále „CKOP“), internát a ŠJ. V ulici Šimkova se
nachází MŠ pro děti s vadami zraku a další ŠJ, v ulici Brněnská MŠ s vadami řeči a ŠJ-V.
Alternativní internátní ubytování Jablíčko pro děti MŠ a žáky ZŠ je zajištěno v pronajatém
bytě v centru města v ulici Střelecká.
Škola získala v roce 2021 Národní cenu kvality České republiky Program excelence 2020,
umístila se na 2. místě v kategorii Chytré inovace a pyšní se oceněním Excelentní
organizace. Ve školním roce 2023/2024 obdržela cenu sociálních služeb Královéhradeckého
kraje 2024 v kategorii Inovace v sociální oblasti. Je členem Světové federace neslyšíc íc h,
Asociace středních pedagogických škol a Asociace vyšších odborných škol.
Informace o škole jsou dostupné na webových stránkách školy www.neslhk.cz.


                         Hodnocení podmínek vzdělávání
Ředitelka školy působí ve vedoucí funkci od roku 1997. Při své řídicí činnosti využívá svých
dlouholetých pedagogických a manažerských zkušeností. Zpracovala jasnou a reálnou
koncepci rozvoje školy, na které se aktivně spolupodílí všichni její zástupci a vedoucí
jednotlivých sekcí, přičemž příslušné koncepční záměry ve střednědobém a krátkodobém
horizontu pravidelně vyhodnocují. Koncepce rozvoje školy zahrnuje všechny její součásti.
Od školního roku 2016/2017 škola vykonává také činnost VOŠ. V SŠ vznikly od školního
roku 2021/2022 nové obory vzdělání (Reprodukční grafik, Pekař). Sociální a poradenské


                                            2/15
služby jsou ve škole realizovány v rámci rané péče od roku 2017 a od roku 2022 jsou součástí
nově vzniklého CKOP pro klienty se sluchovým znevýhodněním. Hlavní vizí školy, kterou
škola systematicky naplňuje, je zajišťovat a rozvíjet komplexní a kontinuální vzdělává ní
a péči pro děti, žáky a studenty se SVP včetně maximální podpory rozvoje jejich jazykovýc h,
komunikačních a sociálních kompetencí s ohledem na jejich plnohodnotné zapojení
do běžného života. Škola dlouhodobě systematicky vytváří žákům s vadami sluchu vhodné
podmínky včetně individualizované podpory k dosahování maximálního pokroku za účelem
jejich osobního a profesního uplatnění v reálném životě.
Nová organizační struktura školy je z pohledu řízení a efektivity činností jednotlivých sekcí
a celého subjektu účelná. Vychází z jasně stanovených pravidel, které jsou formulo vá ny
v dokumentu Manuál systému managementu školy, na jehož základě došlo k přerozdělení
kompetencí členů vedení jednotlivých úseků, inovaci struktur interních dokumentů
a zkvalitnění vnitřního informačního systému. Ředitelka školy účelně delegovala dílčí
kompetence na svého statutárního zástupce a další zástupce nebo vedoucí jednotlivých úseků
(MŠ, ZŠ, SŠ, internát). Sama řídí oblast VOŠ, poradenství, ekonomický úsek a správní
oddělení. Komunikace všech aktérů celé vzdělávací instituce probíhá zejména v rámci
vnitřního elektronického systému a při osobních setkáních. Funkčním prostředkem
pro řízení školského subjektu je kontinuální sdílení informací prostřednictvím pravidelnýc h
porad členů užšího i širšího vedení školy. Pedagogických a provozních porad se účastní dle
potřeby také tlumočníci českého znakového jazyka (dále „ČZJ“). Ze všech jednání jsou
pořizovány zápisy s ohledem na neslyšící pedagogy. Aktivní je činnost jednotlivých součástí
školy, které se v rámci svých předmětových komisí nebo metodických sdružení zabývají
nejen organizačními záležitostmi, ale i průběžnými výsledky vzdělávání dětí, žáků
a studentů a jejich SVP. Hospitační činnost celého širšího vedení je naplánovaná konkrétně
ve všech úsecích na základě ročního plánu hospitací. Zástupkyně ředitelky školy
na jednotlivých pracovištích předškolního vzdělávání vedou systematicky učitele
k pravidelnému zařazování vzájemných hospitací, v rámci celé MŠ vyučující nehospitují.
V ZŠ, SŠ a VOŠ realizují někteří učitelé vzájemné hospitace, které jsou efektivní s ohledem
na sdílení jejich zkušeností.
Výchovně vzdělávací proces zajišťuje četný, ne zcela kvalifikovaný pedagogický sbor
včetně asistentů pedagoga a tlumočníků ČZJ. Mnozí pedagogové studují a doplňují si
potřebné kvalifikační předpoklady pro výkon své činnosti, především v oblasti speciální
pedagogiky. Nekvalifikovanost některých pedagogů v ZŠ pro žáky s narušenou
komunikační schopností měla částečně vliv na kvalitu sledované výuky s ohledem na dílčí
nedostatky v metodické oblasti. Od roku 2017 ve škole působí zmocněnkyně pro marketing
a komunikaci, která je zároveň šéfredaktorkou školního časopisu Doteky, a od roku
2021/2022 manažer kvality, jež se podílí na zefektivnění systému managementu školy.
Provoz SPC zajišťuje tým odborně kvalifikovaných pracovníků s praxí i začínajících, jejichž
uvádění se věnuje vedoucí SPC. Odborný tým účelně doplňují dvě sociální pracovnice, které
zabezpečují jim příslušející agendu. Ředitelka školy věnuje patřičnou pozornost dalšímu
vzdělávání pedagogických pracovníků a jejich profesnímu rozvoji. Vypracovala analýzu
současného stavu, přičemž mezi silné stránky dalšího vzdělávání patří zájem pracovníků
o svůj další odborný rozvoj, vzdělávání týmu tlumočníků, semináře v oblasti ŠVP,
bilingvního vzdělávání, ČZJ, řešení výskytu a předcházení sociálně patologickým jevům,
spolupráce asistenta pedagoga s pedagogem. Další vzdělávání ovlivňuje nedostatek
kvalifikovaných lektorů ČZJ, organizační a finanční náročnost. V uplynulém období se
pedagogičtí pracovníci aktivně zúčastňovali nejrůznějších kurzů zaměřených např.
na nácvik dovedností, vzdělávání dětí a žáků se SVP, logopedii, kurzy ČZJ a své zkušenosti




                                            3/15
navzájem sdíleli. Část akcí DVPP byla hrazena z finančních            prostředků projektů
spolufinancovaných z Evropské unie.
Škola má velmi kvalitní materiální podmínky pro naplňování svých vzdělávacích cílů.
Na školní zahradě (u budovy sídla organizace) byla zvětšena zelená učebna, školní zahrada
je vybavena prvky k environmentální výchově. Na chodbách ZŠ, SŠ a VOŠ byly
vybudovány relaxační koutky a došlo k rekonstrukci některých tříd. Žáci mají k dispozic i
školní knihovnu. V jedné místnosti ZŠ je umístěn snouzelen využívaný žáky coby podnětné
prostředí ke stimulaci smyslů a k odpočinku. Interiér všech budov školy je esteticky
podnětný. V nové moderní přístavbě školy je umístěno CKOP nadstandardně vybavené
diagnostickými, kompenzačními a reedukačními pomůckami, odbornou literaturou, novým
nábytkem a herními prostory pro vlastní realizaci diagnostiky a intervence. Škola je
bezbariérová, vybavena osobním výtahem. Vznikl nový pavilon pro dřevařské obory SŠ
a internát byl kompletně zrekonstruován.
Vedení školy se v uplynulém období podařilo navýšit rozpočet školy o významnou částku
získanou z mimorozpočtových zdrojů. Škola se zapojila do projektů spolufinancova nýc h
z Evropské unie, získala dotaci z Ministerstva práce a sociálních věcí, dary od fyzick ýc h
i právnických osob, účelovou dotaci od Krajského úřadu Královéhradeckého kraje. Zajistila
bezplatné obědy pro žáky ze sociálně znevýhodněného prostředí. Takto získané finanč ní
prostředky efektivně a účelně použila na vybavení školy digitálními učebními pomůckami,
speciálními logo pomůckami a pomůckami pro výuku dětí a žáků s vadami sluchu,
zorganizovala projektové dny, doučování pro žáky ohrožených školním neúspěchem.
V rámci projektu České televize – Adventní koncerty škola získala finanční prostředky
na úhradu nájemného a energií v nájemním internátním bytě. Dalším příjmem školy byly
tržby z produktivní činnost žáků a studentů a zisk z doplňkové činnosti. Škola nevybírá
úplatu za vzdělávání dětí v MŠ, ani za zájmové vzdělávání žáků v ŠD.
Bohaté partnerské vztahy školy výrazně přispívají ke zkvalitnění kontinuálního vzdělává ní
dětí, žáků a studentů školy a komplexní péči o ně s ohledem na jejich budoucí uplatnění
v praxi. Dlouhodobě přínosná je spolupráce se zřizovatelem, školskou radou, spolkem ABC
při škole, mnoha odbornými pracovišti (např. Fakultní nemocnicí Hradec Králové, Centrum
kochleárních implantací v Praze), neziskovými organizacemi, zaměstnavateli, profesními
organizacemi nebo školami různého typu. Škola je fakultní školou Filozofické fakulty
Univerzity Karlovy v Praze a Univerzity Hradec Králové, jejichž studenti ve škole
vykonávají souvislou praxi. Významné je zahraniční partnerství. S Univerzitou v Trnavě
probíhá spolupráce v oblasti vzdělávání tlumočníků slovenského znakového jazyka. V rámci
dlouhodobého mezinárodního projektu Spread the Sign za účasti 32 zemí se škola
spolupodílela na vytvoření internetového mezinárodního slovníku znakových jazyků, který
se neustále rozšiřuje o jednotlivé obory.
Všichni poradenští pracovníci CKOP nadstandardně spolupracují s dalšími poradenskými
zařízeními, lékaři, klinickými psychology, logopedy i dalšími odborníky, jedna speciální
pedagožka je krajskou koordinátorkou logopedické péče. Kladou maximální důraz
na mezioborovou spolupráci, kterou považují za přirozenou součást poskytované
poradenské činnosti. Významně se podílejí na zkvalitnění mezirezortní spolupráce napříč
ministerstvy školství, zdravotnictví, práce a sociálních věcí v oblasti propojení komplexní
péče o klienty se sluchovým postižením. Zapojují se do mezinárodních aktivit, kde například
ve spolupráci s Gallaudetovou univerzitou ve Washingtonu získávají nové znalosti
a dovednosti, pracují na inovativních přístupech či si prohlují dovednosti ve vytváření
aplikací pro tvorbu animací a příběhů v ČZJ. Škola dlouhodobě spolupracuje s touto školou
v oblasti výuky cizích jazyků pro neslyšící.



                                           4/15
                          Hodnocení průběhu vzdělávání
Promyšlená organizace vzdělávání v MŠ, ZŠ, SŠ a VOŠ přispívá k cílené podpoře dětí, žáků
a studentů školy. Škola nabízí bilingvní program vzdělávání pro děti a žáky s těžkou
sluchovou vadou (systém ČZJ a český jazyk) nebo oddělený program výuky pro děti a žáky
se středně těžkou sluchovou vadou a s kochleárním implantátem (orální systém). Děti, žáci
a studenti se sluchovými vadami a s vícečetným zdravotním znevýhodněním jsou do tříd
a skupin rozdělováni dle jejich individuálních potřeb, což zvyšuje efektivitu vzdělává ní.
Mezi využívané metody výuky patří zejména vizualizace učiva a manipulačně vizuá lní
metoda při výuce českého jazyka a anglického jazyka. V případě potřeby je ve výuce
nebo na různých školních akcích přítomen tlumočník ČZJ.
Organizace vzdělávání na všech pracovištích MŠ úzce souvisí se SVP dětí a navazuje
na každodenní odbornou individuální péči. Ve třídách trvale vyučují dvě speciální
pedagožky, což výrazně podporuje individuální přístup a zohlednění potřeb dětí
a diferenciaci vzdělávacích obsahů v průběhu vzdělávání. Ve všech vzdělávacích blocích
vládla příjemná, přátelská atmosféra, předškolní vzdělávání bylo organizačně velmi dobře
připraveno. Spontánní a řízené činnosti byly vzájemně provázané. Nabídka činností byla
vždy rozmanitá a pestrá. Vyučující připravovaly dětem přiměřené vzdělávací aktivity
pro samostatnou práci i v malých skupinách. Děti si převážně vybíraly námětové
a společenské hry. Volily si aktivity podle svého přání, některé z nich upřednostňo va ly
výtvarné či pracovní činnosti. V průběhu inspekce učitelky dostatečně využívaly speciální
didaktické pomůcky k rozvoji logického myšlení a preferovaly prožitkové a sociální učení.
Zvolené činnosti motivačně navazovaly na realizované téma a směřovaly k vytváření
klíčových kompetencí. Vzdělávací záměry byly stanovené reálně, zohledňovaly úroveň
vědomostí a dovedností dětí s respektováním jejich SVP. Používané speciálně pedagogické
přístupy vypovídaly o velmi dobré úrovni poskytované odborné péče. Pozitivní dopad
na děti měla součinnost vyučujících a asistentek pedagoga, která se projevovala
při připravených činnostech vzdělávacího charakteru v průběhu dne. Adresné hodnocení
ze strany pedagogů děti pozitivně motivovalo a poskytovalo jim odpovídající zpětnou vazbu
k dosaženým výsledkům. Učitelky vedly děti v rámci jejich možností k sebereflexi
a ke vzájemnému vrstevnickému hodnocení, přiměřeným způsobem využívaly hodnocení
celé skupiny, objevovaly se prvky formativního hodnocení dětí. Pobyt dětí venku učitelky
realizovaly na všech pracovištích každodenně, řízené a spontánní činnosti byly provázané
s poznáváním okolí školy i volným pohybem. Uspořádání činností v průběhu odpoledního
bloku respektovalo individuální potřebu spánku všech dětí. Vzdělávací program školy byl
v tuto dobu vhodně obohacován o pestrý výběr rozšiřujících aktivit.
V převážné většině hospitovaných hodin v ZŠ pro žáky s narušenou komunikační schopností
panovala příjemná pracovní atmosféra. Pedagogové k žákům zaujímali respektující přístup
a napomáhali vytvářet psychicky bezpečné prostředí, ve kterém se žáci neobávali chybovat,
požádat o pomoc a sdělovat své myšlenky. Mnozí učitelé zdařile využili práci s chybou,
vedoucí k hlubší zkušenosti, díky které si žáci lépe zapamatují dané poznatky. Vyučovací
hodiny byly obvykle dobře promyšlené a připravené. Většina učitelů v úvodu sdělila téma,
případně obsah a sled vzdělávacích činností. Ne vždy ale dokázali jasně a srozumite lně
definovat vzdělávací cíl, ze kterého by bylo zřejmé, co se mají žáci v hodině naučit. Aktivní
zapojení žáků do výuky bylo závislé na účelnosti použitých vyučovacích metod a forem.
Ve většině hospitovaných hodin volili vyučující frontální formu výuky, obvykle s kvalitně
vedeným řízeným rozhovorem. Učitelé málo a nedostatečně efektivně využíva li
kooperativní formy práce žáků, při kterých by měli žáci také možnost rozvíjet spolupráci.
Nedostatkem převážné většiny hospitovaných hodin byla absence diferenciace probíraného


                                            5/15
učiva nebo činností zohledňujících rozdílnou úroveň schopností a dovedností žáků. Žáci
nedostávali příležitost vybírat si z úloh odlišné kognitivní náročnosti, někteří učitelé alespoň
akceptovali jejich rozdílné pracovní tempo zadáním úkolu navíc či umožněním volby
množství řešených úloh. Potenciál tandemové výuky, realizované v některých
hospitovaných hodinách, nebyl dostatečně využit k individualizaci výuky a zajištění
rozdílných vzdělávacích potřeb jednotlivých žáků, ale spíše ke vzájemné podpoře
vyučujících. Pedagogové rovněž nevytvářeli žákům příležitosti k práci s různými zdroji
informací, či k vlastnímu objevování a vyvozování závěrů a poznatků. Pouze někteří z nich
rozvíjeli kritické myšlení žáků tím, že po nich vyžadovali zdůvodňování jejich odpovědí
a názorů. Někteří učitelé zdařile propojovali probírané učivo s praktickým životem
a využívali mezipředmětové vztahy. Často také používali digitální technologie, ať už
k prezentacím nového učiva, či procvičovaní již probraného, pouze minimálně však s nimi
pracovali samotní žáci. V hospitovaných hodinách vyučující oceňovali okamžité výkony
žáků slovními pochvalami a v jejich práci je podporovali. Poskytovaná zpětná vazba ale
postrádala formativní charakter, který by měl pro žáky vyšší výpovědní hodnotu o jejich
pokroku a více by je motivoval k další práci. Někteří pedagogové shrnuli na konci hodiny
probrané učivo, pouze minimum z nich ale využilo sebereflexi žáků s ohledem na vzdělávac í
cíl. Vrstevnické hodnocení se ve sledovaných hodinách neobjevilo.
Hospitovaná výuka ve třídách ZŠ pro žáky se sluchovým postižením byla vedena na velmi
vysoké odborné i metodické úrovni s efektivním využitím vizuálně podnětných
prostorových podmínek a rozmanitých pomůcek. Pedagogové svým klidným a vstřícným
přístupem k žákům, s opravdovým zájmem o ně a jejich pohodu vytvářeli velmi příjemno u
atmosféru a psychicky bezpečné prostředí. Žáci dodržovali nastavená pravidla chování,
s nimiž pedagogové funkčním způsobem pracovali. Přirozeně, laskavě vedli žáky k jejich
dodržování, poskytovali jim řád a jistotu. Důsledně individualizovali práci žáků dle jejich
vzdělávacích potřeb a možností, a to i s ohledem na společné vzdělávání žáků z více ročníků
v jedné třídě. Velmi empaticky vnímali aktuální situaci ve třídě i reakce jednotlivých žáků
a tomu operativně přizpůsobovali další průběh výuky. Činnost žáků i zadávané úlohy byly
diferencovány jak dle kognitivní náročnosti, tak s ohledem na rozdíly v jejich osobním
pracovním tempu. Vyučující účelně využívali menší počet žáků ve třídách a kvalitní
spolupráci s asistenty pedagoga, včetně jejich vhodného metodického vedení,
pro cílevědomou a citlivou podporu žáků při samostatné práci. Promyšleným střídání m
činností podněcovali a udržovali pozornost a zájem žáků. Motivovali je pozitivní zpětnou
vazbou, a to i účinnou formativní formou. Průběžně si u žáků ověřovali reálné porozumění
zadání práce i dosažené výsledky, vhodnými návodnými otázkami je vedli k vyvození řešení
či správným odpovědím i k jejich zdůvodnění a obhájení. Důsledně dbali na samostatnost
a aktivní roli žáků v jejich vzdělávání a vlastní zvládnutí veškerých činností. Výuku náležitě
propojovali s běžným životem a zkušenostmi žáků, kladli důraz na její smysluplno st
a přínosnost pro jejich praktický život. Pro posílení efektivity výuky vedené slyšícími učiteli
u žáků preferujících ČZJ působil ve třídách tlumočník.
Sledovaná výuka teoretických předmětů středního vzdělávání vykazovala velmi dobrou
úroveň, zahrnovala kvalitní přípravu pedagogů, vhodné využití názorného materiálu
a adekvátně zvolené formy i metody vzdělávání vzhledem k obsahu učiva a počtu žáků.
Vyučující žáky průběžně motivovali k plnění zadaných úkolů. Byli k žákům vstřícní
a empatičtí. Žáci v klidné atmosféře pracovali se zájmem. Vyučující většinou v úvodu
hodiny seznámili žáky s tématem a jen v části sledovaných hodin také se vzdělávacím cílem.
Pedagogové respektovali individuální komunikační možnosti a SVP jednotlivých žáků,
účelně diferencovali zadání úkolů s ohledem na jejich studijní předpoklady, zdravotní stav
i psychické rozpoložení. Učivo bylo vyvozováno na základě vlastních zkušeností žáků


                                             6/15
z reálného života a efektivně mezioborově propojováno. Komunikace ve výuce byla
založena na vzájemné důvěře, vyučující znali dorozumívací možnosti žáků a účelně
vytvářeli podmínky pro odstraňování komunikačních bariér využíváním vhodné digitá lní
technologie a za pomoci tlumočníka ČZJ. Na rozdíl od minulé komplexní inspekční činnosti
bylo v závěru hodin pravidelně shrnováno probrané učivo, avšak nadále zůstává prostor
ke zlepšení zpětné vazby poskytované učiteli žákům prostřednictvím formativního
hodnocení vzhledem ke vzdělávacímu cíli a k sebehodnocení i vrstevnickému hodnocení
žáků s ohledem na jejich vzdělávací pokrok.
Efektivitu výuky v praktickém vyučování v SŠ zvyšuje funkční organizace vzdělává ní
(rozdělení do skupin podle stupně sluchového postižení, jazykových a komunikač níc h
preferencí žáků), personální zajištění výuky (přítomnost pedagoga a tlumočníka do ČZJ)
a kvalitní materiální zázemí. Společným znakem všech hospitovaných hodin praktické
výuky byl výrazně individualizovaný a vstřícný přístup vyučujících k žákům i poskytování
cílené podpory žákům podle jejich potřeb (prostor pro dotazy, dopomoc, průběžná zpětná
vazba). Ve většině hodin zkušenost vyučujících a jejich zaujetí pro příslušný obor přispíva ly
k účinnému rozvoji odborných kompetencí žáků. Hospitovaná výuka měla promyšle no u
strukturu s jasným stanovením cíle a tématu, byla organizačně a metodicky dobře připravena
a zvládnuta. Převládaly dovednostní praktické činnosti, samostatná práce žáků doplněná
bezprostřední zpětnou vazbou pedagogů o kvalitě jejich práce. Uplatňované pedagogické
postupy a respektování tempa práce žáků (diferencované zadání úkolů) podporovaly snahu,
aby úspěch zažili všichni žáci podle svých možností a schopností. K motivaci žáků a udržení
jejich pozornosti přispívalo střídání aktivit. Vyučující vedli žáky k využívá ní
mezipředmětových vztahů a provázanosti teoretického učiva s praxí (odborná terminologie),
k dodržování správných pracovních i technologických postupů a pravidel bezpečnosti práce.
Žáci se učili zvládat dílčí činnosti vedoucí ke zhotovení výsledného produktu, byli vedeni
k pochopení souvislostí mezi jednotlivými pracovními operacemi a osvojovali si nezbytné
pracovní návyky. K efektivitě vzdělávání při odborném výcviku výrazně přispíva la
spolupráce žáků ve dvojicích či skupinách, a to i napříč obory (např. 33-56-H/01 Truhlář
a 33-56-E/01Truhlářská a čalounická výroba).
Výuka na VOŠ byla vedena odborníky, kteří vytvářeli ve většině hodin vhodné podmínky
pro aktivní zapojování studentů do výuky. Převažovala zpravidla efektivně vedená frontální
výuka s řízeným rozhovorem a v polovině sledovaných hodin také práce ve dvojicích, která
přispívala k interakci a spolupráci studentů. Učitelé účelně zařazovali mezipředměto vé
vztahy a příklady z reálného života. Velký důraz kladli na procvičování terminolo gie
tlumočnických procesů a modelů a také na různé techniky nezbytné pro ujasnění a pochopení
informací. Ve všech hodinách studenti efektivně pracovali s chybou jako prostředku pro své
další učení. Využívání digitálních technologií přispívalo ke zvyšování názornosti
probíraného učiva a jeho procvičování. Učitelé podněcovali studenty k vlastní sebereflexi
i vrstevnickému hodnocení a zaznamenány byly také prvky formativního hodnocení.
Činnosti sledovaného zájmového vzdělávání v ŠD podporovaly smysluplné trávení volného
času žáků školy. Vlídný a přátelský přístup vychovatelů přispíval k pozitivní atmosféře
v jednotlivých odděleních. V průběhu zájmového vzdělávání byly vhodně zapojovány
individuální a skupinové formy práce a také relaxační chvilky, které účelně naplňova ly
individuální potřeby žáků. Sledované manuální činnosti vedly k efektivnímu rozvíjení jemné
motoriky a společenské hry měly za cíl rozšíření slovní zásoby účastníků. Vychovatelé v ŠD
se aktivně věnovali rozvoji pohybových dovedností a environmentální gramotnosti žáků
při každodenních vycházkách a pravidelných výletech. Ve škole funguje druhým rokem
samostatné oddělení ŠD pro žáky s vadami sluchu.



                                            7/15
Sledované činnosti v internátu byly zaměřeny na rozvoj pohybových a uměleckýc h
dovedností dětí, žáků a studentů pod vedením aktivních vychovatelů a asistentů pedagoga.
Účelné sestavení jednotlivých výchovných skupin s ohledem na zájmy a věk žáků i pestrá
nabídka vzdělávacích aktivit přispívaly k plnohodnotnému trávení volného času i rozvoji
sociálních dovedností žáků. Unikátní je alternativní ubytování rodinného typu v bytě
Jablíčko pro neslyšící děti a žáky mladšího věku, kteří se systematicky integrují
do společnosti většinové slyšící komunity prostřednictvím zapojení se do zájmovýc h
kroužků ve škole. Děti a žáci se v navštíveném bytě pod empatickým vedením vychovate le
věnovali přípravě na vyučování, který jim poskytoval neustálou podporu a vedl je
k samostatnosti.
Odborní pracovníci SPC s maximální profesionalitou a systematicky získávají všechny
podstatné informace k objektivnímu posouzení SVP klientů. Využívají k tomu širokou škálu
standardizovaných diagnostických nástrojů, které jsou podkladem pro stanovení potřebných
závěrů a doporučení. Obsahová a odborná stránka výstupů z vyšetření v podobě zpráv
a doporučení vypovídá nejen o erudici odborných pracovníků, ale i o maximální snaze
uplatnit co nejvhodnější spektrum diagnostických nástrojů s ohledem na potřeby každého
klienta, jeho možnosti a aktuální zdravotní stav. Odborní pracovníci pečují o řadu klientů
dlouhodobě a poskytují jim ucelenou a komplexní péči až do dospělosti. V maximá lní
možné míře realizují návštěvy ve školách, školských zařízeních i v rodinách. Spolupodíle jí
se na vypracování a vyhodnocování individuálních vzdělávacích plánů, důsledně monitor ují
naplňování podpůrných opatření, vyhodnocují efektivitu realizované podpory a zabezpečují
výuku speciálních dovedností u dětí a žáků. Věnují se systematické metodické podpoře
zákonných zástupců dětí, žáků a studentů a také pedagogů, pro které připravují odborně
zaměřená setkávání. Organizují pro klienty se zrakovým postižením volnočasové aktivity
a pobytové akce, které přispívají k jejich sociální rehabilitaci a významně působí jako
prevence vyloučení. Vytvářejí pro klienty výukové materiály (braillské texty, notopisy,
mapy), metodické materiály (videa), hračky, motivační a rehabilitační pomůcky na rozvoj
smyslů, didaktické pomůcky (abeceda, tvary ruky, komunikační strategie pro zákonné
zástupce) či knihy pro neslyšící zákonné zástupce. Veškerá péče o klienty je podpořena
úzkou a efektivní součinností s dalšími partnery, kteří poradenským pracovníkům
napomáhají získat ucelený pohled na jejich SVP. Provázanost poradenských služeb
pro klienty se sluchovým postižením zaštiťuje CKOP, jehož součástí je kromě SPC
i Centrum rané péče a Centrum metodické podpory.


                         Hodnocení výsledků vzdělávání
Ke zjišťování dosažené úrovně vědomostí a znalostí dětí, žáků a studentů školy jsou
v jednotlivých součástech školy používány nástroje definované v příslušném školním řádu.
Účinná komunikace se zákonnými zástupci dětí, žáků a studentů školy probíhá nejčastěji
prostřednictvím elektronického systému, popř. osobně při třídních schůzkách nebo
při individuálních konzultacích s pedagogy.
Učitelky MŠ na jednotlivých pracovištích využívají záznamové archy a diagnostické
nástroje k monitorování individuálních výsledků vzdělávání dětí. Tyto informace jsou
efektivně využívány k následnému plánování vzdělávací nabídky. Obsah portfolií vyučujíc í
účelně využívají k diagnostické činnosti se zaměřením na posouzení vývoje a pokroku
každého dítěte. Pedagožky na všech pracovištích poskytovaného předškolního vzdělává ní
systematicky a pravidelně vyhodnocují dosahované výsledky vzdělávání dětí.
K postupnému zvyšování kvality předškolního vzdělávání průběžně přijímají vhodná
opatření. Velmi dobrých výsledků dosahují děti v oblastech matematické gramotnosti


                                           8/15
a hrubé i jemné motoriky. V komunikaci s dospělými prokázaly velmi dobré sociální
kompetence. Zákonní zástupci mají možnost sledovat práci svých dětí v prostorách všech
budov MŠ, kde jsou vystaveny jejich výtvarné práce.
Záznamy z pedagogických rad, metodických sdružení a předmětových komisí ZŠ, SŠ a VOŠ
dokládají, že je periodicky sledován individuální pokrok a školní neúspěšnost žáků
a studentů v jednotlivých předmětech, následně jsou v případě potřeby nastavována
individuální opatření (doučování, konzultace, online konzultace, Google učebny), což vede
ke snížení studijní neúspěšnosti.
Obě zástupkyně ředitelky školy pro ZŠ si průběžně udržují přehled o vzdělávac íc h
výsledcích žáků především na základě každodenního kontaktu a sdílení informac í
s pedagogy vycházejícího z jejich úzkých kolegiálních vztahů a funkční spolupráce. V ZŠ
pro žáky s vadami řeči probíhají pro sjednocování postupů ve výuce také pravidelná
metodická setkání pedagogů jednotlivých stupňů ZŠ. Škola klade důraz na celkový rozvoj
osobnosti žáků, jejich postojů, mravních hodnot a sociálních kompetencí. Význa mným
faktorem je tedy i hodnocení pokroku a snahy žáků.
V ZŠ pro žáky s vadami sluchu pedagogové svým přístupem a poskytováním vhodné cílené
podpory systematicky motivují žáky k dosahování maximálního pokroku v rámci
individuálních vzdělávacích a sociálních možností každého jednotlivce. Hlavním cílem je
zapojení žáků do společnosti a co největší úspěšnost v praktickém životě. Úzká provázanost
a účinná cílevědomá spolupráce mezi jednotlivými součástmi školského subjektu jsou
efektivně využívány pro další studium i profesní uplatnění žáků. Vzájemnému porozumění
a soužití žáků účinně napomáhá vzdělávání všech žáků v ČZJ bez ohledu na stupeň jejich
sluchového postižení. Aktuální úroveň jazykových dovedností žáků v ČZJ a jejich rozvoj
škola pravidelně sleduje a vyhodnocuje. Výsledná zjištění se následně promítají
do individualizované podpory každého žáka, a to včetně individuální logopedické
intervence. Pro vytváření pocitu jistoty u žáků pedagogové soustavně pracují s pravidly
chování i práce a účelně využívají různé motivační systémy zaměřené i aktuálně
obměňované podle potřeb konkrétních tříd i jednotlivců.
U všech žáků v ZŠ pro žáky s vadami řeči provádějí školní logopedky na začátku každého
školního roku logopedickou depistáž, na jejímž základě nastavují a následně realizují
individuální logopedickou péči. Posun žáků pak čtvrtletně vyhodnocují. Pro učitele také
připravují zásobník materiálů k využití např. během tzv. logopedického týdne, každoročně
realizovaného v září. Ten je účinným prostředkem pro nenucené zopakování získanýc h
znalostí a dovedností, nastavení konkrétních podpůrných opatření pro další období
i pro přirozené obnovení školního režimu, adaptaci nových žáků i upevnění vztahů v třídníc h
kolektivech či identifikaci případných problémů. Cílené posilování komunikativníc h
a řečových dovedností žáků je realizováno také v rámci samostatných předmětů. Nezbytným
předpokladem pro rozvoj řeči je posilování motoriky žáků a podpora zdravého životního
stylu. Tyto oblasti škola dlouhodobě promyšleně rozvíjí řadou rozmanitých činností a akcí
v průběhu základního i zájmového vzdělávání.
K efektivním nástrojům interní evaluace v SŠ patří dvakrát ročně organizovaný tzv.
autoevaluační týden, během kterého žáci některých oborů s výučním listem mohou
zábavnou formou zjistit, čemu se za dané pololetí naučili a učitelům poskytují zpětnou
vazbu, do jaké míry bylo učivo zvládnuto. V oborech s maturitní zkouškou (dále „MZ“)
probíhají vždy ve třetím ročníku a v případě potřeby i ve čtvrtém ročníku tzv. minimatur ity,
které přispívají k ověření získaných vědomostí a přípravě na samotnou MZ. Jedná se
o zkoušky konané formou MZ v profilové části. Didaktické maturitní testy dostupné



                                            9/15
na Cermatu učitelé používají v průběhu celého studia, což umožnuje škole získávat
objektivní informace o výsledcích vzdělávání žáků.
Ve školním roce 2022/2023 z celkového počtu 16 žáků u závěrečné zkoušky prospěli
s vyznamenáním dva žáci, prospělo 14 žáků. Z celkového počtu šesti žáků u MZ prospěl
s vyznamenáním jeden žák a prospělo pět žáků. Ve školním roce 2023/2024 u závěrečné
zkoušky z celkového počtu 22 žáků prospělo s vyznamenáním pět žáků, prospělo 17 žáků.
U MZ z celkového počtu 13 žáků prospěli s vyznamenáním tři žáci, prospělo sedm žáků
a neprospěli tři žáci. Výsledky vzdělávání u společné části MZ výrazně ovlivňuje nízký
počet žáků ukončujících studium, specifické složení žáků podle míry uzpůsobení podmínek
pro konání MZ. Dosaženou míru získaných odborných kompetencí žáků však dokládá vyšší
úspěšnost v profilové části MZ.
Systém hodnocení ve VOŠ účinně využívá kromě zápočtů, klasifikovaných zápočtů
a zkoušek (písemné, ústní) také písemných testů k průběžnému ověřování nabytých znalostí.
Studenti jsou hodnoceni také v rámci odborné praxe na různých pracovištích, jež zajišťují
tzv. komunitní tlumočení nebo tlumočení ve vzdělávání. Ve školním roce 2022/2023
z celkového počtu devíti studentů uspěli u absolutoria s vyznamenáním tři studenti, pět
studentů prospělo a jeden student neprospěl. Ve školním roce 2023/2024 z celkového počtu
čtyř studentů uspěl u absolutoria s vyznamenáním jeden student, jeden student prospěl a dva
studenti neprospěli. Jedna přihlášená studentka se bez řádné omluvy nedostavila. Škola se
zabývá jejich školním neúspěchem, k účinným přijatým opatřením patří možnost rozložení
studia do dvou let.
Školní poradenské pracoviště (dále „ŠPP“) vzniklo v současné podobě ve školním roce
2022/2023 a jeho personální obsazení si v některých svých součástech škola teprve postupně
nastavuje. Struktura ŠPP je vzhledem k počtu součástí školy poměrně složitá, přesto ale
přehledná. Tvoří ji výchovní poradci, metodici prevence a koordinátoři etické výchovy,
jejichž počet je přizpůsoben potřebám jednotlivých úseků školy, na nichž je činnost ŠPP
poměrně autonomní. Kompetence jednotlivých členů jsou ale jasně určené a vzájemná
informovanost, ať už v rámci úseků či vzhledem k vedení školy a ŠPP, je kvalitní. Jejich
aktivity koordinují zástupci ředitelky školy a zastřešuje vedoucí ŠPP společně se sociálním
pracovníkem. Nastavení, realizaci a vyhodnocování podpůrných opatření žáků a studentů
mají v kompetenci jejich třídní učitelé ve spolupráci s SPC. Činnost ŠPP je funkční
v oblastech kariérového poradenství i prevence sociálně patologických jevů, etická výchova
a primární prevence ve škole jsou považovány za nezbytnou součást vzdělávacího procesu.
Při realizaci preventivních programů, ať už pravidelných, či zařazených v reakci na aktuální
problémy, škola spolupracuje s externími odborníky. Případné výchovné problémy žáků
jsou řešeny průběžně a efektivně ve spolupráci s jejich zákonnými zástupci. K aktivnímu
vytváření příznivého prostředí ve škole přispívá nejen výuka předmětu etická výchova
a realizace pravidelných třídnických hodin, ale také např. volba učitele – důvěrníka, pořádání
adaptačních kurzů, školních výletů či autoevaluačních aktivit.
Na vzdělávací obsah vyučovacích předmětů účelně navazují rozšiřující aktivity podporující
osobnostní rozvoj žáků, jejich sociální kompetence i propojení výuky s praxí. Základním
smyslem všech pořádaných kulturních, sportovních a vzdělávacích akcí včetně exkurzí,
projektových dnů, ozdravných pobytů, kurzů, zapojení do soutěží apod. je jejich praktický
přesah a přínos pro život dětí, žáků a studentů školy. Škola jim tak vytváří co nejlepší
podmínky pro přímé získávání zkušeností a poznatků z různých oblastí a promyšleně je
podporuje v rozvoji jejich zájmů a dovedností, a to i v úzké spolupráci se ŠD (např.
sportovní kroužek, ruční práce, divadlo, technické dovednosti, dovedné ruce aj.). V ŠD byla
jako alternativa k zájmovým kroužkům probíhajícím během celého školního roku zavedena



                                            10/15
tzv. studia – zájmové činnosti a aktivity obměňované každý týden, z nichž si žáci vybírají
dle svého zájmu. Prostřednictvím pravidelných pondělních „výletů“, jichž se společně
účastní žáci obou ZŠ, poznávají i vzdálenější místa regionu a učí se zapojovat do běžného
života mimo areál školy. V rámci vlastních tematických projektových dnů a činností
i v kooperaci s externími partnery škola cíleně rozvíjí kompetence žáků v gramotnostec h
(např. čtenářské, počítačové, matematické, přírodovědné).
Škola podporuje žáky a studenty v účasti na mnoha soutěžích a ty se zájmem o zvolený obor
v účasti v oborových soutěžích a při prezentaci školy na veřejnosti. O jejich úspěšném vedení
učiteli svědčí jejich velmi dobré výsledky na přehlídkách a v soutěžích na regioná lní
a celostátní úrovni napříč obory vzdělání, které škola poskytuje. Také svými výrobky
a zručností žáků se škola úspěšně prezentuje na veřejnosti (např. benefiční jarmark výrobků
žáků, zajištění cateringových objednávek pro Královéhradecký kraj a Biskupství
královéhradecké, zásobování školního bistra). Ve škole dlouhodobě aktivně působí
pohybové divadlo s unikátním propojením pantomimických prvků a rytmiky tanečního
a baletního projevu „Divadlo beze slov“, jež několikrát do roka vystupuje pro širokou
veřejnost.


                                         Závěry
Vývoj školy
– Sociální a poradenské služby jsou ve škole realizovány v rámci rané péče od roku 2017
  a od roku 2022 jsou součástí nově vzniklého Centra komplexní odborné podpory včetně
  speciálně pedagogického centra pro klienty se sluchovým postižením.
– Od roku 2017 ve škole působí zmocněnkyně pro marketing a komunikaci, která je
  zároveň šéfredaktorkou školního časopisu Doteky, a od roku 2021 manažer kvality.
– Od školního roku 2017/2018 škola nově realizuje vyšší odborné vzdělávání ve dvou
  oborech 75-33-N/02 Tlumočnictví českého znakového jazyka a 75-33-N/03
  Tlumočnictví českého znakového jazyka, pedagogické asistentství od školního roku
  2015/2016.
– Ve školním roce 2022/2023 vzniklo školní poradenské pracoviště v současné podobě.
– Od školního roku 2021/2022 jsou ve střední škole realizovány nové obory vzdělání: 34–
  53-H/01Reprodukční grafik a obor Pekař od školního roku 2021/2022.
– Ve školní družině byla jako alternativa k zájmovým kroužkům probíhajícím během
  celého školního roku zavedena tzv. studia – zájmové činnosti a aktivity obměňované
  každý týden, z nichž si žáci vybírají dle svého momentálního zájmu.
– Druhým školním rokem funguje samostatné oddělení školní družiny pro žáky s vadami
  sluchu.
– V základní škole pro žáky s vadami řeči byly na 2. stupni zavedeny předmětové komise.
– Od minulé inspekční činnosti byly odstraněny nedostatky v oblasti předškolního
  vzdělávání při zajišťování individuální péče.
– Od poslední inspekční činnosti došlo k výraznému zlepšení materiálních a prostorových
  podmínek (přístavba budovy školy, postupná rekonstrukce tříd, sociálního zaříze ní,
  internátu, rozšíření venkovní zelené učebny, bezbariérový výtah, relaxační prostory
  na chodbách školy).



                                           11/15
Silné stránky
– Vedení školy systematicky podporuje profesní růst pedagogických a odborných
  pracovníků. (2.3)
– Škola dlouhodobě zajišťuje kvalitní materiální podmínky pro naplňování svých
  koncepčních cílů, podařilo se jí výrazně navýšit finanční prostředky z mimorozpočto výc h
  zdrojů. (2.4)
– Vstřícný a empatický didaktický styl většiny pedagogů a odborných pracovníků rozvíjí
  osobnost a sociální dovednosti dětí, žáků a studentů, podporuje pocit jejich sounáležitos ti
  a dobré vztahy mezi nimi. (4.4)
Mateřská škola, Základní škola, Střední škola, Vyšší odborná škola, Školské ubytovací
zařízení
– Škola dlouhodobě systematicky vytváří dětem, žákům a studentům s vadami sluchu
  vhodné podmínky včetně individualizované podpory k dosahování maximálního pokroku
  za účelem jejich osobního a profesního uplatnění v reálném životě. (5.3)
Mateřská škola
– Vyučující v mateřské škole dětem plánují pestrou vzdělávací nabídku vedoucí ke splnění
  všech očekávaných výstupů školního vzdělávacího programu. Šíře uplatňovaných metod
  a forem práce na všech místech poskytovaného předškolního vzdělává ní účinně
  podporuje vytváření klíčových kompetencí významných pro vstup do dalšího vzdělává ní.
  (4.1, 4.2).
Speciálně pedagogické centrum
– Vedoucí pracovnice speciálně pedagogického centra efektivně spolupracují a koordinují
  činnost svěřených sekcí. Společným znakem jejich součinnosti je důsledná provázanost
  aktivit a promyšlenost jednotných postupů s důrazem na posilování kvalitních vztahů
  na pracovišti, partnerskou komunikaci s klienty, jejich zákonnými zástupci a pedagogy
  a zvyšování úrovně poskytované poradenské péče. (2.1, 2.2)
– Poradenští pracovníci speciálně pedagogického centra efektivně pracují se širokou škálou
  vhodně volených diagnostických nástrojů. Promyšleně nastavují podpůrná opatření svým
  klientům, průběžně vyhodnocují efektivitu nastavené podpory a přijímají vhodná opatření
  ke zkvalitnění péče o ně. (4.1, 4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Základní škola
– Učitelé v hospitované výuce ve třídách pro žáky s narušenou komunikační schopností
  nevytvářeli žákům dostatek příležitostí ke vzájemné spolupráci. (4.2)
Základní škola, Střední škola
– V hospitované výuce základního vzdělávání ve třídách pro žáky s narušenou
  komunikační schopností nebyly dostatečně využity příležitosti k obsahové či časové
  diferenciaci učebních úloh vzhledem k individuálním vzdělávacím potřebám
  a možnostem žáků. Učitelé ve výuce uvedeného základního a středního vzdělává ní
  v teoretických předmětech nevedli žáky v dostatečné míře k sebehodnocení
  a vrstevnickému hodnocení a nezařazovali prvky formativního hodnocení. (4.3)


                                            12/15
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Poradenští pracovníci speciálně pedagogického centra rozvíjejí široké partnerské aktivity
  a prostřednictvím úzké součinnosti s partnery dosahují komplexní a kvalitní péče o své
  klienty od jejich dětství až do dospělosti. V maximální možné míře realizují návštěvy
  ve školách a školských zařízeních, úzce spolupracují s pedagogy i zákonnými zástupci.
  Metodicky je vedou, organizují pro ně i pracovníky školských poradenských zaříze ní
  odborně zaměřená setkávání. Značnou pozornost věnují efektivní a konkrétně zaměřené
  součinnosti s odborníky ve zdravotnictví a v sociálních službách, s jejichž pomocí
  zajišťují provázanost péče o své klienty napříč resorty. Významně se podílejí
  na zkvalitnění mezirezortní spolupráce napříč ministerstvy školství, zdravotnictví, práce
  a sociálních věcí v oblasti propojení péče o klienty se sluchovým postižením. Zapojují se
  do mezinárodních aktivit, jejichž přínosem je nejen prohlubování dovedností
  poradenských pracovníků, ale i podíl na vytváření inovativních přístupů či metodickýc h
  postupů pro zkvalitnění péče o klienty. (1.3)
Doporučení pro zlepšení činnosti školy
– Podpořit sdílení učitelek mezi jednotlivými pracovišti předškolního vzdělávání, jejich
  vzájemné hospitace a pedagogickou diskusi, které by obohatily jejich další metody
  a formy vzdělávání.
– Stanovovat v hodinách středního teoretického vzdělávání vzdělávací cíl a v závěru
  vyučování jeho splnění různými formami cíleně ověřovat.
– Vést žáky v průběhu vzdělávacích aktivit ve výuce základního vzdělávání pro žáky
  s narušenou komunikační schopností a středního teoretického vzdělávání důsledně
  k sebehodnocení a vzájemnému vrstevnickému hodnocení činností, využívat metody
  formativního hodnocení vzdělávání žáků, a tím jim poskytovat kvalitní zpětnou vazbu
  využitelnou pro jejich další učení.
– Zařazovat do výuky základního vzdělávání pro žáky s narušenou komunikační schopností
  různé vzdělávací formy a metody s důrazem na aktivní zapojení všech žáků a jejich
  kooperaci. Diferencovat ve větší míře učivo a práci žáků z hlediska obsahového
  i s ohledem na jejich odlišné vzdělávací potřeby a pracovní tempo.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Dokumentace k hodnocení materiálních, personálních a finančních podmínek školy
      vedená ve školních letech 2023/2024 a 2024/2025


                                           13/15
 2.   Dokumentace k zajištění bezpečnosti žáků (včetně knihy úrazů) vedená ve školních
      letech 2023/2024 a 2024/2025
 3.   Plán dalšího vzdělávání pedagogických a poradenských pracovníků platný ve školním
      roce 2024/2025
 4.   Dokumentace školy podle § 28 odst. 1 školského zákona, ve znění pozdějších
      předpisů
 5.   Strategické cíle školy na školní rok 2024-2025
 6.   Strategie rozvoje školy 2024-2027
 7.   Manuál systému managementu školy ze dne 1. 9. 2023
 8.   Organizování školního roku 2024/2025 ze dne 5. 9. 2024
 9.   Organizační řád a schéma školy platné ve školním roce 2024/2025
10.   Záznamy z jednání předmětových komisí a metodických sdružení vedených
      ve školních letech 2023/2024 a 2024/2025
11.   Záznamy z hospitační činnosti vedení školy vedené ve školních letech 2023/2024
      a 2024/2025
12.   Dokumentace k činnosti speciálně pedagogického centra vedená ve školním roce
      2024/2025
13.   Dokumentace k činnosti školního poradenského pracoviště platná ve školním roce
      2024/2025
14.   Dokumentace k činnosti školského ubytovacího zařízení vedená ve školním roce
      2024/2025
15.   Dokumentace školní družiny vedená ve školním roce 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Alena Josefová, Ph.D., školní inspektorka, vedoucí inspekčního týmu
 Mgr. Ivana Bečková, školní inspektorka
 Mgr. Radomíra Bartošová, školní inspektorka
 Mgr. Petra Olivová, školní inspektorka
 Mgr. Jitka Hlávková, školní inspektorka
 PhDr. Lukáš Zábranský, Ph.D., školní inspektor


                                         14/15
 Mgr. Iva Suchánková, školní inspektorka
 PhDr. Martin Dlouhý, Ph.D., školní inspektor
 Jolana Medková Faltysová, školní inspektorka
 Bc. Věra Jiránková, kontrolní pracovnice
 doc. PhDr. Eva Souralová, Ph.D., odborník na vzdělávání sluchově
  postižených a hluchoslepých
 Mgr. Eva Kozderková, odborník na tlumočení českého znakového jazyka
 Mgr. Ivana Zoulíková, odborník na výuku sluchově postižených


6. 12. 2024




                                       15/15
