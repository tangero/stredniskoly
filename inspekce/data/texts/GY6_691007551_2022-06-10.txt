                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-317/22-J



Název                                Gymnázium Pacov
Sídlo                                Hronova 1079, 395 01 Pacov
E-mail                               gpacov@email.cz
IČ                                   03 620 280
Identifikátor                        691 007 551
Právní forma                         příspěvková organizace
Zastupující                          Mgr. Josef Novák
Zřizovatel                           Město Pacov
Místo inspekční činnosti             Hronova 1079, Pacov
Termín inspekční činnosti            10. a 14. − 15. 6. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.




2021/2022
                                    Charakteristika
Gymnázium Pacov (dále „škola“) vykonává činnost střední školy. V době inspekční činnosti
se v šesti třídách vzdělávalo celkem 120 žáků, z toho devět žáků se speciálními
vzdělávacími potřebami, přičemž tři žáci mimořádně nadaní. Od poslední inspekční činnosti
počet žáků mírně roste. Stravování žáků je zajištěno smluvně ve Školní jídelně Za Branou,
Pacov.


                         Hodnocení podmínek vzdělávání
Ředitel v rámci Koncepčních záměrů rozvoje školy na období 2019–2025 účelně vychází
ze SWOT analýzy výchozího stavu a promyšleně stanovených cílů. Konkrétně formuluje
úkoly v jednotlivých oblastech ve vztahu k partnerům školy (zřizovatel, pedagogický sbor,
zákonní zástupci žáků a další), které jsou dále specifikovány v aktuálních ročních plánech.
Vždy jsou s nimi seznámeni zřizovatel, školská rada a jsou projednány s pedagogy.
V účinné spolupráci se zřizovatelem se již podařilo dokončit řadu rozsáhlých záměrů.
Zvýšila se efektivita řízení organizace a komunikace se zákonnými zástupci žáků
(elektronické žákovské knížky), byly vybudovány nové odborné učebny a centrum 3D tisku.
Dosud se však řediteli nepodařilo zajistit rozšíření volby nepovinných cizích jazyků a rodilé
mluvčí do pravidelné výuky cizích jazyků (pouze příležitostně v projektových dnech).
Systematickou péčí ředitele se daří vytvářet dobré vzájemné vztahy mezi účastníky
vzdělávání. O přestávkách a v době volna žáci využívají počítače na chodbách, školní klub
s knihovnou a klidové zóny pro odpočinek. Ředitel zavedl systém pravidelných osobních
konzultací se všemi učiteli. Vyučující jsou tak promyšleně vedeni k formulování cílů svého
dalšího profesního rozvoje. Systém delegování kompetencí je funkční, k účelnému řízení
přispívají pravidelné porady pedagogických i nepedagogických pracovníků.
Plánovitě uplatňovaná hospitační činnost obsahuje hodnocení sledovaných jevů i konkrétní
doporučení. Ve škole účelně pracují předmětové komise. K efektivním úpravám
vzdělávacích obsahů napříč všemi předměty jsou přijímána konkrétní opatření. Studentský
parlament je promyšleně podporován vedením školy. Aktivně se podílí a má zodpovědnost
za realizaci jím navrhovaných zlepšení chodu školy.
Pedagogický sbor je plně kvalifikovaný a ustálený. Věková struktura je vyrovnaná a dochází
k účelnému předávání zkušeností. Další vzdělávání pedagogických pracovníků je zaměřeno
do oblasti účelného využívání výchovně vzdělávacích strategií, technického vybavení školy
a zabezpečení duševního zdraví žáků i pedagogů. V rámci samostudia učitelé účelně
využívají také e-kurzy. Mezipředmětové vztahy se daří promyšleně posilovat tandemovou
výukou pedagogů českého jazyka, chemie a biologie.
Angažovanost pedagogů v profesní podpoře na krajské i republikové úrovni se projevuje
motivováním žáků o studium na vysokých školách. Ve škole v rámci revize rámcového
vzdělávacího programu vzdělávacího obsahu Informatika vznikají digitální učební materiály
pro základní i střední školy.
Podmínky k výuce škola zlepšuje i cestou zapojení do různých projektů. Dlouholetou tradici
má mezinárodní projekt eTwinnning. V rámci projektu Učíme se ze života pro život škola
ověřovala možnosti zařazení praktických prvků do teoretické výuky. Škola je účelně
zapojena do pilotního projektu MŠMT Dějepis+ a podílí se na řešení problematiky výuky
moderních dějin. Žáci i v době mimo vyučování mají možnost využívat prostory odborných
učeben, centra 3D tisku a tělocvičnu pro zájmovou činnost.


2021/2022                                    2
                          Hodnocení průběhu vzdělávání
Hospitované hodiny probíhaly v příjemné vzdělávací atmosféře. Převažovala frontální
výuka doplňovaná řízeným rozhovorem. Vyučující žáky nápaditými úkoly účelně
podněcovali ke kreativitě, často v kombinaci se skupinovou spoluprací. Bylo možno
sledovat i promyšlené aktivity podporující tvořivost žáků.
Výuka byla pedagogy připravená nejen v souladu se vzdělávacími cíli, ale také s ohledem
na dosavadní znalosti a zkušenosti žáků. Byly na ně kladeny přiměřené požadavky a měli
dostatečný časový prostor pro zpracování zadaných úkolů. Vzdělávací obsah byl promyšle ně
propojován s reálnými situacemi. Využívání digitálních technologií bylo účelné s pozitivním
dopadem na názornost učiva i motivaci žáků.
V části z navštívených hodin byla sledována diferenciace procvičovaného učiva podle
obtížnosti, což vedlo k podpoře žáků celého vzdělávacího spektra. Učitelé poskytovali
žákům kvalitní průběžnou zpětnou vazbu a individuální podporu, která byla provázena
přátelskou atmosférou v hodinách. Promyšleně je povzbuzovali k činnostem, přičemž vždy
projevovali důvěru v jejich úspěch.
V důsledku dobře připravených a promyšleně vedených vyučovacích hodinách byli žáci
aktivní a dobře pracovali. Nebáli se sdělovat své postřehy a dotazovat se v případě potřeby.
Žáci se zájmem a aktivně řešili problémové úlohy a hledali příčinné souvislosti. Vhodně
uplatňovali zkušenosti z reálného života.
V hodinách byl kladen důraz na rozvoj vědomostní a dovednostní složky. Velmi často byla
funkčně zařazována čtenářská gramotnost ve formě porozumění textu. Pouze v části z hodin
byla funkčně zařazena podpora kritického myšlení žáků. V menší míře se objevovaly aktivity
žáků cíleně rozvíjející jejich postoje.
Vhodně zvolené činnosti žáků poskytovaly vyučujícím kvalitní zpětnou vazbu o zvládnutí
učiva. Případná chyba byla pedagogy vnímána jako vhodný a nenásilný prostředek k dalšímu
prohlubování jejich znalostí a dovedností. Nastavená pravidla chování žáci se samozřejmos tí
dodržovali, včetně pravidel slušného chování. V hodinách panovala přátelská atmosféra,
kterou v části z nich podporovaly také vhodně zvolené relaxační techniky.
Negativem naprosté většiny hospitovaných hodin byla absence závěrečného shrnutí učiva
a související společné vyhodnocení splnění vzdělávacího cíle. Rovněž nebylo zazname ná no
sebehodnocení či vzájemné hodnocení žáků.


                          Hodnocení výsledků vzdělávání
Škola průběžně sleduje výsledky vzdělávání žáků, k nimž dle potřeby přijímá účinná
opatření a následně sleduje jejich efektivitu. Je zaveden účelný systém sdílení informac í
mezi pedagogy. V případě prospěchových obtíží mohou žáci využít doučování
či individuální konzultace. V některých třídách se účinně zavedlo neformální doučování
mezi spolužáky, které vzniklo v průběhu distanční výuky.
Škola se zapojuje do externího testování, v němž žáci dosahují převážně nadprůměrnýc h
výsledků. Škola s výsledky promyšleně pracuje a přijímá konkrétní opatření. Ve školním
roce 2021/2022 škola vykázala 100% úspěšnost v maturitních zkouškách. Dva žáci
maturitního ročníku získali First Certificate in English. Je zaveden funkční systém propojení
s bývalými absolventy, kteří jsou v kontaktu s třídními učiteli.




2021/2022                                    3
Ve školním roce 2021/2022 získali žáci školy 1. místo v okresním kole mladší kategorie
v anglickém jazyce, 1. místo ve starší kategorii v německém jazyce a 2. místa ve starší
i mladší kategorii v českém jazyce.
Kompetence školního poradenského pracoviště jsou funkčně rozděleny. Podpůrná opatření
jsou pravidelně vyhodnocována ve vzájemné spolupráci aktérů i se samotnými žáky.
V rámci minimalizace rizikových jevů jsou navázány obvyklé způsoby spolupráce (např.
Policie ČR). Spolupracovníkem v pořádání preventivních programů je Komunitní centrum
Spirála. Ve škole nejsou sledovány závažné rizikové jevy.
Oblasti kariérního poradenství je věnována pozornost zejména od sexty, kdy žáci úzce
spolupracují s výchovnou poradkyní. Výběrové semináře jsou voleny i vzhlede m
k přijímacím zkouškám na konkrétní vysoké školy a profilaci žáků.
Zajištění stanovených vzdělávacích a výchovných cílů a kompetencí žáků účelně
napomáhají fungující vztahy se zřizovatelem a na ně navazující efektivní spolupráce
s dalšími partnery. Žáci se úspěšně zapojují i do dobrovolných aktivit (např. sbírka Bílá
pastelka, Studentské volby a festival dokumentů o lidských právech).
Škola dlouhodobě spolupracuje s organizací Člověk v tísni, která prostřednictvím
výukových aktivit přináší do školy témata a konkrétní příběhy, se kterými žáci zdařile
pracují ve výuce. Významnými partnery jsou také např. integrovaný záchranný systém,
domov důchodců, místní mateřské školy a základní škola.
Dlouhodobá kvalitní a přínosná je spolupráce se Sdružením rodičů a příznivců Gymná zia
Pacov (např. podpora sociálně slabších žáků, oceňování mimořádných výkonů žáků a pomoc
škole při organizování sportovních a společenských akcí).


                                         Závěry
Vývoj školy
– Zkvalitnění materiálních podmínek se pozitivně promítá do kvality a organizace
  výchovně vzdělávací práce školy.

Silné stránky
– Účinný demokratický styl řízení funguje a je patrný ve vzájemné kooperaci všech aktérů.
– Důsledné a trpělivé vedení žáků k dodržování dohodnutých pravidel vzájemných vztahů.
– Důraz na duševní rozvoj a předcházení psychických problémů žáků i vyučujících.
– Příznivá a podnětná edukační atmosféra při výuce.

Slabé stránky a/nebo příležitosti ke zlepšení
– V závěru vyučovacích hodin absence vyhodnocení vzdělávacího cíle či práce žáků
  a nevytváření vhodných příležitostí pro vzájemné hodnocení a sebehodnocení žáků.

Doporučení pro zlepšení činnosti školy
– Metodické vedení zaměřit na vyhodnocování dosažení vzdělávacího cíle či práce žáků
  a vytváření vhodných příležitosti pro vzájemné hodnocení a sebehodnocení žáků.




2021/2022                                   4
                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Koncepční záměry rozvoje školy na období 2019–2025, ze dne 25. 4. 2019
 2. Plán dalšího vzdělávání pedagogických pracovníků ve školním roce 2021/2022, ze dne
    1. 9. 2021
 3. Dokumentace školního poradenského pracoviště
 4. Dokumentace výchovné poradkyně
 5. Zápisy z jednání předmětových komisí, školní rok 2021/2022
 6. Zápisy z jednání klasifikačních porad, školní rok 2021/2022
 7. Zápisy z jednání pedagogických rad, školní rok 2021/2022
 8. Protokoly o výsledcích profilové části maturitní zkoušky žáků, školní rok 2021/2022
 9. Výroční a hospodářská zpráva o činnosti školy za školní rok 2020/2021
10. Tematické plány seminářů, školní rok 2021/2022
11. Zápis z jednání s ředitelem školy, ze dne 15. 6. 2022


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    5
Složení inspekčního týmu a datum vyhotovení inspekční zprávy



PhDr. Mgr. Milan Matějů, školní inspektor               Milan Matějů v. r.
vedoucí inspekčního týmu
Ing. Hana Vejvodová, kontrolní pracovnice               Hana Vejvodová v. r.

Mgr. Andrea Zadinová, školní inspektorka                Andrea Zadinová v. r.

V Jihlavě 28. 6. 2022


Datum a podpis ředitele školy potvrzující projednání a převzetí inspekční zprávy



Mgr. Josef Novák, ředitel školy                         Josef Novák v. r.

V Pacově 30. 6. 2022




2021/2022                                   6
