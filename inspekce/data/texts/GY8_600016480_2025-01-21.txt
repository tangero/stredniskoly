                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-94/25-T
                                       Sp. zn. ČŠIT-S-52/25-T


Název                               Gymnázium, Karviná, příspěvková organizace
Sídlo                               Mírová 1442, 735 06 Karviná-Nové Město
E-mail                              kancelar@gym-karvina.cz
IČO                                 62 331 795
Identifikátor                       600 016 480
Právní forma                        příspěvková organizace
Zastupující                         Mgr. Miloš Kučera
Zřizovatel                          Moravskoslezský kraj
Místo inspekční činnosti            Mírová 1442, Karviná-Nové Město
Inspekční činnost na místě          21. 1. 2025 − 24. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                         Charakteristika
Gymnázium, Karviná, příspěvková organizace (dále „škola“) vykonává činnost střední školy
a školní jídelny. Ve školním roce 2024/2025 vzdělává střední škola v 16 třídách celkem 462
žáků, z toho 241 žáků v oboru vzdělání 79-41-K/41 Gymnázium (čtyřleté) a v oboru vzdělání
79-41-K/81 Gymnázium (osmileté) 221 žáků. K termínu inspekční činnosti evidovala škola
12 žáků se speciálními vzdělávacími potřebami. Dva žáci jsou vzděláváni podle
individuálního vzdělávacího plánu z jiných závažných důvodů. Školu navštěvuje 6 žáků
s odlišným mateřským jazykem.
Škola informuje o své činnosti prostřednictvím webových stránek, školních sociálních sítí,
pořádáním dne otevřených dveří, účastí na veletrzích středních škol, v regionálním tisku
a televizi.


                         Hodnocení podmínek vzdělávání
Ředitel vykonává funkci od roku 2017. Nastavený systém řízení, plánování a kontroly je
plně funkční a umožňuje průběžné monitorování činnosti školy. Organizační struktura
i vymezení kompetencí dvou zástupců ředitele a delegování úkolů na jednotlivé pracovníky
odpovídá podmínkám a potřebám školy. Pro další rozvoj školy ředitel vytýčil strategické
cíle, které jsou reálné a komplexní, vychází z aktuálního stavu školy a odráží se v její
činnosti. Prioritou pro školní rok 2024/2025 je zavádění nového způsobu hodnocení žáků
včetně formativního hodnocení a jeho ověřování v praxi. V souladu se strategií rozvoje školy
jsou aktualizovány školní vzdělávací programy. Realizované úpravy reagují na zjištěné
potřeby v oblasti vzdělávání. Škola nově zavedla výuku dvou povinných inovativníc h
předmětů, ve kterých jsou cíleně a efektivně rozvíjeny praktické dovednosti a klíčové
kompetence žáků. Naplňování stanovených strategických záměrů i cílů školních
vzdělávacích programů je každoročně vyhodnocováno a je součástí aktuálních dokumentů
školy.
Hospitační činnost je prováděna průběžně, pedagogům je poskytována adekvátní zpětná
vazba na kvalitu výuky. Velký důraz klade ředitel na další vzdělávání pedagogickýc h
pracovníků, dostatečnou pozornost věnuje rovněž vlastnímu profesnímu rozvoji. Vzdělává ní
pedagogů je plánováno s ohledem na aktuální potřeby školy a zohledňuje i potřeby a zájmy
vyučujících. Účast školy v programu Erasmus+ umožňuje pedagogům rozšiřovat jejich
profesní dovednosti o zahraniční zkušenosti, učitelé absolvují jazykové i metodické kurzy
a stínování v partnerských školách. Spolupráce pedagogů je účelně zaměřena nejen na
záležitosti organizačního charakteru, nýbrž i na samotný proces výuky a podle potřeby na
vzdělávací výsledky žáků, je realizována tandemová výuka. Ředitel ustanovil metodický
orgán, který úzce spolupracuje s předmětovými komisemi a poskytuje učitelům aktivní
podporu při zavádění inovativních metod výuky. Prostřednictvím otevřených hodin učitelé
sdílí pedagogické zkušenosti a vzájemně se inspirují. K profesnímu růstu pedagogů cíleně
přispívají také tzv. inspirativní setkávání zaměřená např. na formativní hodnocení,
mezipředmětové vztahy, skupinovou práci, klíčové kompetence, metody kritického myšle ní,
práci se zdroji, prezentační dovednosti. V průběhu inspekční činnosti byly ve sledované
výuce získané poznatky a dovednosti pedagogů aktivně uplatňovány.
Vedení školy vytváří příznivé pracovní klima a uplatňuje konstruktivní komunikaci se všemi
aktéry vzdělávání. V průběhu školního roku jsou organizovány akce pro jejich vzájemná
setkávání. Ředitel se pravidelně účastní jednání školské rady a spolupracuje se „Spolkem
rodičů a přátel školy při Gymnáziu Karviná“. Žákům i zákonným zástupcům jsou
poskytovány poradenské a konzultační služby v rámci školního poradenského pracoviště.
Ve škole jsou zajištěny služby externí školní psycholožky, která pomáhá žákům s řešením
osobních problémů a nepříznivých životních situací. Škola aktivně spolupracuje
s organizacemi, institucemi a odborníky např. v oblasti prevence, kariérového poradenství,


                                            2/7
péče o žáky se speciálními vzdělávacími potřebami, dobrovolnické činnosti, podpory
nadaných žáků, environmentální výchovy a organizace soutěží. Zapojení školy
do projektových aktivit umožňuje využití finančních prostředků např. na vzdělává ní
pedagogů, zavádění inovativního vzdělávání žáků a badatelských metod do výuky
moderních dějin, činnost školní psycholožky, adaptační kurzy a zájmovou činnost.
Prostorové a materiální podmínky školy odpovídají potřebám realizovaných školních
vzdělávacích programů. Ředitel jejich stav průběžně vyhodnocuje a zlepšuje. Od poslední
inspekční činnosti ve školním roce 2019/2020 byla modernizována výpočetní technika,
pořízeny 3D tiskárny. Nově byla zřízena učebna výtvarné výchovy a podcastové studio
a kreativní prostor pro výuku nových inovativních předmětů. Došlo k modernizaci tzv. malé
tělocvičny a venkovního sportovního areálu. V průběhu inspekční činnosti byly učebny
i jejich vybavení účelně využívány.
Žáci jsou pravidelně poučováni v oblasti bezpečnosti a ochrany zdraví i požární prevence
a seznamováni s riziky. Vedení školy provádí analýzu úrazovosti, přesto je její míra vyšší
než celorepublikový průměr. K úrazům dochází zejména v tělesné výchově a při sportovních
aktivitách. Stravování žáků je zajištěno ve vlastní školní jídelně, která připravuje chutnou,
pestrou a nutričně vyváženou stravu.


                          Hodnocení průběhu vzdělávání
Průběh vzdělávání byl sledován hospitacemi ve všech přítomných ročnících čtyřletého
i osmiletého gymnázia napříč vyučovanými předměty.
Společným znakem sledované výuky bylo pozitivní klima spočívající ve vstřícném vztahu
učitelů k žákům, ve vzájemném respektu a příjemné pracovní atmosféře. Zaujetí a odbornost
pedagogů účinně podporovaly zájem žáků o probíranou učební látku. Učitelé velmi dobře
pracovali s nastavením vzdělávacích cílů, které byly zaměřeny nejen na získávání nových
znalostí, ale účinně podporovaly také rozvoj praktických dovedností a formování postojů
žáků. Volené metody a formy výuky byly vždy účelné a směřovaly k naplňová ní
stanovených cílů. Zařazené vzdělávací strategie přispívaly k rozvoji kritického myšle ní,
čtenářské, matematické, jazykové, informační a finanční gramotnosti. Sledovaná výuka se
vyznačovala vysokou mírou rovnoměrného a aktivního zapojení žáků, činnostním učením
a badatelskými prvky. Žáci nebyli jen pasivními příjemci informací, byli cíleně podněcováni
k vlastnímu tvořivému myšlení, iniciativě, samostatnému odvozování nových poznatků,
k hledání řešení a formulaci závěrů. Velký důraz byl kladen na spolupráci žáků
ve skupinách, která rozvíjela jejich schopnost komunikovat a plnit úkoly v týmu
a podporovala vzájemné učení. Napříč sledovanou výukou měli žáci prostor pro vyjádření
vlastního názoru, argumentaci a diskuzi.
Prezentace nového učiva byla srozumitelná a navazovala na již osvojené znalosti. Propojení
vzdělávacího obsahu s reálnými situacemi, vlastními zkušenostmi žáků a příklady
praktického využití získaných dovedností a poznatků podporovalo vnitřní motivaci žáků.
Využití poznatků z jiných předmětů umožnilo pochopení nového učiva v širších
souvislostech. Průběžně byly ve výuce vytvářeny příležitosti pro samostatnou práci žáků
s informacemi z různých zdrojů (např. textů, videoukázek, audionahrávek, internetu, grafů,
schémat, map, fotografií, obrazů). Žáci byli cíleně vedeni k jejich vyhledávání, porovnávání
a vyhodnocení.
Potřebný prostor byl věnován procvičení a upevnění osvojených znalostí a dovedností, byly
využity příležitosti pro práci s chybou. Žáci pracovali s různými typy úloh včetně


                                            3/7
problémových. Dílčím nedostatkem sledované výuky byla jen výjimečná diferenciace podle
individuálních schopností žáků např. formou zadávání úkolů rozdílného rozsahu nebo
obtížnosti. Ve vysoké míře byla učiteli i žáky využívána didaktická technika, vhodně byla
použita při plnění úkolu i umělá inteligence. Ve výuce cizích jazyků učitelé vytváře li
podnětné jazykové prostředí, byly rozvíjeny všechny jazykové dovednosti, dostatečná
pozornost byla věnována komunikačním dovednostem a vzájemné interakci žáků. Při výuce
s rodilým mluvčím pomohlo sdílení kulturních aspektů jazyka lépe porozumět nejen slovům,
nýbrž i jejich použití v různých situacích.
Při vzdělávání učitelé uplatňovali formativní hodnocení. Součástí výuky bylo vyhodnoce ní
vzdělávacích cílů žáky, sebehodnocení i vzájemné hodnocení a sebereflexe učebního
pokroku. Efektivitu zpětné vazby na práci žáků zvyšovalo nastavení hodnotících kritérií.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány v jednáních
pedagogické rady. V průběhu vzdělávání dosahují žáci velmi dobrých studijních výsledků.
Ve školním roce 2023/2024 všichni žáci prospěli, 45 % s vyznamenáním. Škola má
zpracovanou Strategii řešení školní neúspěšnosti, žákům se studijními obtížemi jsou
nabízeny individuální konzultace s pedagogy, případně online doučování. Zákonní zástupci
jsou průběžně informování o prospěchu a chování žáků prostřednictvím elektronické ho
informačního systému a třídních schůzek.
K objektivnímu posouzení výsledků vzdělávání se škola účastní externího výběrového
zjišťování výsledků žáků středních a základních škol, ve kterém dosáhli výborných
a nadprůměrných výsledků. Zpětnou vazbu na poskytované vzdělávání získává škola také
z výsledků maturitních zkoušek a úspěšnosti žáků při přijímacím řízení k dalšímu studiu.
Ve společné části maturitní zkoušky je úspěšnost žáků v českém jazyce a cizím jazyce
dlouhodobě lepší než průměr stejného oboru vzdělání v České republice. S výsledky
maturitní zkoušky z matematiky, které byly ve školním roce 2022/2023 ve srovnání
s celorepublikovým průměrem horší, škola pracovala, analyzovala příčiny neúspěšnosti,
identifikovala neúspěšně řešené úlohy a přijala opatření k dalšímu směřování vzdělávac ího
procesu. Ve školním roce 2023/2024 dosáhli žáci školy při ukončování vzdělávání 100%
úspěšnosti. V dalším studiu na vysokých školách pokračuje 89 % absolventů školního roku
2023/2024.
V průběhu celého školního roku jsou organizovány četné aktivity (kulturní akce, sportovní
kurzy, besedy, exkurze, zájezdy), které doplňují běžnou výuku, prohlubují znalosti
i dovednosti žáků a přispívají k naplnění stanovených vzdělávacích cílů. Vysoký počet žáků
se zapojuje do školních kol olympiád a soutěží, úspěchy zaznamenali žáci v regionálníc h
kolech a reprezentují školu také na národní úrovni (např. v logické a lingvistické olympiádě).
Své dovednosti a zájmy mohou žáci rozvíjet v Klubu nadaných dětí a nabízených kroužcích
(např. environmentálním, technickém, výtvarném, sportovních her, 3D tisku). Žákům
s hlubším zájmem o konkrétní obory škola umožňuje ve spolupráci s vysokými školami
účast na jejich vzdělávacích aktivitách, zájemce připravuje na mezinárodní jazykové
zkoušky.
Škola realizuje preventivní aktivity tematicky zaměřené na konkrétní věkové skupiny,
vhodná témata primární prevence jsou začleňována do výuky vybraných předmětů. Pro žáky
prvních ročníků jsou organizovány adaptační kurzy, podle potřeby třídních učitelů pracuje
cíleně i preventivně s třídními kolektivy školní psycholožka. Ve škole působí Klub
psychické pohody, žáci mají k dispozici schránku důvěry, využívají osobní kontakt


                                             4/7
s pracovníky školního poradenského pracoviště. Škola je zapojena do on-line platformy
„Nenech to být“. Případné negativní projevy v chování žáků škola včas identifik uje
a bezodkladně řeší.
Žáci jsou zapojováni do veřejných sbírek, dárcovství krve, ekologických projektů,
vykonávají dobrovolnickou činnost, participují na sportovních, společenských a kultur níc h
akcích města, účastní se mezinárodní environmentální konference, vydávají školní časopis.
V projektu „Školy – vyslanci Evropského parlamentu“ vytváří a realizují vlastní aktivity
zaměřené na občanský život a hodnoty Evropské unie. V roli průvodců putovní výstavy
o Anně Frankové uplatnili vrstevnické učení a posílili své komunikativní kompetence. Účast
žáků v projektu „Erasmus+“ umožňuje zdokonalovat jazykové a sociální dovednosti.
Všestranný osobní rozvoj žáků podporuje i jejich zapojení do programu „Mezinárodní cena
vévody z Edinburghu“.


                                         Závěry
Vývoj školy
– Od poslední inspekční činnosti ve školním roce 2019/2020 byly aktualizovány školní
  vzdělávací programy a zavedeny nové inovativní předměty. Škola získala akreditaci
  Erasmus v oblasti školního vzdělávání a stala se akreditovaným pracovištěm pro realizac i
  mezinárodních jazykových zkoušek. Zapojila se do programu „Škola paměti národa“
  zaměřeného na moderní dějiny, získala finanční prostředky z projektu „Implementace
  Dlouhodobého záměru Moravskoslezského kraje“ Zlepšily se materiální podmínky pro
  vzdělávání.
– Zjištění z předchozí inspekční činnosti byla zohledněna. Zejména byl zaveden funkční
  systém profesního rozvoje pedagogů s pozitivním dopadem na kvalitu výuky.
Silné stránky
– Strategie rozvoje školy je promyšlená a komplexní, vymezuje reálné cíle, jejichž
  naplňování je pravidelně vyhodnocováno a odráží se v činnosti školy. (1.1)
– Vedení školy nastavilo účinný systém podpory profesního rozvoje pedagogů a poskytuje
  jim přínosnou zpětnou vazbu k jejich práci. (2.3)
– Aktivní spolupráce pedagogů a inspirativní sdílení zkušeností v nových trendech výuky
  se pozitivně promítá do zkvalitňování vzdělávání. (3.5)
– Promyšlená a efektivní volba vzdělávacích strategií umožňuje aktivní zapojení žáků do
  výuky, rozvíjí kritické myšlení a praktické dovednosti žáků. (4.1)
– Ve výuce je cíleně podporována spolupráce, argumentace a diskuze. Žáci jsou zapojováni
  do aktivit zaměřených na jejich osobnostní a sociální dovednosti. (4.4)
– Žáci školy dosahují velmi dobrých výsledků v průběhu vzdělávání i při jeho ukončování,
  jsou úspěšní v externím testování. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Slabé stránky (oblasti ke zlepšení)
– Do výuky jsou v nižší míře zařazovány diferencované úlohy, které by odpovídajíc ím
  způsobem zohledňovaly schopnosti žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zařazovat do výuky ve vyšší míře úlohy diferencované náročnosti podle individuálníc h
  schopností žáků.
– Věnovat zvýšenou pozornost prevenci úrazovosti žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 5 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Strategie rozvoje školy
 3.   Výroční zpráva o činnosti školy za školní rok 2023/2024
 4.   Plán dalšího vzdělávání pedagogických pracovníků na školní rok 2024/2025
      a dlouhodobý plán DVPP
 5.   Záznamy z hospitační činnosti ve školním roce 2023/2024 a 2024/2025 (vzorek)
 6.   Zápisy z porad ve školním roce 2024/2025 (vzorek)
 7.   Zápisy z jednání předmětových komisí od školního roku 2023/2024 (vzorek)
 8.   Minimální preventivní program na školní rok 2024/2025, Strategie předcházení
      šikaně a dalším projevům rizikového chování, Strategie řešení školní neúspěšnosti
      žáků, Strategie primární prevence rizikového chování 2019–2027, Krizový plán školy
 9.   Dokumentace žáků se speciálními vzdělávacími potřebami (vzorek), individuá lní
      vzdělávací plány
10.   Personální dokumentace pedagogických pracovníků (vzorek)
11.   Matrika školy vedená ve školním roce 2024/2025 (vzorek)
12.   Třídní knihy vedené ve školním roce 2024/2025 (vzorek)
13.   Sdělení o výjimce z nejvyššího počtu žáků ve třídách ze dne 16. 1. 2023
14.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2024/2025 (vzorek)
15.   Dokumentace vztahující se k finančním podmínkám školy a zajištění školního
      stravování pro školní rok 2024/2025 k datu inspekční činnosti (vzorek)



                                            6/7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Bc. Irena Heryánová, DiS., kontrolní pracovnice
 Ing. Mgr. Hana Červenková, školní inspektorka
 Mgr. Sylva Kyselová, Ph.D., MBA, školní inspektorka
31. 1. 2025




                                          7/7
