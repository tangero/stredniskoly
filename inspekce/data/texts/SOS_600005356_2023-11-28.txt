                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3436/23-A
                                      Sp. zn. ČŠIA-S-500/23-A


Název                               Střední škola Podnikatelská akademie, s.r.o.
Sídlo                               K Milíčovu 674, 149 00 Praha 4
E-mail                              skola@podnikakademie.cz
IČO                                 25 604 325
Identifikátor                       600 005 356
Právní forma                        společnost s r.o.
Zastupující                         Mgr. Kateřina Horáková, Ph.D.
Zřizovatel                          Společníci Střední školy Podnikatelská akademie, s.r.o.
Místo inspekční činnosti            K Milíčovu 674, Praha 4
Inspekční činnost na místě          28. 11. 2023 − 30. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola Podnikatelská akademie, s.r.o. (dále „škola“ nebo „instituce “)
poskytuje vzdělávání v denní formě ve čtyřletém oboru vzdělání Ekonomika a podnikání,
zakončeném maturitní zkouškou. K termínu inspekční činnosti se ve škole vzdělávalo 159
žáků v pěti třídách. Od posledního inspekčního hodnocení v roce 2016 došlo k mírné mu
nárůstu počtu žáků.
K odborné profilaci žáků účinně napomáhá pestrá nabídka volitelných předmětů. Od třetího
ročníku si žáci volí odborné zaměření oboru (Bankovnictví a finanční služby, Mezinárod ní
obchod a diplomacie, Personální a marketingové služby, Cestovní ruch a hotelnictví –
v termínu inspekční činnosti nebylo realizováno).


                          Hodnocení podmínek vzdělávání
Ředitelka školy (dále „ředitelka“) působí ve vedoucí funkci dlouhodobě, od roku 2009,
zároveň je i její zřizovatelkou. Ve své řídící práci vychází z tradice rodinné školy a ze svých
dlouholetých pedagogických a manažerských zkušeností. Hlavní vizí vedení školy je
vytvořit moderní, dynamické a inspirativní vzdělávací prostředí školy podporující
podnikatelské dovednosti žáků. Koncepční záměry se daří naplňovat zejména v oblasti
personálních, materiálních a finančních podmínek. Ředitelkou uplatňovaný demokratický
způsob vedení založený na principu rozšířené partnerské spolupráce, vzájemného respektu
a otevřené komunikace všech účastníků vzdělávání se pozitivně promítá do utváření příznivé
atmosféry.
Vytvořená organizační struktura zajišťuje optimální chod školy. Ředitelka část svých
kompetencí delegovala na svého zástupce. Zásadní poradní orgán představuje pedagogická
rada, se kterou ředitelka projednává všechny záležitosti týkající se výchovně vzdělávac ího
procesu a následně přijímá příslušná opatření. V rámci provozních porad a týdenních porad
vedení školy jsou operativně řešeny aktuálně vzniklé problémy. Efektivitu procesu řízení
podporuje činnost předmětových komisí, jejichž prostřednictvím vedení školy získává
relevantní zpětnou vazbu o úrovni poskytovaného vzdělávání a využívá ji k dalšímu
zkvalitňování výchovně vzdělávacího procesu.
Ředitelka a její zástupce vykonávají pravidelnou kontrolní a hospitační činnost, většinou
zaměřenou na podstatné aspekty vzdělávání. Opatření přijatá na základě zjištění
z předchozího inspekčního hodnocení přinesla pozitivní dopady do kvality ekonomického
vzdělávání. Ve srovnání s minulou inspekční činností došlo v této oblasti ke kvalitativnímu
posunu. Přestože systém hospitací poskytuje vyučujícím zpětnou vazbu o kvalitě jejich
pedagogické práce, v nižší míře je poskytována vyučujícím následná metodická podpora,
což se např. odráží v méně efektivních didaktických postupech v části vzdělávání v českém
jazyce a literatuře, a tím i v horších výsledcích ve společné části maturitní zkoušky,
především u žáků s odlišným mateřským jazykem.
Výchovně vzdělávací proces zajišťuje 14 pedagogických pracovníků. Pozitivem je
stabilizovaný, většinou kvalifikovaný pedagogický sbor, ve kterém převládají vyučujíc í
s delší pedagogickou praxí, kteří předávají své zkušenosti mladším kolegům. Novým
a začínajícím pedagogům je poskytována systematická podpora vedení školy, uvádějíc ího
učitele a spolupráce se zkušenými kolegy.
Koncepční personální práce vedení školy podporuje odborný růst pedagogů. Plán dalšího
vzdělávání pedagogů vychází z návrhů předmětových komisí, potřeb školy i zájmu
jednotlivých vyučujících. V hodnoceném období tří školních let se vzdělávání zaměřova lo
především na odborné a jazykové vzdělávání, výchovné poradenství, méně již na metody
a formy výuky, což se v některých případech projevilo nižší efektivitou vzdělávac íc h
strategií.
Kvalitu vzdělávání a realizaci vzdělávacího programu pozitivně ovlivňují nadstandardní
materiální a finanční podmínky. Ředitelka pravidelně vyhodnocuje stav materiálně
technického zázemí a systematicky jej obnovuje a dovybavuje didaktickými pomůckami,


                                             2/7
odbornými učebnicemi a publikacemi. Výuka probíhá v podnětném a čistém prostředí,
s dostatečným počtem kmenových a specializovaných učeben vybavených moderní
didaktickou technikou, např. mobilní počítačová učebna, interaktivní dotykové tabule,
multimediální studovna, jazyková učebna. Pro žáky jsou k dispozici relaxační prostory,
žákovská knihovna i studovna vybavená výpočetní technikou. Stravování žáků je zajištěno
ve školní jídelně v sousední základní škole.


                          Hodnocení průběhu vzdělávání
Ke kvalitě výchovně vzdělávacího procesu pozitivně přispívá efektivní organizace výuky
(např. široké spektrum volitelných předmětů) a promyšlená inovace školního vzdělávac ího
programu v souladu se současnými trendy ve vzdělávání a rostoucími nároky na absolventa
školy ekonomického směru.
Společným pozitivem většiny sledovaných hodin byla příjemná, vstřícná a přátelská
atmosféra. Vyučovací hodiny byly pečlivě připravené, organizačně dobře zvládnuté a vedly
k naplnění stanoveného vzdělávacího cíle. Zvolené vzdělávací strategie a postupy vesměs
odpovídaly charakteru probíraného učiva. K názornosti výuky v části hodin přispíva lo
účelné využívání didaktické techniky a využití digitálních zdrojů (výuková prezentace,
video, poslech, rozvoj receptivních dovedností žáků). V některých předmětech byli žáci
vedeni k systematické práci s různými informačními zdroji a směřováni k tvorbě vlastního
digitální portfolia a jeho sdílení. Nejčastěji využívanou frontální výuku vyučujíc í
kombinovali s metodicky dobře vedeným řízeným rozhovorem a samostatnou prací žáků.
V odborném vzdělávání byla cíleně propojována teoretická výuka s praktickým využitím
získaných znalostí a dovedností žáků. Provázanost teorie s praktickým vyučováním zvyšuje
efektivitu výuky, žákům umožňuje upevnit si a prohloubit již získané znalosti, dále rozvíjet
odborné kompetence i lépe chápat probírané učivo v souvislostech. Výuka byla cíleně
zaměřena na praktické činnosti, podporovala kreativitu žáků, rozvíjela jejich komunikač ní
schopnosti i organizační dovednosti. Ve všech sledovaných hodinách erudice vyučujíc íc h
a jejich zaujetí pro příslušný předmět významně přispívaly k rozvoji odborných kompetencí
žáků.
Většina sledovaných vyučovacích hodin českého jazyka a literatury a společenskověd níc h
předmětů se vyznačovala velmi dobrou metodickou a didaktickou propracovaností. Zvolené
vzdělávací strategie korespondovaly s charakterem probíraného učiva, stanoveným
vzdělávacím cílem a směřovaly k přípravě žáků na maturitní zkoušku. Učitelé rozvíje li
zejména vědomosti a dovednosti žáků, v některých hodinách byla věnována pozornost
i formování jejich postojů. Kvalitu vzdělávání v některých případech snižovaly organizač ní
a metodické nedostatky, například nedostatečná práce s chybou, minimálně bylo využívá no
vyhledávání a kritické zpracování informací jednotlivými žáky, v části hodin byla
zaznamenána nižší úroveň jazykové kultury učitele, menší důraz byl kladen na spisovné
vyjadřování žáků.
Promyšlená organizace výuky cizích jazyků vychází z organizačně dobře připravenýc h
a zvládnutých vyučovacích hodin. Úspěšnost zvolené jazykové koncepce doplňuje i nabídka
druhého cizího jazyka, žáci si mohou volit mezi německým, francouzským nebo ruským
jazykem. Převážná část hospitovaných hodin cizích jazyků byla z hlediska metodického
a didaktického na vysoké úrovni. Obsahovaly samostatnou práci, rozhovor žáků ve
dvojicích, skupinovou výuku. Ve výuce byla často efektivně využívána digitální technika
(poslech, obrazový materiál). Byly procvičovány a upevňovány gramatické struktury,
rozšiřována slovní zásoba žáků. Vyučovací hodiny se vyznačovaly efektivním střídáním


                                            3/7
různých forem a metod výuky, což vedlo k jejich dynamičnosti a ke zvýšení motivace žáků.
Vyučující rozvíjeli vhodně zvolenými metodami produktivní a interaktivní řečové
dovednosti žáků. Komunikace probíhala přednostně v cílovém jazyce, žáci samostatně řešili
zadané úkoly a zpracovávali informace z cizojazyčného textu.
V časti vzdělávání se vyskytly didaktické a metodické nedostatky. Některé zvolené metody
i formy práce byly méně efektivní, což se projevilo nízkou motivací žáků a jejich
nerovnoměrným zapojením do výuky. Ve většině sledovaných hodin se nevyskytla
diferenciace zadaných úkolů podle schopností jednotlivců, nebyla zřejmá účinná podpora
žáků s odlišným mateřským jazykem, což především v českém jazyce a literatuře vede
k nižší míře zvládnutí didaktických testů ve společné části maturitní zkoušky. Výuka také
nebyla vhodně vedena s ohledem na žáky nadané či s větším zájmem o vyučovaný předmět
nebo rychlejším tempem práce, jejich vzdělávací potenciál tak nebyl dostatečně využit.
Scházela také systematická práce se závěrem vyučovací hodiny (zhodnocení a shrnutí včetně
nutnosti využívat formativní hodnocení žáků).


                          Hodnocení výsledků vzdělávání
Výsledky vzdělávání žáků pozitivně ovlivňuje setrvalý zájem uchazečů o nabízený obor
vzdělání, nastavený způsob přijímacího řízení (jednotná přijímací zkouška) a soustavná
práce pedagogů. Průběžné výsledky vzdělávání jsou pravidelně vyhodnocovány na
jednáních pedagogické rady. Úroveň osvojených vědomostí a znalostí žáků je ověřována
prostřednictvím běžných nástrojů, pololetní a závěrečné klasifikace, ústního a písemného
zkoušení žáků, srovnávacích testů, žákovských projektů, prezentací apod. Pozornost je také
věnována vyšší absenci žáků. Pozdní příchody a absence žáků patří mezi nejčastěji řešené
problémy, které vedou k ukládání kázeňských opatření. Vyšší absence je zřejmá i u žáků
maturitního ročníku.
Výsledky vzdělávání žáků u maturitní zkoušky za poslední tři školní roky odpovídaly
průběžným výsledkům během celého studia. Ve sledovaném období došlo na základě
přijatých opatření vedení školy ke snížení celkové hrubé neúspěšnosti žáků, podíl počtu žáků
neúspěšných u maturitní zkoušky a zkoušku nekonajících z celkového počtu přihláše nýc h
žáků. Ve školním roce 2022/2023 všichni přihlášení žáci zkoušku konali. Velmi dobrých
výsledků dosahují žáci ve společné části maturitní zkoušky z cizího jazyka. Méně úspěšní
byli ve sledovaném období v českém jazyce a literatuře, kde dosahují horších výsledků, než
je celorepublikový průměr. Analýzou výsledků vzdělávání bylo zjištěno, že na neúspěšnosti
v českém jazyce a literatuře se především podílejí žáci s odlišným mateřským jazykem.
Přestože ředitelka přijímá opatření na podporu těchto žáků, například individuá lní
konzultace, není tato podpora dostatečná. V profilové části maturitní zkoušky dosahují žáci
velmi dobrých výsledků.
Výsledky vzdělávání jsou pozitivně ovlivňovány funkčním systémem poradenských služeb .
Poradenský tým tvořený výchovnou poradkyní a metodikem prevence sociálně
patologických jevů, který je zároveň zástupcem ředitelky, úzce spolupracuje s učiteli.
Kooperace spočívá zejména ve včasné identifikaci žáků s potřebou podpůrných opatření
a vzájemné informovanosti o účinnosti uplatňovaných podpůrných opatření. K efektivitě
poskytovaných poradenských služeb přispívá také spolupráce se zákonnými zástupci
a školskými poradenskými zařízeními. Nastavené funkční preventivní mechanis my
umožňují včas odhalovat a zachycovat různé formy rizikového chování, což dokládá jejich
velmi nízký výskyt. Preventivní program se zaměřuje na podporu bezpečného chování,
zdravého životního stylu žáků a pozitivních mezilidských vztahů. Problematika prevence


                                            4/7
sociálně patologických jevů je vhodně doplňována vzdělávacími obsahy některých
předmětů. Preventivní aktivity jsou realizovány na adaptačních kurzech a formou školních
projektů. Pravidelně je prováděno zjišťování sociálního klimatu ve třídách.
Nadání žáků, rozvoj jejich odborných kompetencí i zájem o studovaný obor podporuje
možnost zapojení do řady soutěží, jak odborných, tak i sportovních. Zde dosahují velmi
dobrých výsledků. Škola každoročně připravuje žáky ke složení certifikovaných zkoušek
z anglického jazyka. Vedení školy cíleně vytváří motivační prostředí pro dosahovaní
dobrých studijních výsledků žáků, např. žákům, kteří dosahují vynikajících studijníc h
výsledků, je nabízena možnost absolvovat bezplatný kurz k získání řidičského oprávnění.
Propojení odborných a všeobecně vzdělávacích předmětů napomáhá dlouhodobá realizace
mezipředmětových projektů, např. Green Day, Bussines Day. Všestrannost žáků rozvíjí
zařazování exkurzí, přednášek odborníků z praxe, návštěva divadel i spolupráce
s Metropolitní univerzitou Praha. Kariérní poradenství je účelně zaměřeno na motivac i
k terciárnímu vzdělávání a k uplatnění na trhu práce. Část žáků pokračuje ve studiu na
vysokých školách.



                                         Závěry
Vývoj školy
Od předchozího inspekčního hodnocení došlo ke zkvalitnění výuky odborných
ekonomických předmětů. Škola průběžně obnovuje materiální vybavení, byla vybudována
jazyková učebna a multimediální studovna.
Silné stránky
– kvalitní materiální a finanční předpoklady pro naplňování školního          vzdělávac ího
  programu (2.4)
– příznivé vzdělávací klima malé rodinné školy (2.2)
– stabilizovaný pedagogický sbor (2.3)
– motivační prostřední pro dosahování dobrých studijních výsledků žáků (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně účinná kontrolní činnost vedení školy, zejména výuky českého jazyka a literatur y
  (2.1)
– nízká míra podpory žáků s odlišným mateřským jazykem (4.3)
– nižší míra úspěšnosti ve společné části maturitní zkoušky z českého jazyka a literatur y
  především u žáků s odlišným mateřským jazykem (5.2)
– opomíjení didaktického závěru v části vyučovacích hodin, nedostatečné vedení žáků
  k vzájemnému hodnocení a sebehodnocení (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Doporučení pro zlepšení činnosti školy
      -   provádět častější hospitační činnost ve výuce českého jazyka a literatury, na základě
          zjištění z hospitační činnosti přijímat konkrétní opatření, průběžně vyhodnoco vat
          jejich účinnost, poskytovat učitelům odpovídající metodickou podporu
      -   zavést seminář z českého jazyka a literatury pro žáky s odlišným mateřským jazykem
      -   diferencovat výuku s ohledem na rozdílné studijní předpoklady žáků, na potřeby
          žáků s vyššími studijními předpoklady nebo s rychlejším tempem práce, využívat
          gradované úlohy ve vzdělávání
      -   podpořit intenzivní přípravu žáků na společnou část maturitní zkoušky z českého
          jazyka a literatury
      -   zaměřit se na používání spisovného jazyka
      -   vést žáky k sebehodnocení a vzájemnému hodnocení, důsledně ověřovat splnění
          stanoveného vzdělávacího cíle


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.       Jmenovací dekret ředitelky školy ze dne 31. 8. 2009
 2.       Školní vzdělávací program ŠVP 2021 Podnikání a management, obor vzdělání 63-41-
          M/01 Ekonomika a podnikání, s platností od 1. 9. 2021
 3.       Školní vzdělávací program ŠVP 2018, Inovace k ŠVP 2015 Podnikání a manageme nt,
          obor vzdělání 63-41-M/01 Ekonomika a podnikání, s platností od 1. 9. 2018
 4.       Školní řád účinný k termínu inspekční činnosti a Pravidla pro hodnocení výsledků
          výuky a chování žáků
 5.       Třídní knihy ve školním roce 2022/2023 a 2023/2024 k termínu inspekční činnosti
 6.       Zvýšení počtu žáků ve třídách ze dne 30. 8. 2021
 7.       Záznamy z pedagogických rad ve školním roce 2022/2023 a 2023/2024 k termínu
          inspekční činnosti



                                               6/7
 8.   Vybraný vzorek ze školní matriky vedený k termínu inspekční činnosti
 9.   Výroční zpráva za školní rok 2022/2023
10.   Rozvrh vyučovacích hodin školní rok 2023/2024 platný k termínu inspekční činnosti
11.   Portfolio výchovného poradce a metodika prevence vedené ve školním roce
      2023/2024 k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Bejrová, školní inspektorka, vedoucí inspekčního týmu
 PhDr. Bc. Tibor Slažanský, školní inspektor
 Bc. Šárka Snížková, kontrolní pracovnice


18. 12. 2023




                                          7/7
