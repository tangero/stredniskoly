                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                           ČŠIU-353/25-U
                                      Sp. zn. ČŠIU-S-134/25 U


Název                               Střední odborná škola podnikatelská, s. r. o.
Sídlo                               Pionýrů 2806/7, 434 01 Most
E-mail                              reditelka@podnikac.cz
IČO                                 25 015 052
Identifikátor                       600 011 089
Právní forma                        společnost s r. o.
Zastupující                         Ing. Lucie Machuldová
Zřizovatel                          Ing. Lucie Machuldová
Místo inspekční činnosti            Pionýrů 2806/7, Most
Inspekční činnost na místě          25. 3. 2025 − 27. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu.
Zjišťování a hodnocení naplnění školního vzdělávacího programu pro střední vzdělává ní
a jeho souladu s právními předpisy a rámcovým vzdělávacím programem.
                                    Charakteristika
Právnická osoba Střední odborná škola podnikatelská, s. r. o. (dále „škola“) vykonává
činnost střední školy a vzdělává žáky v denní formě vzdělávání v oboru vzdělání
63-41-M/01 Ekonomika a podnikání, ve kterém nabízí zaměření na Řízení firem, Cestovní
ruch, Bezpečnost a právo a Personalistiku.
K termínu inspekční činnosti se ve škole vzdělávalo 174 žáků v sedmi třídách. Škola eviduje
dva žáky se speciálními vzdělávacími potřebami a jednoho žáka s odlišným mateřským
jazykem.
Další informace o škole jsou k dispozici na webových stránkách školy https://podnikac.cz.


                         Hodnocení podmínek vzdělávání
K hlavním koncepčním cílům školy patří udržení stabilního počtu žáků. To se vhodnou
prezentací školy na sociálních sítích, účastí na veletrzích vzdělávání, realizací propagačních
akcí nebo spoluprací se základními školami daří. K připravenosti žáků na profesní kariéru
přispívá spolupráce se zaměstnavateli a dalšími subjekty, u kterých žáci absolvují odbornou
praxi, a organizace odborných přednášek a besed. Zapojení školy do mezinárodního projektu
podporuje mobilitu žáků a přispívá ke zvyšování jejich odborných i jazykových kompetencí.
Dalším důležitým cílem je rozvoj funkčních gramotností. Dovednosti v oblasti finanč ní
gramotnosti podporuje organizace tematických seminářů (Finanční gramotnost, Můžeš
podnikat aj.) a exkurzí (ČNB Praha), cíle v oblasti rozvoje sociálních kompetencí se daří
naplňovat prostřednictvím různých školních a mimoškolních aktivit, kterými jsou kultur ní,
poznávací, vědomostní nebo sportovní akce a soutěže.
Ředitelku školy v oblasti organizace, řízení a kontroly pedagogických procesů efektivně
doplňuje její zástupkyně. Pravidelné i operativní porady společně s otevřenou a transparentní
komunikací se všemi aktéry výchovně- vzdělávacího procesu zajišťují účinný přenos
informací a podporují efektivní fungování školy. Ačkoliv vedení školy při hospitační
činnosti sleduje relevantní aspekty výuky, poskytovaná metodická podpora pedagogickým
pracovníkům není dostatečně účinná a nepřispívá v potřebné míře k naplňování stanovenýc h
cílů v oblasti výuky, ve které přetrvávají některé nedostatky zjištěné při předchozí inspekční
činnosti (chybějící diferenciace a individualizace zadávaných úkolů, málo efektivní práce se
vzdělávacím cílem, nedostatečný rozvoj hodnoticích dovedností žáků).
Pedagogický sbor je plně kvalifikovaný a odborně erudovaný. Nově příchozím vyučujíc ím
je poskytována podpora vedením školy i uvádějícím učitelem. Zkušenosti si pedagogové
předávají spíše neformálním způsobem v rámci každodenního kontaktu a diskuze mi
v předmětových komisích, ke vzájemným hospitacím nemají v rámci svého rozvrhu
dostatečný časový prostor. Profesní rozvoj vyučujících byl v posledním období zaměřen
především na digitální kompetence a další témata odpovídající jejich individuálním zájmům.
V menší míře bylo další vzdělávání zaměřeno na nedostatky zjištěné Českou školní inspekcí
při hospitační činnosti. Činnost školního poradenského pracoviště ve škole zajišťuje
výchovná poradkyně a metodik prevence. Nastavený systém poradenských služeb, vzájemná
spolupráce, způsob sdílení informací s vyučujícími a delegování příslušné odpovědnosti za
specializované činnosti je funkční.
Materiální podmínky školy umožňují účinné naplňování očekávaných výsledků vzdělává ní
podle školního vzdělávacího programu. Výrazně se zlepšily po přestěhování do nových
zrekonstruovaných prostor. Učebny výpočetní techniky jsou účelně používány pro odborné


                                             2/7
vzdělávání i pro všeobecně vzdělávací předměty. Pro podporu čtenářské gramotnosti mají
žáci ve třídách k dispozici knihovničky, k rozvoji jazykových kompetencí je využívá na
jazyková učebna.


                          Hodnocení průběhu vzdělávání
Společným znakem hospitované výuky byla vstřícná a přátelská atmosféra podpořená
respektujícím přístupem učitelů k žákům, žáci s pedagogy ochotně spolupracova li.
Vzdělávací strategie a postupy ve výuce všeobecně vzdělávacích předmětů odpovídaly
charakteru probíraného učiva, avšak chybějící diferenciace vzdělávacího obsahu
neumožňovala žákům naplno využít jejich individuální vzdělávací potenciál. Žáci plnili
obsahem, typem, rozsahem i náročností shodné úkoly. Nejčastěji zařazovali učitelé frontální
výuku realizovanou výkladem v kombinaci s řízeným rozhovorem. K procvičení a upevnění
učiva učitelé vhodně zařazovali samostatnou práci, při které žákům poskytovali individuá lní
podporu. Kooperativní kompetence žáků vhodně podporovala skupinová nebo párová práce.
V úvodu výuky seznamovali učitelé žáky s tématem, někteří také s cílem vyučovací hodiny,
avšak v závěru většiny hodin nebyl věnován dostatečný prostor shrnutí učiva a efektivní
zpětné vazbě o naplnění vzdělávacích cílů. Méně často a na rozdílné úrovni byli žáci vedeni
k rozvoji hodnoticích dovedností. Didaktická technika byla využita pedagogy především
k prezentování učiva nebo k posílení názornosti výuky (např. výuková videa). Spíše
ojediněle byl vytvořen prostor pro posilování dovedností žáků účelně využívat digitá lní
technologie, efektivně pracovat s informačními zdroji a rozvíjet kritické myšlení.
Aktivní zapojení většiny žáků zvyšovalo v hodinách odborných předmětů vhodné střídání
činností včetně kooperativních, zařazování aktivizačních metod a cílená motivace. Při
výkladu podpořili pedagogové názornost využitím digitální techniky. Poznatky byly vhodně
propojovány se zkušenostmi žáků a aplikovány do reálných situací. V průběhu nebo závěru
vyučovací jednotky byla žákům poskytována zpětná vazby o míře zvládnutí probíraného
učiva, závěry hodin byly účelně využity pro shrnutí. V některých předmětech byla výuka
podpořena kvalitními učebními materiály, které si vyučující sami vytváří a se žáky sdílí. Na
teoretickou výuku vhodně navazovala praktická cvičení, která umožňovala procvičování
a prohlubování odborných dovedností.


                          Hodnocení výsledků vzdělávání
Škola informuje zákonné zástupce o průběhu a výsledcích vzdělávání prostřednictvím
elektronického informačního systému a pravidelných třídních či individuálních schůzek.
K ověřování dosažených výsledků vzdělávání podle školního vzdělávacího programu
využívají pedagogové standardní evaluační nástroje. V prvních ročnících pro zjištění úrovně
znalostí a dovedností zadávají žákům vstupní testy z matematiky a českého jazyka, na
základě výsledků následně upravují tematické plány a učivo s nejčastějšími chybami
procvičují. Vstupní testy z cizího jazyka využívají pro rozdělení žáků do vzájemně
prostupných skupin. Po větších tematických celcích nebo ve čtvrtletí zadávají učitelé
rozsáhlejší písemné práce, jejichž výsledky pak analyzují v předmětových komisíc h
a diskutují případná opatření ke zlepšení. Žáky ohrožené školním neúspěchem identifik ují
jednotliví učitelé na základě průběžné klasifikace. Těmto žákům i dalším zájemcům nabízí
skupinové nebo individuální doučování, nejčastěji je využívají žáci s vyšší absencí.
Užitečnou podporu poskytuje žákům také online aplikace, kterou škola zaplatila a kterou
žáci mohou využívat k procvičování různých předmětů nejenom ve škole, ale také při


                                            3/7
domácí přípravě. Osvědčeným motivačním prostředkem k dosahování dobrých výsledků je
pokračující systém udělování prospěchových stipendií. O efektivitě poskytované podpory
svědčí nízký počet žáků opakujících ročník.
K přípravě na maturitní zkoušku zařazují pedagogové v běžné výuce úlohy z didaktickýc h
testů společné části. Při výběru úloh využívají analýzu chybovosti ze školní zprávy
z předchozího zkušebního období. V posledním ročníku používají v předmětech společné
části maturitní zkoušky dvouhodinové bloky výuky, ve kterých si žáci zkouší didaktické
testy v reálných podmínkách. Škola organizuje pro žáky jazykové zkoušky k získání
certifikátu z anglického jazyka. K přípravě na profilovou odbornou zkoušku přispívají
ročníkové práce realizované ve třetím nebo čtvrtém ročníku. O účinnosti podpory svědčí
výsledky školy při ukončování vzdělávání. Ve zkušebním období roku 2023 byla úspěšnost
školy vyšší než v ČR v dané skupině oborů, u maturitní zkoušky uspěli všichni žáci, kteří ji
konali, pouze jeden žák zkoušku nekonal. Ve zkušebním období roku 2024 byla úspěšnost
školy v dané skupině oborů srovnatelná s ČR, u maturitní zkoušky neuspěli tři žáci (jeden
ve společné části a dva v profilové část maturitní zkoušky) a dva žáci zkoušku nekonali.
Výchovná poradkyně informuje pedagogy o žácích se speciálními vzdělávacími potřebami
a poskytuje jim metodickou podporu. Společně s pedagogy vyhodnocuje efektivitu
poskytované podpory a v případě potřeby konzultuje s poradenskými zařízeními vhodné
postupy a uplatňování stanovených doporučení. Poradenskou pomoc poskytuje také žákům
při opakovaném prospěchovém selhávání nebo při řešení jejich osobních problémů.
V oblasti kariérového poradenství poskytuje kariérová poradkyně žákům efektivní podporu
při volbě dalšího studia či uplatnění na pracovním trhu, aktivně spolupracuje s úřadem práce
i profesními organizacemi, organizuje návštěvy škol apod. Výsledkem této spolupráce je
úspěšné uplatnění absolventů v praxi nebo nastavení cesty dalšího studia. Škola eviduje
a sleduje úspěšnost absolventů při přijímání k terciárnímu vzdělávání i v jejich profesním
životě.
Systém školní prevence je promyšlený, reaguje na aktuální potřeby školy i jednotlivýc h
žáků. Škole se daří naplňovat cíl, kterým je vytvářet dobré prosociální vztahy v třídníc h
kolektivech i mezi ročníky. Využívanými a osvědčenými aktivitami jsou pravidelné
třídnické hodiny, týdenní adaptační programy pro první ročníky uskutečňované v zahranič í,
školní projekty propojující jednotlivé ročníky, sportovní kurzy atd. Případné problémy
s nevhodným chováním žáků jsou řešeny bezodkladně, což minimalizuje jejich výskyt.


                                         Závěry
Vývoj školy
– Od školního roku 2017/2018 došlo ke změně na pozici ředitelky školy, pokračuje funkční
  systém řízení.
– Škola změnila místo poskytovaného vzdělávání, pro výuku využívá prostory, které byly
  nově zrekonstruované.
– Žáci jsou i nadále motivováni k dobrým studijním výsledkům prostřednictvím
  stipendijního řádu.
– Škola pokračuje v zapojování do projektové činnosti, nadále organizuje řadu školních
  a mimoškolních aktivit.




                                            4/7
– Ve výuce přetrvávají některé nedostatky – absence diferenciace a individualizace podle
  kognitivních schopností jednotlivých žáků, žáci nejsou efektivně vedeni k rozvoji
  hodnoticích dovedností.
Silné stránky
– Podpora rozvoje jazykových kompetencí žáků i díky mezinárodní spolupráci a jejich
  příprava na certifikované jazykové zkoušky významně přispívají k naplňování cílů
  v oblasti jazykového vzdělávání. (5.3)
– Partnerský a vstřícný přístup k žákům a množství realizovaných aktivit nad rámec výuky
  pro třídní kolektivy pozitivně ovlivňují klima podporující učení. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zlepšování
  vzdělávacího procesu. (2.3)
– Pedagogové nepravidelně zařazují v průběhu výuky práci s informačními zdroji
  a dostatečně nerozvíjí kritické myšlení žáků. (4.2)
– Ojediněle využívaná diferenciace a individualizace zadávaných úkolů neumožňuje
  optimální rozvoj každého žáka v souladu s jeho individuálními kognitivními
  schopnostmi. Pedagogové především všeobecně-vzdělávacích předmětů nevěnují
  dostatek pozornosti formativní zpětné vazbě a ověření míry dosažení vzdělávacích cílů.
  Žáci jsou jen v malé míře vedeni k rozvoji hodnoticích dovedností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Poskytovat pedagogům efektivní zpětnou vazbu k jejich práci, která povede ke zlepšování
  výchovně- vzdělávacího procesu.
– Další vzdělávání pedagogů zaměřit na slabé stránky ve výuce (individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji a rozvoj kritického myšlení).
– Efektivně využívat různé informační zdroje a vést žáky ke kritickému myšlení.
– Individualizovat a diferencovat zadávané úkoly a vzdělávací obsah podle kognitivníc h
  schopností jednotlivých žáků.
– Ve výuce především všeobecně-vzdělávacích předmětů účelně pracovat se vzdělávac ím
  cílem a poskytovat žákům efektivní zpětnou vazbu k míře jeho naplnění, využívat
  systematicky formativní hodnocení.
– Rozvíjet hodnoticí dovednosti žáků.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret na pracovní místo ředitelky s účinností od 1. 9. 2017 (ze dne
      30. 8. 2017)
 2.   Výpis z obchodního rejstříku, vedeného Krajským soudem v Ústí nad Labem oddíl
      C, vložka 11845 (ze dne 23. 1. 1997) platný k 25. 3. 2025
 3.   Výpis z rejstříku škol a školských zařízení MŠMT (ze dne 7. 3. 2025)
 4.   Školní řád (ze dne 15. 8. 2024)
 5.   Třídní knihy, školní rok 2024/2025 (vzorek)
 6.   Školní matrika vedená k termínu inspekční činnosti (vzorek)
 7.   Školní vzdělávací program vyučovaného oboru vzdělání platný ve školním roce
      2024/2025
 8.   Koncepční záměry školy na období 2023-2027 (ze dne 1. 1. 2023)
 9.   Dokumentace k ukončování vzdělávání maturitní zkouškou, zkušební období 2023-
      2025
10.   Výroční zpráva o činnosti školy za školní rok 2023/2024
11.   Plán dalšího vzdělávání pedagogických pracovníků, školní rok 2024/2025
12.   Personální dokumentace pedagogických pracovníků (vzorek) včetně osvědčení
      z dalšího vzdělávání vedená k termínu inspekční činnosti
13.   Záznamy z pedagogické rady a z jednání předmětových komisí, školní roky
      2023/2024 a 2024/2025 k termínu inspekční činnosti (vzorek)
14.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
15.   Inspekční zpráva České školní inspekce č. j.: ČŠIU-417/17-U (ze dne 7. 4. 2017)
16.   Webové stránky školy https://podnikac.cz/


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském


                                          6/7
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Mgr. Alena Valtová, školní inspektorka


28. 4. 2025




                                          7/7
