                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIA-76/22-A


Název                               Vyšší odborná škola oděvního návrhářství a Střední
                                    průmyslová škola oděvní, Praha 7, Jablonského 3
Sídlo                               Jablonského 3, 170 00 Praha 7
E-mail                              monika.telecka@vosonspso.cz
IČ                                  61385891
Identifikátor                       600005861
Právní forma                        Příspěvková organizace
Zastupující                         Ing. Monika Tělecká
Zřizovatel                          Hlavní město Praha
Místo inspekční činnosti            Jablonského 3, 170 00 Praha 7
Termín inspekční činnosti           13. 1. − 14. 1. 2022 a 17. 1. – 18. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším, odborném a jiném vzdělávání (školský zákon), ve znění
pozdějších předpisů.


                                         Charakteristika
Vyšší odborná škola oděvního návrhářství a Střední průmyslová škola oděvní, Praha 7,
Jablonského 3 (dále „škola“) vykonává činnost vyšší odborné školy a střední školy.
Charakteristickým znakem vzdělávání je spojení dlouholeté tradice výuky oděvního
a uměleckořemeslného oboru s pojetím samostatné tvůrčí činnosti v oblasti komerční


2021/2022
a volné tvorby. Ve střední škole (dále „SŠ“) jsou vzděláváni žáci ve čtyřletých oborech
Oděvnictví, Modelářství a návrhářství oděvů i Scénická a výstavní tvorba v denní formě
vzdělávání a v pětiletém oboru Oděvnictví v dálkové formě studia. V těchto oborech je
vzdělávání zakončeno maturitní zkouškou. Ve vyšší odborné škole (dále „VOŠ“) je
poskytováno vzdělávání v tříletém oboru Návrhářství oděvů zakončené absolutorie m.
Odborné zaměření školy je podporováno spoluprací s řadou profesních svazů, asociací,
studií i partnerských škol v zahraničí.
Škola si od poslední inspekční činnosti v roce 2012 udržuje stabilní naplněnost, nejvyšší
počet žáků ve SŠ je využit na 77 % a ve VOŠ na 56 %. Ve sledovaném období se zvýšil
počet žáků SŠ v denním studiu. K 30. 9. 2021 se zde vzdělávalo v 17 třídách celkem 341
žáků, z toho 56 žáků v dálkové formě. Ve VOŠ bylo poskytováno vzdělávání ve třech
skupinách 40 studentům denní formy. Instituce sídlí v části historické budovy v širším centru
Prahy. Atraktivní vzdělávací nabídka se odráží v počtu studujících ze všech regionů ČR,
kteří tvoří přibližně 45 %. V rámci celoživotního vzdělávání škola pro zájemce a veřejnost
realizuje akreditované kurzy kresby, šití a konstrukce střihů.


                         Hodnocení podmínek vzdělávání
Od posledního inspekčního hodnocení škola prošla řadou změn, které se kvalitativně
projevily v oblasti podmínek a průběhu vzdělávání. Ve SŠ byl zaveden nový obor vzdělání
Scénická a výstavní tvorba, narostl počet žáků v denní formě, zvýšil se počet pedagogů, což
se odrazilo ve větších nárocích na prostorové podmínky pro realizaci výuky. Rovněž byla
přijata opatření k odstranění nedostatků zjištěných při předcházející inspekci. V roce 2020
došlo k personální obměně ve funkci ředitelky školy (dále „ředitelka“) a na pozicích jejích
zástupců. Ředitelka je se školou dlouhodobě profesně spjata a ve způsobu řízení uplatňuje
své zkušenosti a jazykové kompetence při zajišťování mezinárodních projektů, spolupráce
s partnerskými zahraničními školami a pro prezentaci instituce ve veřejném prostoru.
Reálně stanovený záměr rozvoje školy vychází z analýzy jejího stavu, navazuje na
definované strategie ve školním akčním plánu a vymezuje jasně identifikovaná rizika, např.
zvyšující se věkový průměr pedagogů. Provázanost koncepce se systémem šablon podporuje
profesní růst učitelů i potřeby školy ve výchovně vzdělávacím procesu, např. tandemová
výuka, mobilita žáků a pedagogů, metoda CLIL pro odbornost v cizím jazyce. Krátkodobé
cíle v oblasti zkvalitnění materiálně technického zabezpečení výuky a zlepšování školního
prostředí se ředitelce daří úspěšně naplňovat. Také rozvíjené partnerské vztahy s oděvními
firmami, návrhářskými studii a kulturními institucemi přispívají k propojení výuky s praxí
a k osvojení technologických a módních trendů. K propagaci vzdělávací nabídky a budování
image školy slouží prezentace výsledků žáků na regionální i mezinárodní úrovni, účast
v odborných soutěžích, mediální a publikační činnost.
Nové funkční období ředitelky bylo významně poznamenáno přechodem školy na distanční
vzdělávání, což se promítlo v i nastavených prioritách. Realizované systémové kroky, např.
zavedení jednotné výukové platformy, materiálně technické zajištění a proškolení učitelů
i žáků, průběžný monitoring on-line výuky i její evaluace se pozitivně odrazily jak
v požadované kvalitě poskytovaného vzdělávání, tak i ve zvládnutí přechodu žáků a studentů
k prezenční výuce. Z inspekčních zjištění je zřejmé, že škola vhodnými postupy elimino va la
důsledky distanční výuky v praktické přípravě i při ukončování studia realizací odloženýc h
maturitních prezentací a absolventských výkonů. Získané zkušenosti z tohoto období vedení
školy zúročilo v revizích všech školních vzdělávacích programů (dále „ŠVP“) a nastavilo
funkční podporu závěrečných            ročníků formou        doučování   i pomoci žákům
s identifikovanými psychickými obtížemi.


2021/2022                                    2
Uplatňovaný způsob řízení je funkční. Opírá se o účelně delegované kompetence v rámci
užšího vedení a vychází z jasně vymezených povinností i zadaných úkolů ostatních
pracovníků školy s adresnou odpovědností za jejich plnění. V oblasti koncipování
a koordinace výchovně vzdělávacího procesu i při kontrolní činnosti jsou posíleny
pravomoci předsedů předmětových komisí a sekcí, kteří garantují kvalitu výuky.
Z inspekčních zjištění je zřejmá úzká kooperace pedagogů odborných předmětů a praktické
přípravy, která komplexně rozvíjí odborné kompetence žáků. Mezipředmětová spolupráce
v teoretické výuce je však méně efektivní, což se projevuje, mj. nižší mírou koordinace
postupů pro redukci opakujících se obsahových celků učiva.
Nastavené kontrolní mechanismy jsou převážně funkční. Oblast evaluace kvality
pedagogického procesu ale v některých aspektech vyžaduje zlepšení. Plánovaná hospitační
činnost v době prezenční výuky není zacílena na konkrétně definované cíle a často se tak
neprojevuje její kvalitativní dopad v části teoretické výuky. Zjištění z hospitací jsou
projednávána obvykle formou individuální zpětné vazby k práci učitele. Pro zefektivně ní
vzdělávacích strategií na úrovni školy není v dostatečné míře využito systematické sdílení
poznatků z hospitační činnosti a jejich využívání k eliminaci některých opakujících se
nedostatků nebo k ověření posunu úrovně pedagogické práce.
K efektivitě řízení přispívá vnitřní a vnější informační elektronický systém. Slouží nejen
jako centrum sdílených informací, ale současně plní funkci podpory pedagogům, žákům
i studentům a zajišťuje průběžnou informovanost rodičů. Jednotná platforma je využívá na
i jako úložiště výukových materiálů, mj. předtočená videa a prezentace.
Vzdělávání zajišťuje stabilizovaný a převážně kvalifikovaný pedagogický sbor 59
pracovníků, z toho 10 učitelů ve VOŠ, čtvrtina pedagogů působí souběžně na obou druzích
škol. Jeden nekvalifikovaný učitel si doplňuje potřebné vzdělání studiem. V rámci
personálního zajištění výuky reflektuje ředitelka nutnost postupné generační obměny.
Zapojení odborníků z praxe, výkonných umělců s uznanou kvalifikací i rodilých mluvč íc h
se pozitivně promítá v odborné přípravě žáků i studentů a ovlivňuje jejich profesní
směřování. Začínajícím a nově nastupujícím pedagogům je poskytována podpora uvádějíc ím
učitelem.
Odborný růst pedagogů je rozvíjen prostřednictvím spolupráce se školami uměleckého
zaměření či zahraničních studijních stáží a v rámci dalšího vzdělávání pedagogickýc h
pracovníků (dále „DVPP“), které vychází z potřeb školy a preference jednotlivýc h
vyučujících. V rámci prohlubování odbornosti a digitálních kompetencí v době distanční
výuky bylo účelně využíváno samostudium, případně on-line webináře. Z hospitační
činnosti inspekčního týmu je ale zřejmá potřeba větší metodické a didaktické podpory
začínajících pedagogů i části učitelů uplatňujících zažité výukové postupy. Oblast plánování
vzdělávání u některých pedagogů vyžaduje zlepšení, např. v tematickém zacílení DVPP na
inspiraci v oblasti aktivizačních metod a forem výuky, případně ve využití metodické
svépomoci formou vzájemných hospitací.
Při vytváření kvalitních podmínek pro naplňování všech činností školy i oborových ŠVP
zajistila ředitelka účelné vícezdrojové financování. Využívání dalších finančních zdrojů
v rámci grantů, projektů, doplňkové činnosti a spolupráce s Radou rodičů podporuje
odbornost a pedagogické kompetence učitelů a zlepšuje úroveň výchovně vzdělávac ího
procesu v oblasti prevence, jazykové výuky i motivačního oceňování žáků a studentů.
V souladu se stanovenými prioritami rozvoje školy a udržením moderních trendů ve výuce
vedení školy průběžně zkvalitňuje materiálně technické zázemí pro praktickou i teoretickou
výuku, např. modernizace strojového zařízení pro šicí dílny, ateliéry, specializo va ný
software, PC vybavení a učebny s prezentační didaktickou technikou. Žáci mají k dispozic i


2021/2022                                    3
nově vytvořená relaxační a studijní zákoutí, čtenářské koutky, knihovnu, připojení k Wi-Fi
síti i sklad textilního materiálu pro praktickou výuku. Pro prezentaci žákovských výstupů
a svou propagaci škola využívá velkoformáto vou tiskárnu, fotoateliér a digitální kamery.
K zajištění větší bezpečnosti žáků při praktické výuce přispívá pravidelná technická údržba
zařízení. Vzdělávání probíhá v kultivovaném prostředí, které doplňují kreativní instalace
studentských prací. Přístup do budovy je zabezpečen elektronickým vstupním systémem.
Přestože škola efektivně využívá všechny dostupné prostory k zabezpečení výuky, stávající
prostorové podmínky v části budovy Obchodní akademie Holešovice jsou pro fungo vá ní
školy limitující (absence sportovního zázemí, stravování, velikost ateliérů). Vzhlede m
k nárůstu počtu žáků a specifikům vzdělávání (dělené skupiny) tato skutečnost ztěžuje
organizaci vzdělávání a zajištění školských služeb, např. nedostatek kmenových tříd, výuka
do večerních hodin, časové prodlevy a personální požadavky na zajištění dohledu při
realizaci tělesné výchovy v delší dojezdové vzdálenosti, ztížené možnosti školního
stravování. Ředitelka se zabývá podněty rodičů a žáků týkajících se těchto problémů.
Zajistila částečné využití tělocvičny obchodní akademie i školního stravování žáků
v domově mládeže v kombinaci s doplňkovou nabídkou dovozu hotových balených jídel
s možností ohřevu ve škole.


                          Hodnocení průběhu vzdělávání
Účinnost vzdělávání a naplňování profilu absolventa zvyšuje promyšlená organizace výuky,
vhodné využití disponibilní časové dotace i provázanost teoretické a praktické složky
formou projektové výuky, exkurzí a výměnných stáží. Společným znakem většiny
hospitovaných hodin byl vstřícný přístup učitelů k žákům a dodržování nastavených pravidel
komunikace. Sledovaná výuka v předmětech praktického a teoretického vyučová ní
vykazovala odlišnou metodickou propracovanost, což se odráželo v rozdílné míře aktivizace
žáků a v uplatnění individualizovaného přístupu vhledem k jejich různým vzdělávac ím
potřebám. Pojetí výuky výrazněji ovlivňovala odbornost pedagoga, jeho osobní zaujetí pro
vyučovaný předmět, ale i uplatňování osvědčených výukových postupů s převahou činnost í
na straně učitele. Vyučující také jen částečně využili výhodu menších skupin nebo
provázanost s obdobím distančního vzdělávání, např. při použití elektronických výukovýc h
materiálů, různých informačních zdrojů a podpoře digitálních kompetencí žáků.
Všechny hospitované hodiny praktické odborné přípravy ve SŠ a VOŠ vykazovaly výbornou
úroveň a vyznačovaly se účelným využíváním materiálně technického vybavení
a odbornosti pedagogů. Nedílnou součástí výuky bylo vhodné uspořádání pracovního
prostředí v dílnách i v ateliérech a důraz na dodržování zásad bezpečnosti práce.
Uplatňované vzdělávací strategie vycházely z vědomostí a dovedností žáků i studentů,
diferencovaný přístup zohledňoval jejich individuální předpoklady a směřoval k cílené mu
rozvoji jejich potenciálu. Charakteristickým znakem bylo propojování praktické realizace
s využitím teoretických a technologických postupů i podpora samostatnosti žáků při
využívání fotografického materiálu jednotlivých fází výroby oděvů, vzorníků a střihů.
V rámci umělecké přípravy učitelé respektovali osobitý výtvarný projev, barevné a tvarové
řešení návrhu a formou dialogu se žákem usměrňovali finální provedení. Uplatňová ní
názorně demonstrativních metod, instruktáže, důraz na dodržování stanovených postupů
v kombinaci s rozvojem kreativity přispívaly ke zvyšování motivace žáků a jejich odborných
kompetencí. Výborně byla uplatněna práce s chybou, která žáky směřovala k hledání
vlastního způsobu správného řešení. Poskytovaná průběžná zpětná vazba byla pro žáky
i studenty využitelná při dalším učení. Pedagogové cíleně využívají formativní hodnocení
dokládající pokrok každého žáka, např. výběrová portfolia, i standardizované kriteriá lní


2021/2022                                   4
hodnocení v rámci ročníkových, klauzurních a závěrečných prací. Přidaná hodnota
odborných dovedností, profesionality výstupů a jejich komplexní prezentace narůstá ve
vyšších ročnících SŠ a ve VOŠ, např. módní přehlídky, scénografické realizace a výstavy.
Zdařilé sledované hodiny teoretického vyučování ve SŠ měly promyšlenou strukturu
s jasným stanovením cíle a tématu, byly organizačně dobře připraveny a zvládnut y.
Vzdělávací strategie obvykle rozvíjely vědomosti a dovednosti žáků, ve vyšších ročnících
směřovaly k přípravě žáků k ukončování studia, v menší míře však formovaly jejich postoje.
Pedagogové vhodně propojovali teoretické učivo s praktickými příklady a vedli žáky
k provázanosti mezipředmětových vztahů i používání odborné terminologie. Vyučujíc í
vyváženě uplatnili jak předávání hotových poznatků, tak i možnost samostatného uvažová ní
žáků a uvědomění si vzájemných souvislostí. Převažovala frontální forma výuky, doplněná
řízeným rozhovorem a samostatnou prací žáků. Kooperativní formy práce byly využity spíše
v menší míře, zejména ve výuce cizích jazyků. K motivaci žáků v těchto hodinách přispíva lo
průběžné střídání činností, podpora názornosti žáků prostřednictvím výukových prezentací
a videoukázek. Propojování probíraného učiva s využitím v reálných situacích a průběžné
ověřování úrovně porozumění poslechu v cizím jazyce napomáhalo k rovnoměr né mu
rozvoji řečových dovedností a slovní zásoby. V části výuky projevovali žáci častější
iniciativu, aplikovali své dovednosti a vyvozovali závěry na základě vlastních zkušeností.
Zařazováním rozšiřujícího učiva a regionálních vazeb učitelé vhodně podporovali žáky
s větším zájmem o vyučovaný předmět. Pedagogové také zpravidla účelně využili nižšího
počtu žáků a poskytovali jim potřebné množství času k pochopení i procvičení učiva.
Průběžná zpětná vazba k práci žáků byla více individualizována a podpořena motivační m
hodnocením žáků za jejich aktivní práci v hodině. V hospitovaných hodinách pohybové
kultury plnili žáci úkoly podle úrovně svých schopností a dovedností, přičemž výraznějš í
snížení zdatnosti žáků v důsledku distanční výuky nebylo zaznamenáno.
Účinnost výuky přibližně v polovině hospitovaných hodin teoretického vyučování ve SŠ
snižovaly některé metodické a didaktické nedostatky nebo menší míra pedagogickýc h
zkušeností učitelů, např. stereotypní výukové postupy, neefektivní využití časového
prostoru, předávání hotových poznatků s převahou frontální formy vyučování. Uplatňova ná
škála metod a forem výuky byla málo pestrá, což se projevovalo jednotvárností a nižší
dynamikou vyučovací hodiny i nerovnoměrným zapojením žáků do výuky. Činnosti
podporující vzájemnou kooperaci žáků a rozvoj jejich sociálních kompetencí uplatnili
učitelé pouze výjimečně (skupinová práce, práce ve dvojicích). Podpora rozvoje čtenářské
gramotnosti napříč vyučovacími předměty nebyla s ohledem na přípravu žáků k maturitní
zkoušce dostatečně funkční. Scházela systematičtější práce s textem nebo učebnicí,
efektivnější využívání různých informačních zdrojů i samostatné vyhledávání klíčovýc h
informací. Vyučující rovněž jen v malé míře vytvářeli prostor pro souvislejší vyjadřování
žáků, jež by napomohlo k formulaci vlastního názoru a rozvoji jejich kritického myšle ní.
Oblast podpory a sledování individuálního pokroku žáka ve výuce vyžaduje v některých
aspektech zlepšení mj. absence zadávání diferencovaných úloh s ohledem na rozdílné
pracovní tempo, studijní předpoklady a dovednosti žáků, podpora žáků podle jejich
speciálních vzdělávacích potřeb a míry jazykové bariéry. V závěrečné fázi vyučovac íc h
hodin převážná část učitelů opomíjela shrnutí probraného učiva a vyhodnocení stanoveného
vzdělávacího cíle. Pedagogové rovněž v malé míře využívali formativní funkci hodnocení.
Z hospitací vyplynulo, že žáci jsou jen v omezené míře vedeni k objektivnímu posouzení
kvality práce svých vrstevníků podle předem známých kritérií.
Teoretická výuka ve VOŠ vykazuje rysy terciárního vzdělávání a míra interakce studentů
s učitelem se odvíjela od typu vyučovací hodiny tj. přednáška, seminář. Vysoká odborná
kvalifikovanost pedagogů se projevovala v promyšlené stavbě hodiny, jež vedla k naplnění


2021/2022                                   5
stanoveného cíle. Obsahově náročná odborná výuka byla studentům podávána v logickýc h
souvislostech a přibližována názornými příklady i didaktickými pomůckami. Využívá ním
situací z běžného života byl studentům dáván prostor pro řešení reálných problémů
a aplikování nabytých vědomostí, v menší míře byl podporován souvislejší mluvený projev
a jejich komunikační dovednosti. Naopak účelně byly uplatněny výukové prezentace
i podpůrné elektronické studijní zdroje nebo seznamování s novými oborovými trendy.
Efektivní spolupráce s učiteli praktické přípravy cíleně rozvíjela profesní dovednosti
studentů i práci v týmu, např. proces navrhování, konstrukčního a materiálového provedení
až po finální prezentaci oděvních modelů, doplňků včetně stylingu, vizáže a kreativního
modelingu.


                          Hodnocení výsledků vzdělávání
Ve výsledcích vzdělávání se promítají specifika zaměření školy. Ke vzdělává ní
v uměleckých oborech SŠ a VOŠ jsou uchazeči mj. přijímáni na základě ověření míry svého
nadání formou talentové zkoušky, v oboru Oděvnictví pak dokládají zdravotní způsobilo st.
Škola pro zájemce organizuje přípravné kurzy k přijímacím zkouškám.
Nastavený systém poradenských služeb a primární prevence je personálně propojen funkcí
výchovné poradkyně, která při jejich zajišťování úzce spolupracuje s třídními učiteli
a oborovými pedagogy. Komplexně pojaté adaptační a preventivní aktivity prolínají do
obsahu některých vyučovaných předmětů, tematicky zaměřených programů a pravidelnýc h
pobytových akcí, např. adaptační kurzy a malířské plenéry. Odrážejí tak specifika školy, mj.
konkurenční prostředí, převážně dívčí kolektivy, individualismus žáků, a zaměřují se
zejména na zvládnutí nároků uměleckého vzdělávání, podporu prosociálního chování,
prevenci vztahových problémů a sociálně patologických jevů. Na základě průběžnýc h
dotazníkových šetření ve třídách škola operativně přijímá potřebná opatření, mj. zajištění
externí psycholožky pro pomoc žákům s psychickými obtížemi po jejich návratu k prezenční
výuce. Identifikované projevy problémového chování jsou řešeny podle jeho závažnosti
a v souladu s nastavenými pravidly, např. výchovné pohovory, kázeňská opatření, v případě
zvýšené neomluvené absence i formou podmínečného vyloučení nebo vyloučení ze studia.
Funkčnost preventivních mechanismů ve sledovaném období dokládá zvyšující se počet
žáků denního a dálkového studia s uzavřenou klasifikací k 30. 6., nižší míra absence, včetně
neomluvené. Žádný žák rovněž nebyl ve školním roce 2020/2021 hodnocen sníženým
stupněm z chování. Škola uplatňuje motivační funkci hodnocení a formou pochval oceňuje
žáky za jejich studijní výsledky i reprezentaci.
Od poslední inspekční činnosti se zvýšil podíl žáků se speciálními vzdělávacími potřebami
a žáků-cizinců (v obou skupinách asi 8 %). Uplatňovaná podpůrná opatření vycházejí
zejména z navýšení časové dotace, úpravy způsobu hodnocení a uzpůsobení podmínek při
ukončování studia. Vzhledem k identifikované jazykové bariéře některých žáků-cizinců již
při zahájení studia je jejich podpora v průběhu vzdělávání méně systémově nastavena.
Z hospitační činnosti inspekčního týmu vyplynulo, že účinnost pomoci těmto žákům se
odvíjí od individuálního přístupu jednotlivých vyučujících, což dokládá i analýza jejich
celkových výsledků. Ve školním roce 2020/2021 vykazovala přibližně polovina žáků
s potřebou podpůrných opatření horší prospěch ve srovnání se studijním průměrem dané
třídy.
Prostřednictvím rozšiřujících vzdělávacích aktivit, nepovinných předmětů, soutěží a kurzů
škola vytváří vhodné podmínky pro rozvoj potenciálu nadaných žáků a umožňuje jim také
vzdělávání podle individuálních strategií. K prevenci neprospěchu a k podpoře úspěšnosti



2021/2022                                    6
žáků při ukončování studia jsou využívány obvyklé postupy, např. individuální konzultace,
doučování v hlavních i odborných předmětech, maturitní semináře nebo využívá ní
podpůrných elektronických materiálů. Škola analyzuje důvody předčasného ukončování
studia v dálkové formě a přijímá opatření k jejich zmírnění, např. pilotní ověřování
konzultací formou hybridní výuky.
Skupinové a individuální výsledky vzdělávání žáků jsou v rámci předmětových komisí
i pedagogické rady systematicky vyhodnocovány. K zjišťování míry osvojených vědomostí
a praktických dovedností žáků jsou v souladu s nastavenými kritérii hodnocení využívá ny
různorodé nástroje, např. srovnávací testy nebo standardizované výstupy jako výběrová
portfolia, ročníkové a klauzurní práce s obhajobou, závěrečné maturitní i absolventské
výkony. Přidanou hodnotu vzdělávání dokládá i umělecká prezentace školy na veřejnosti,
např. workshopy, veletrhy, domácí i mezinárodní soutěže, festivaly a módní přehlídky na
velvyslanectvích ČR.
Z podrobnější analýzy průběžných i celkových výsledků je zřejmé, že vlivem distanční
výuky nedošlo k výraznějším výkyvům. Ve sledovaném období posledních tří školních roků
se zvýšil počet žáků s vyznamenáním, počet neprospívajících tvoří přibližně 5 %, přičemž
o něco horší prospěch vykazují žáci oboru Oděvnictví, zejména v dálkové formě.
Výsledky žáků při ukončování vzdělávání zpravidla korespondují s jejich hodnocením
v průběhu studia. Úspěšnost žáků u maturitní zkoušky byla ve sledovaném období tří
školních let obvykle nižší ve společné části maturitní zkoušky. V oboru Oděvnictví dosáhli
žáci v anglickém a českém jazyce o něco horších výsledků než je průměrná úspěšnost žáků
dané skupiny oborů v celorepublikovém srovnání. Rovněž hrubá neúspěšnost (podíl žáků
neúspěšných u maturitní zkoušky nebo zkoušku nekonajících z celkového počtu
přihlášených) dosahuje v tomto oboru vyšší úrovně, což je ovlivněno především výsledky
maturantů dálkové formy studia. V uměleckých oborech vykazují žáci stabilně lepší
výsledky, tj. srovnatelnou (anglický jazyk) nebo vyšší úspěšnost (český jazyk) než je průměr
dané skupiny oborů. Naopak dlouhodobě velmi dobrých výsledků dosahují žáci v profilo vé
části maturitní zkoušky, zejména v její praktické části. Úspěšnost žáků uměleckých oborů je
stabilně vyšší než republikový průměr.
Výsledky vzdělávání studentů VOŠ v průběhu a při ukončování studia vykazují velmi
dobrou úroveň. Ve sledovaném období posledních tří školních let prospěli všichni studenti,
přibližně polovina s vyznamenáním. Rovněž úspěšnost při ukončování vzdělává ní
absolutoriem koresponduje s jejich celkovým hodnocením. Ve sledovaném období složili
všichni studenti absolventské zkoušky úspěšně, z toho více než polovina s vyznamenáním.
Kariérní poradenství vychází ze specifik školy, neboť profesní směřování žáků je obvykle
zacíleno a prohlubováno již v průběhu studia. V souladu se svou oborovou profilac í
pokračuje přibližně polovina absolventů v navazujícím studiu na VOŠ a vysokých školách
uměleckého či humanitního zaměření. Další pak nacházejí uplatnění v oděvní, umělecké
nebo mediální praxi, ale i mimo vystudovaný obor.




2021/2022                                    7
                                         Závěry
Vývoj školy
-   od posledního inspekčního hodnocení v roce 2012 došlo k navýšení počtu žáků ve SŠ
    v denní formě vzdělávání, zvýšil se podíl žáků se speciálními vzdělávacími potřebami
    a žáků-cizinců a vzrostl počet pedagogů
-   zavedení nového oboru vzdělání Scénická a výstavní tvorba v roce 2012/2013 přispělo
    k lepší uplatnitelnosti absolventů střední školy na trhu práce
-   v roce 2020 proběhla personální změna ve funkci ředitelky a na pozicích širšího vedení
    školy
-   zkvalitnilo se materiálně technické vybavení pro všechny vyučované obory vzdělání
-   vzhledem k typu školy jsou stávající prostorové podmínky budovy limitující a ztěžují
    zajištění organizace vzdělání i školských služeb
-   škola si udržuje kvalitu poskytovaného vzdělávání, což dokládá výborná úroveň
    odborných kompetencí žáků a studentů
Silné stránky
-   úspěšné naplňování konceptu výuky tradičního oděvního a uměleckořemeslného oboru
    s propojením tvůrčí činnosti v oblasti komerční a volné tvorby ve SŠ a VOŠ
-   přínosné partnerské vztahy se zahraničními školami a zapojení do mezinárod níc h
    projektů podporuje odborné a jazykové kompetence žáků a studentů i prezentaci školy
-   výborná úroveň vzdělávání v předmětech praktické přípravy a přístup učitelů umožňuje
    rozvoj talentu a individuálního potenciálu žáků a studentů
-   dlouhodobě velmi dobré výsledky vzdělávání v profilové části maturitní zkoušky a při
    ukončování studia absolutoriem
Slabé stránky a/nebo příležitosti ke zlepšení
-   nižší míra metodické a didaktické propracovanosti výuky s malou aktivizací žáků a jejich
    zapojením do evaluačních aktivit v části všeobecně vzdělávacích a teoretických
    předmětů
-   méně efektivní podpora žáků podle jejich individuálních vzdělávacích potřeb v části
    teoretické výuky a méně systémová pomoc žákům-cizincům a studentům vzhlede m
    k míře jejich jazykové bariéry v průběhu vzdělávání
-   nízká míra rozvoje čtenářské gramotnosti, kritického myšlení a souvislého mluve né ho
    projevu žáků napříč vyučovanými předměty
-   méně účinný systém následné kontroly a využívání závěrů z vlastní hospitační činnosti
Doporučení pro zlepšení činnosti školy
-   cíleně podporovat vzdělávací postupy aktivizující žáky a více je zapojovat do
    evaluačních aktivit v závěru vyučovací hodiny a formou kriteriálního hodnocení
    v teoretické výuce
-   ve větší míře diferencovat výuku vzhledem k individuálním vzdělávacím potřebám žáků
    a systémově nastavit pomoc žákům-cizincům i studentům v průběhu vzdělávání




2021/2022                                    8
-   cíleně podporovat rozvoj čtenářské gramotnosti i kritického myšlení žáků systematick ým
    zařazováním práce s textem napříč vyučovacími předměty, více využívat různých
    informačních zdrojů a soustavněji vytvářet prostor pro souvislejší ústní vyjádření žáků
-   ve větší míře metodicky a didakticky podporovat některé vyučující, včetně začínajíc íc h
    a zaměřit další vzdělávání pedagogů na aktivizační metody a formy výuky a jejich
    postupnou implementaci do teoretického vyučování
-   efektivněji využívat mechanismy následné kontroly a zacílit hospitační činnost na
    konkrétně definované cíle s vyhodnocením pokroku pedagogických kompetencí učitele,
    sdílet zobecňující závěry z hospitací na úrovni školy
-   nadále usilovat o zlepšení prostorových podmínek pro efektivnější zajištění organizace
    vzdělávání a poskytování školských služeb


            Seznam dokladů, o které se inspekční zjištění opírají
 1. Rozhodnutí MŠMT č. j. MSMT-1763/2020-2 ve věci návrhu na zápis změny v údajích
    vedených v rejstříku škol a školských zařízení s účinností od 22. 4. 2020 (změna ve
    funkci ředitelky školy)
 2. Jmenovací dekret do funkce ředitelky školy od 1. 4. 2020
 3. Vzdělávací program VOŠ Oděvní návrhářství pro obor vzdělání výtvarná
    a uměleckořemeslná tvorba, s platností aktualizace od 1. 9. 2019
 4. Školní vzdělávací program pro obor vzdělání Oděvnictví - Oděv, módní a marketingo vé
    poradenství, denní forma vzdělávání, aktualizace od 1. 9. 2011
 5. Školní vzdělávací program pro obor vzdělání Oděvnictví - Oděvnictví a oděvní
    management, dálková forma vzdělávání, s platností aktualizace od 1. 9. 2012
 6. Školní vzdělávací program pro obor vzdělání Modelářství a návrhářství oděvů –
    Individuální modelová tvorba a její prezentace, denní forma vzdělávání, aktualizace od
    1. 9. 2011
 7. Školní vzdělávací program pro obor vzdělání Scénická a výstavní tvorba – Kreativní
    modeling a design, denní forma vzdělávání, aktualizace od 1. 9. 2020
 8. Školní matrika vedená k termínu inspekce
 9. Výběr třídních knih vedených ve školních letech 2020/2021 a 2021/2022 k termínu
    inspekce
10. Školní řád pro žáky SOŠ v denní a dálkové formě vzdělávání a školní řád pro studenty
    VOŠ ze dne 1. 9. 2021 včetně aktualizace
11. Rozvrh vyučovacích hodin platný ve školním roce 2021/2022
12. Záznamy z pedagogických rad vedené ve školních letech 2020/2021 a 2021/2022
    k termínu inspekce
13. Vybraný vzorek z personální dokumentace pedagogických pracovníků vedený k termínu
    inspekce
14. Portfolio výchovného poradenství a primární prevence vedené k termínu inspekce
15. Portfolio smluv o zabezpečení odborné praxe na SOŠ a VOŠ (vybraný vzorek)
16. Kniha evidence úrazů vedená k termínu inspekce
17. Výroční zprávy o činnosti školy ve školních letech 2019/2020 a 2020/2021
18. Účetní závěrka k 31. 12. 2020, výpisy z účetnictví za hodnocené období



2021/2022                                    9
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Petra Stoklasová, školní inspektorka,
                                                             Mgr. Petra Stoklasová v.r.
 vedoucí inspekčního týmu

 Mgr. Lucie Burešová, školní inspektorka                     Mgr. Lucie Burešová v.r.

 Ing. Petr Hradecký, školní inspektor                        Ing. Petr Hradecký v.r.

                                                           P PhDr. Bc. Tibor Slažanský,
 PhDr. Bc. Tibor Slažanský, Ph.D., školní inspektor          Ph.D., v.r.
                                                           ,
 MgA. Petr Kalouda, přizvaná osoba – odborník na
                                                             MgA. Petr Kalouda v.r.
 vzdělávání v odborných textilních a oděvních předmětech
 Ing. Ivana Černá, kontrolní pracovnice                      Ing. Ivana Černá v.r.

V Praze 24. 1. 2022


Datum a podpis ředitelky školy potvrzující projednání a převzetí inspekční zprávy


 Ing. Monika Tělecká,                                         Ing. Monika Tělecká v.r.
 ředitelka školy

V Praze 17. 2. 2022




2021/2022                                     10
