CSI0X00B6QD1
Počet listů: 5




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-731/23-S


Název                                Integrovaná střední škola technická Mělník,
                                     příspěvková organizace
Sídlo                                K Učilišti 2566, 276 01 Mělník
E-mail                               reditel@isstechn.cz
IČO                                  00 640 930
Identifikátor                        600 170 161
Právní forma                         příspěvková organizace
Zastupující                          Mgr. Vladimír Wasyliw
Zřizovatel                           Středočeský kraj
Místo inspekční činnosti             K Učilišti 2566, Mělník
Inspekční činnost na místě           21. – 24. 3. a 10. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle školních vzdělávacích programů (dále „ŠVP“), naplňování ŠVP a jejich
souladu s právními předpisy a příslušnými rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů,
se zaměřením na neúspěšnost ve společné části maturitní zkoušky (dále „MZ“)
ve zkušebních obdobích let 2020–2022.
                                   Charakteristika
Příspěvková organizace vykonává činnost střední školy (dále „SŠ“) a školní jídelny. Činnost
domova mládeže a školní jídelny-výdejny nevykonává déle než tři školní roky. Od předešlé
inspekční činnosti v roce 2020 počet žáků SŠ vzrostl cca o 40 %, škola je naplněna z 83 %.
V nematuritních oborech vzdělání Elektrikář, Elektrikář-silnoproud, Strojní mechanik,
Obráběč kovů se k 30. 9. 2022 vzdělávalo 174 žáků. V maturitních čtyřletých oborech
Ekonomika a podnikání, Mechanik elektrotechnik a Mechanik strojů a zařízení bylo
evidováno 195 žáků, v denní formě dvouletého nástavbového studia oborů vzdělání
Podnikání, Provozní technika a Provozní elektrotechnika 69 žáků a v dálkové tříleté formě
vzdělávání v oborech Podnikání a Provozní elektrotechnika 11 žáků.
Škola k termínu inspekční činnosti evidovala 63 žáků s potřebou podpůrných opatření
převážně druhého stupně a 14 žáků s odlišným mateřským jazykem s různou mírou jazykové
bariéry. Podle individuálního vzdělávacího plánu z jiných závažných důvodů se na základě
povolení ředitele školy vzdělával jeden žák.


                         Hodnocení podmínek vzdělávání
Ředitel školy vede instituci od školního roku 2016/2017. Ve spolupráci se zřizovatelem byly
realizovány investiční záměry, které vedly mj. ke zlepšení estetického vzhledu školy
a inovacím ve výuce. V rámci optimalizace vzdělávací soustavy Středočeského kraje škola
úspěšně převzala žáky nematuritních oborů jiné střední školy. Ve vzdělávací oblasti ředitel
v souladu se závěry předešlých inspekcí (2017, 2020) a vlastního hodnocení zahájil útlum
dálkové formy vzdělávání v nástavbovém studiu. Jen částečně se daří omezovat předčasné
odchody žáků ze vzdělávání a zvyšovat úspěšnost žáků u MZ.
Ředitel účelně spolupracuje s užším vedením školy. Kompetence jeho členů byly nově
vymezeny zejména ve vztahu k zajištění praktického vyučování. Jeho kvalitní průběh
a dobré výsledky dokládají efektivitu řízení v této oblasti. Ze záznamů z pedagogické rady
a dalších poradních orgánů ředitele i z rozhovorů s pedagogy je zřejmé, že se od roku 2017
intenzivněji zaměřují na sjednocování a objektivizaci hodnoticích kritérií, vyhodnoco vá ní
výsledků žáků i přijímání opatření k jejich zlepšení. Zmíněný postup měl na úspěšnost žáků
ve společné části MZ přesto jen částečný dopad. Jednou z příčin jsou přetrvávající nižší
vzdělávací předpoklady uchazečů, na které se škole nedaří reagovat dostatečně účinnými
vzdělávacími strategiemi. Výsledky přijatých uchazečů v jednotné přijímací zkoušce byly
ve většině oborů vzdělání v roce 2020 i 2022 v rámci ČR podprůměrné (v roce 2021 se tato
zkouška nekonala). Průměrných či lepších výsledků alespoň v jednom předmětu dosáhli
v roce 2022 uchazeči o obory Ekonomika a podnikání nebo Podnikání. Škola reagovala na
závěry předešlé inspekční činnosti a podstatně zvýšila hranici požadované úspěšnosti
uchazečů v jednotné přijímací zkoušce, nově zjišťuje i jejich motivaci ke vzdělávání.
Vzdělávání k termínu inspekční činnosti zajišťovalo 45 pedagogických pracovníků, z nichž
16 nesplňovalo odbornou kvalifikaci, kterou si přibližně třetina z nich doplňuje. Ředitel
prokazatelně usiluje o zajištění vzdělávání odborně kvalifikovanými pedagogy.
U maturitních oborů je výuka českého jazyka a literatury vedena kvalifikovanými pedagogy
s příslušnou předmětovou specializací. V matematice činí tento podíl cca 55 %.
Z vyučujících cizích jazyků dva nově příchozí vyučující anglického jazyka nesplňují
předpoklad odborné kvalifikace, přetrvává zajištění výuky cizích jazyků pouze pedagogy
bez příslušné předmětové specializace. Nové či začínající učitele škola vhodně podporuje
zejména prostřednictvím uvádějících učitelů. Většina vyučujících předmětů společné části
MZ si prohlubuje kvalifikaci podle své specializace, popř. se účastní vzdělávání zaměřeného


                                           2/9
na organizační zajištění MZ. Užití poznatků z dalšího vzdělávání pedagogů bylo patrné např.
ve výuce českého jazyka a literatury.
V činnosti školního poradenského pracoviště došlo ve školním roce 2021/2022
k personálním změnám. Výchovná poradkyně působí ve funkci krátce. V součinnos ti
s metodikem prevence a s vedením školy poskytuje převážně efektivní podporu žákům
s potřebou podpůrných opatření včasnou identifikací jejich potřeb, informová ním
vyučujících a pravidelnou spoluprací se školskými poradenskými zařízeními. Cíleně je
zajišťována prevence rizikového chování včetně příp. intervence odborníků a komunikace
s externími partnery. Školní preventivní program klade účelně důraz na bezpečné prostředí,
např. na prevenci šikany a kyberšikany. Součástí komplexní péče školního poradenského
pracoviště je funkční kariérové poradenství.
Materiální podmínky se od předešlé inspekční činnosti výrazně zlepšily. Pravidelně je
obměňováno vybavení učeben, průběžně byly doplňovány učební pomůcky, nástroje, nářadí
i digitální technologie. Vzhledem k nárůstu počtu tříd jsou učebny plně využity. Škola proto
spolupracuje při zajištění části výuky s blízkou střední školou. Finanční prostředky
z různých zdrojů jsou účelně využity pro zlepšování podmínek vzdělávání, např. na ucelené
vybavení některých odborných učeben či podporu dalšího vzdělávání pedagogů.
Žáci jsou pravidelně a opakovaně seznamováni s bezpečnostními riziky a prevencí úrazů.
Dohledy nad nimi jsou stanoveny a v době inspekční činnosti byly řádně vykonávány.
Úrazovost je nízká.


                          Hodnocení průběhu vzdělávání
Vzdělávání probíhá částečně ve víceoborových třídách vzhledem k nižšímu počtu žáků
v nematuritních oborech a v nástavbovém studiu oborů Provozní technika a Provozní
elektrotechnika. Ve výuce převládala pozitivní atmosféra. Vzdělávací cíle odpovídaly ŠVP.
Teoretická výuka byla vedena převážně frontálně, v občasné kombinaci se samostatnou
prací žáků. Jen ojediněle byla zvolena skupinová práce či práce ve dvojicích. Žáci byli
ukáznění, vzhledem ke zvoleným formám a metodám výuky však spíše pasivní. Aktivizace
byla účinnější v případech, kdy vyučující cíleně propojovali teoretické poznatky
s praktickými zkušenostmi žáků. Příležitosti ke zlepšení napříč vyučovanými obory má
škola ve zvýšení podpory kritického myšlení žáků, jejich komunikačních dovedností,
schopnosti diskuse a efektivní argumentace, sebehodnocení a vzájemného hodnocení
a v cíleném vyhodnocování naplnění vzdělávacích cílů s ohledem na učební pokrok žáků.
Hospitované hodiny českého jazyka a literatury v maturitních oborech byly zaměřené
na procvičení a upevnění znalostí a dovedností potřebných k vykonání MZ včetně strategie
práce s didaktickými testy. Důraz byl kladen na práci s textem a jeho jazykový rozbor
s pečlivou kontrolou a následným ověřením získaných poznatků. Vhodně byly využity
příležitosti k nácviku průběhu ústní MZ. Žáci byli cíleně vedeni k pochopení literárně
historického kontextu a k samostatnému vyvozování závěrů z přečteného výňatku. Ne vždy
se dařilo všechny žáky motivovat a aktivizovat, společným znakem některých hodin bylo
jednosměrné předávání nových poznatků ze strany učitele bez podílu žáků na jejich
vyvozování. Prostor pro vyjádření názoru a diskusi žáci většinou nevyužili. V externím
testování čtenářské gramotnosti v letošním školním roce dosáhli žáci jen slabých výsledků.
Příležitostí ke zlepšení v této oblasti je kromě práce s texty i vedení žáků všech oborů
k souvislému slovnímu projevu a posílení jejich vyjadřovacích schopností. Pozitivním
prvkem podpory čtenářské gramotnosti je vybudování školní knihovny.




                                            3/9
Pro výuku cizích jazyků jsou žáci zpravidla zařazováni do skupin podle pokročilosti.
Hospitované hodiny byly pečlivě připravené i převážně vhodně strukturované. Ve výuce byl
důraz zejména kladen na upevnění znalostí gramatických jevů i rozšíření slovní zásoby žáků.
Výuka byla efektivní zejména v případě využití inovativních metod (on-line aplikace,
didaktická hra), které vedly k rozvoji samostatného mluveného projevu žáků. Nízká míra
využití kooperativních forem práce však nepodpořila dostatečně rozvoj komunikativníc h
dovedností žáků ani jejich schopnost spolupracovat při řešení problémů. Jen minimálně byly
rozvíjeny také receptivní řečové dovednosti žáků, tj. poslech a čtení s porozuměním. Žáci
prokazovali rozdílnou úroveň jazykových znalostí a dovedností, přesto však zadané úkoly
byly jen výjimečně obsahově či časově diferencovány. V maturitních ročnících bylo patrné
cílené zaměření výuky na přípravu žáků k úspěšnému zvládnutí MZ, především ústní
a písemné zkoušky. Při zpracovávání podkladů k maturitnímu tématu byli žáci vhodně
vedeni k vyhledávání informací při práci s mapou. Přínosem pro žáky bylo také účelné
využívání digitálních technologií zejména k podpoře názornosti výuky, k aktivizaci žáků,
popř. k práci s informačními zdroji.
Ve výuce matematiky a přírodovědných předmětů vyučující srozumitelně formulo va li
vzdělávací cíl, ne vždy ale v závěru hodiny zhodnotili jeho dosažení. V hospitovanýc h
hodinách pedagogové upřednostňovali řízený rozhovor a samostatnou práci žáků. Výuka
byla zaměřena na dostatečné procvičování a upevňování znalostí žáků. V případě
nedostatečných znalostí potřebných k řešení příkladu vyučující žákům individuá lně
pomáhali. Zpětnou vazbu o úspěšnosti práce poskytovali učitelé žákům průběžně.
V informatice byla velmi efektivní samostatná práce žáků s účelnou zpětnou vazbu o jejich
pokroku a úspěšnosti.
Ve sledované výuce odborných předmětů v oboru Ekonomika a podnikání – zaměření
Management sportu navazovali pedagogové vhodně na předchozí vědomosti a zkušenosti
žáků, motivovali je k aktivní spolupráci. Převládala promyšlená kombinace různých forem
vzdělávání. Při účelně vedené samostatné práci žáci pracovali se zájmem, svými návrhy
přispívali k náplni hodiny. Zvolená forma průběžného hodnocení byla efektivní. Názornost
odborného vzdělávání byla podpořena didaktickou technikou.
V hospitované teoretické výuce ekonomických předmětů podnětné otázky vyučujíc íc h
a vhodné zařazení příkladů z praxe motivovaly žáky k aktivnímu zapojení do výuky. Učitelé
důsledně aktualizovali obsah učiva, pro názornost využívali didaktickou techniku. Žáci
účelně pracovali se zdroji při vyhledávání požadovaných informací. Neobávali se dotazovat
vyučujících na detaily nebo souvislosti probíraného učiva. V maturitním seminář i
prokazovali žáci při rozboru odborného tématu odpovídající míru znalostí a dovedností.
Pedagogové získávali průběžnou zpětnou vazbu o pochopení učiva. V závěru vyučovac íc h
hodin byl správně vytvořen prostor pro shrnutí probraného učiva i zhodnocení práce žáků.
V teoretických technických předmětech byl pozitivem důraz kladený na názornost,
propojení teorie s praxí, využitelnost poznatků v praktickém životě. Učitelé žáky cíleně vedli
k orientaci ve schématech a náčrtech. Při občasných jednoduchých výpočtech byly přirozeně
uplatňovány mezipředmětové vztahy, rozvíjena matematická gramotnost a podporováno
bylo logické uvažování žáků. K žákům s jazykovou bariérou nebo žákům se speciálními
vzdělávacími potřebami byl uplatňován přiměřený individ uální přístup. Při delším výkladu
byli žáci spíše pasivní, častěji se zapojovali v případě, kdy je výuka zaujala, mohli uplatnit
poznatky z odborného výcviku či z praktického života.
Odborný výcvik probíhal ve školních dílnách i na externích pracovištích smluvních partnerů.
Dobré materiální vybavení dílen přispívalo ke kvalitnímu průběhu praktického vyučová ní.
V hospitované výuce žáci pracovali samostatně a se zaujetím. Měli přehled o uceleném
pracovním postupu, dovedli popsat předcházející a navazující pracovní operace. Výsledky


                                             4/9
jejich práce byly převážně kvalitní nejen z hlediska funkce, ale i po stránce estetické.
Zvolené pracovní tempo respektovalo individuální možnosti a schopnosti žáků, speciální
vzdělávací potřeby většiny žáků byly dostatečně zohledněny. Často byl využit
diferencovaný přístup k žákům např. zadáváním prací různé obtížnosti a složitosti. Žáci ve
většině případů dodržovali pracovní postupy, pravidla bezpečnosti a ochrany zdraví, včetně
používání ochranných prostředků. Smluvními partnery školy pro realizaci odborného
výcviku jsou podniky s kvalitním a moderním technickým vybavením i dobrým zázemím
pro zaměstnance. Z hospitací bylo zřejmé, že spolupráce školy s externími partnery je
funkční, dobře organizovaná a účelně přispívá k vytváření odborných i sociálníc h
kompetencí žáků v motivačně působícím prostředí reálných firem. Spolupráce instruktor ů
firem s pověřeným pracovníkem školy a důsledné sdílení informací účinně pomáhá snižovat
neomluvenou absenci.


                         Hodnocení výsledků vzdělávání
Škola zjišťuje a hodnotí výsledky vzdělávání žáků především ústním a písemným
zkoušením, hodnocením výstupů praktických činností atp. Žákům i jejich zákonným
zástupcům jsou výsledky průběžně zpřístupněny v elektronickém informačním systému.
K dalšímu informování zákonných zástupců žáků je využívána i osobní komunikace.
Od předešlé inspekční činnosti v roce 2020, resp. 2017 v případě nematuritních oborů
vzdělání, se daří snižovat absenci žáků včetně neomluvené. Ve školním roce 2021/2022 se
průměrná absence v SŠ pohybovala mírně pod úrovní 170 hodin na žáka za rok, z toho cca
12 hodin bylo neomluvených. Nadprůměrnou absenci vykazovali žáci nematuritních oborů
a nástavbového studia. Méně se daří motivovat k řádné docházce žáky nástavbového studia,
kteří měli nadprůměrný počet neomluvených hodin. V nematuritních oborech je často vyšší
absence včetně neomluvené problémem v 1. ročníku. Neomluvenou absenci škola důsledně
řeší za součinnosti výchovné poradkyně a metodika prevence s vedením školy a zákonnými
zástupci žáků ve výchovných komisích, případně uplatňuje odpovídající výchovná opatření
včetně podmíněného vyloučení či vyloučení.
Na konci školního roku 2021/2022 neprospělo necelých 14 % žáků SŠ. Nižší podíl
neprospívajících byl v nematuritních oborech a dále ve čtyřletých maturitních oborech.
V nástavbovém studiu mírně vyšší neúspěšnost vykázali žáci denní formy vzdělává ní,
výraznou pak žáci dálkové formy, kterých neprospěla polovina. Jednalo se zejména o žáky
1. ročníku. S podílem neprospívajících koresponduje průměrný prospěch – většina tříd
s průměrným prospěchem horším než 3,0 patřila k nástavbovému studiu. Naopak průměrný
prospěch lepší než 2,0 vykázaly třídy oboru Elektrikář-silnoproud s velmi nízkou absencí.
Žáci se speciálními vzdělávacími potřebami ve školním roce 2021/2022 dosahovali
obdobných výsledků jako ostatní žáci, což svědčí o účinnosti poskytované podpory. Žákům
ohroženým školní neúspěšností jsou nabízeny individuální konzultace a doučování,
v případě aktivního zájmu žáků se zpravidla daří jejich prospěch zlepšit. Dobré studijní
výsledky, úspěšnou reprezentaci školy či zapojení žáků do charitativních akcí škola vhodně
oceňuje pochvalami.
U závěrečných zkoušek nematuritních oborů ve školním roce 2021/2022 žáci dosáhli
dobrých výsledků, neprospěli jen jednotlivci (po opravných zkouškách cca 5 %). Patrný je
pozitivní trend ve zvyšování úspěšnosti, např. ve školním roce 2019/2020 neprospělo po
opravných zkouškách cca 15 % žáků. Nejčastěji byli žáci neúspěšní v písemné zkoušce.
Ve společné části MZ dosahovala v období let 2020–2022 škola v jednotlivých oborech
meziročně proměnlivou míru hrubé neúspěšnosti (podíl žáků zkoušku nekonajících nebo
u zkoušky neúspěšných z přihlášených žáků). Žáci oboru vzdělání Mechanik elektrotechnik


                                           5/9
a oborů nástavbového studia Podnikání a Provozní elektrotechnika maturovali v každém
roce uvedeného období, žáci ostatních oborů jen v některých rocích.
V oboru Mechanik elektrotechnik hrubá neúspěšnost ve společné části MZ v roce 2020
odpovídala celostátnímu průměru v příslušné skupině oborů vzdělání, v roce 2021 uspěli
všichni žáci a v roce 2022 byla hrubá neúspěšnost nadprůměrná. Za období let 2020–2022
tak školní výsledky v daném oboru v průměru odpovídají výsledkům celorepubliko vým.
V oboru Mechanik strojů a zařízení byli v roce 2020 a 2022 přihlášeni k MZ vždy jen čtyři
maturanti, v roce 2020 všichni uspěli, v roce 2022 uspěl naopak jen jeden. Hrubá
neúspěšnost tak v roce 2022 byla vyšší než celostátní průměr, výsledky jsou však zkresleny
nízkým počtem maturantů.
V oboru Ekonomika a podnikání činila hrubá neúspěšnost ve společné části MZ v roce 2020
cca 57 % a v roce 2022 cca 36 %. I když je výsledek roku 2022 nejlepší od roku 2017, přesto
se v rámci ČR v příslušné skupině oborů vzdělání jedná o nadprůměrnou neúspěšnost.
Vedení školy na neúspěšnost v tomto oboru reagovalo nově koncipovaným ŠVP. Zavedením
atraktivních zaměření se podařilo zásadně zvýšit zájem uchazečů s vyššími studijními
předpoklady. Dopad na úspěšnost žáků ve společné části MZ bude možné vyhodnotit až
v budoucnu, žáci vzdělávaní podle nového ŠVP ještě nematurovali.
V nástavbovém oboru Provozní elektrotechnika byla hrubá neúspěšnost ve společné části
MZ v roce 2020 a 2022 významně nižší, než činil průměr v příslušné skupině oborů vzdělání
v ČR, v roce 2021 naopak vyšší, a to jak v dálkové, tak i v denní formě vzdělávání. V oboru
Provozní technika v roce 2020 byla hrubá neúspěšnost ve společné části MZ vyšší, v roce
2021 naopak nižší než celostátní průměr. V obou ročnících byla vyšší hrubá neúspěšnost
zaznamenána v dálkové formě vzdělávání. V oboru je evidován jen malý počet žáků.
U oboru Podnikání byla hrubá neúspěšnost ve společné části MZ v denní formě vzdělává ní
vždy nižší než v dálkové. Rozdíly byly významné, v roce 2020 v denní formě byla hrubá
neúspěšnost 33 %, v dálkové 56 %, v roce 2021 to bylo cca 14 % v denní a 67 % v dálkové
formě a v roce 2022 pak cca 27 % v denní a 40 % v dálkové formě vzdělávání. Současně je
zřejmé, že v denní formě v období let 2020–2022 byla hrubá neúspěšnost vždy nižší než
odpovídající hrubá neúspěšnost v ČR, zatímco v dálkové formě tomu bylo naopak. Zjištění
svědčí o tom, že opatření přijatá školou ke zlepšení výsledků u MZ v denní formě oboru
Podnikání byla účinná.
Z porovnání úspěšnosti tříd nástavbového studia ve společné části MZ v období 2020–2022
jen podle formy vzdělávání, bez ohledu na obor vzdělání, je zřejmé, že z osmi tříd denní
formy pouze ve dvou byla zaznamenána vyšší než průměrná hrubá neúspěšnost ve společné
části MZ v příslušné skupině oborů vzdělání v ČR. V dálkové formě naopak byla vyšší než
průměrná hrubá neúspěšnost zaznamenána v pěti ze šesti maturitních tříd. To dokládá nízkou
efektivitu vzdělávání v dálkové formě nástavbového studia. V této formě vzdělávání bývá
rovněž velmi nízký podíl žáků, kteří studium ve standardní době úspěšně zakončí MZ.
V maturitním ročníku 2021/2022 to bylo jen cca 10 % žáků přijatých do přísluš né ho
1. ročníku, zatímco v denním nástavbovém studiu to bylo cca 40 % žáků.
Z hlediska předmětů společné části MZ v období let 2020–2022 byli žáci nejméně úspěšní
v matematice (hrubá neúspěšnost téměř 50 %), kterou si ale volí jen menší počet žáků.
V českém jazyce a literatuře byla hrubá neúspěšnost cca 19 %, v cizím jazyce pak cca 23 %.
V předmětech profilové části MZ ve školním roce 2021/2022 jen ojediněle neprospěli žáci
z odborných předmětů. Častější byl neúspěch v ústní či písemné zkoušce z předmětů
obsažených i ve společné části MZ. I zde byla mírně vyšší neúspěšnost v anglickém jazyce
než v českém jazyce a literatuře. Mnohdy neuspěli z uvedených předmětů v profilové části
i žáci, kteří úspěšně zvládli společnou část MZ. Zefektivnění výuky v českém jazyce



                                           6/9
a literatuře a v anglickém jazyce je nezbytným předpokladem pro zvýšení celkové úspěšnosti
žáků u MZ.
Pro zlepšení přípravy žáků na složení MZ škola od předešlé inspekční činnosti rozšířila
spektrum využívaných nástrojů. Kromě nabídky doučování či konzultací, jen částečně žáky
využívaných, vhodně žákům zpřístupnila on-line databázi některých studijních materiálů.
Pokračuje v realizaci maturitních seminářů, do kterých jsou žáci zařazeni podle předmětu
společné části MZ. V některých třídách jsou nově žáci děleni do skupin na výuku vybraných
předmětů společné části MZ. Systematičtěji škola postupuje při zadávání cvičných typových
didaktických testů, a to již od 1. ročníku. Výše uvedená zjištění dokládají, že tato opatření
byla částečně účinná u některých oborů vzdělání vyučovaných v denní formě.
Škola příležitostně srovnává výsledky vzdělávání žáků s jinými školami. Účastní se zejména
sportovních a některých profesních soutěží, ve kterých dosahuje dobrých výsledků. Další
hodnocení získává zprostředkovaně od zaměstnavatelů absolventů a spolupracujících firem,
ve kterých žáci konají praktické vyučování. Využívá také vhodně možnosti výjezdů
do zahraničí v programu Erasmus+. Příležitosti ke zlepšení má v systematičtějším zapojení
do externích testování a ve využití výstupů z těchto testování pro zkvalitnění vzdělávání.


                                         Závěry
Vývoj školy
- Výrazně se zlepšily materiální podmínky školy
- Významně se zvýšil počet žáků i tříd
- Škola v souladu se záměry zřizovatele převzala žáky nematuritních oborů jiné školy
- Zahájen byl útlum dálkové formy vzdělávání
- Opatření přijatá ke zlepšení výsledků ve společné části maturitní zkoušky byla částečně
  účinná, vedla ke zvýšení úspěšnosti v denní formě vzdělávání v oboru vzdělání Podnikání
Silné stránky
- Efektivní spolupráce s partnery při realizaci praktického vyučování, účelné propojování
  teoretických a praktických poznatků ve výuce a diferencovaný přístup k žákům při
  odborném výcviku účinně rozvíjí odborné kompetence žáků
Slabé stránky a/nebo příležitosti ke zlepšení
- Do většiny maturitních oborů jsou přijímáni uchazeči s podprůměrnou úspěšností
  v jednotné přijímací zkoušce
- V teoretické výuce převládá frontální výuka s málo účinnou aktivizací žáků
- Ve většině výuky nebyly dostatečně rozvíjeny komunikační dovednosti žáků, žáci nebyli
  cíleně vedeni k obsahově bohatší komunikaci
- Nízká pozornost byla věnována zhodnocení naplnění vzdělávacích cílů s aktivním
  zapojením žáků
- Přetrvává vyšší hrubá neúspěšnost ve společné části maturitní zkoušky zejména u dálkové
  formy oborů vzdělání nástavbového studia




                                            7/9
Doporučení pro zlepšení činnosti školy
- Zvýšit požadavky kladené na uchazeče přijímané do maturitních oborů vzdělání
- Zaměřit činnost školního poradenského pracoviště a třídních učitelů na další snižová ní
  neomluvené absence žáků, motivovat žáky k pravidelné docházce do školy
- Využívat intenzivněji aktivizační formy a metody výuky, zaměřit na tuto oblast další
  vzdělávání pedagogických pracovníků
- Rozvíjet komunikační dovednosti žáků a jejich            čtenářskou gramotnost      napříč
  vyučovacími předměty a aktivitami
- Zapojovat žáky do zhodnocení vzdělávacích cílů, uplatňovat prvky formativního
  hodnocení
- Pokračovat v cílené průběžné přípravě žáků na maturitní zkoušku po celou dobu
  vzdělávání
- Požádat o výmaz oborů vzdělání nástavbového studia vyučovaných v dálkové formě
  vzdělávání Podnikání, Provozní technika a Provozní elektrotechnika z rejstříku škol
  a školských zařízení


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, zřizovací listina včetně platných dodatků,
      stav k termínu inspekční činnosti
 2.   Jmenování ředitele školy, čj. 042670/2022/KUSK, s účinností od 1. 7. 2022
 3.   Evidence žáků (školní matrika) vedená elektronicky, včetně údajů o prospěchu žáků
      – stav k termínu inspekční činnosti
 4.   Doklady o přijímaní uchazečů ke vzdělávání (vzorek), údaje o úspěšnosti uchazečů
      v jednotné přijímací zkoušce v roce 2020 a 2022, kritéria přijímacího řízení konaného
      v roce 2020 až 2023
 5.   Doklady o ukončování vzdělávání závěrečnou a maturitní zkouškou v období
      školních let 2019/2020 až 2021/2022
 6.   ŠVP vyučovaných oborů vzdělání, stav k termínu inspekční činnosti
 7.   Výroční zprávy o činnosti školy za školní roky 2019/2020 až 2021/2022, včetně
      koncepčních cílů a záměrů rozvoje školy
 8.   Třídní knihy vedené elektronicky – školní roky 2019/2020 až 2022/2023 k termínu
      inspekční činnosti (vzorek), rozvrh vyučovacích hodin – školní rok 2022/2023
 9.   Školní řád účinný k termínu inspekční činnosti


                                            8/9
10.   Záznamy z pedagogické rady, z porad a z jednání metodických komisí, z kontrolní
      a hospitační činnosti vedení školy – školní roky 2021/2022 a 2022/2023 (vzorek)
11.   Personální dokumentace (vzorek dokladů o odborném a dalším vzdělává ní
      pedagogických pracovníků, inzerce k zajištění odborně kvalifikova nýc h
      pedagogických pracovníků, plán dalšího vzdělávání pedagogických pracovníků)
12.   Dokumentace školního poradenského pracoviště ve školním roce 2022/2023 – vzorek
13.   Dokumentace k zajištění bezpečnosti a ochrany zdraví žáků účinná ke dni inspekce
14.   Ekonomická dokumentace (finanční vypořádání dotací v roce 2022, závazné
      ukazatele rozpočtu 2022, účetní závěrka sestavená k 31. 12. 2022)
15.   Výkaz M 8 o střední škole podle stavu k 30. 9. 2019 až 2022, webové stránky školy
      https://www.isstechn.cz/
16.   Inspekční zprávy čj. ČŠIS-565/17-S, čj. ČŠIS-384/20-S


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Pavel Čámský, školní inspektor, vedoucí
 inspekčního týmu

 Ing. Jindra Malíková, školní inspektorka

 Mgr. Jitka Šafaříková, školní inspektorka

 Ing. Drahuše Šefčíková, školní inspektorka

 Bc. Mária Kotvanová, kontrolní pracovnice

 Ing. Petr Hradecký, přizvaná osoba – odborník
 na technické obory

V Praze 14. 6. 2023


                                              9/9
