                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-40/24-A
                                      Sp. zn. ČŠIA-S-560/23-A


Název                               Gymnázium J. Seiferta o.p.s.
Sídlo                               Vysočanské náměstí 500, Vysočany, 190 00 Praha 9
E-mail                              gymjs@gymjs.cz
IČO                                 49 626 931
Identifikátor                       600 006 107
Právní forma                        obecně prospěšná spol.
Zastupující                         Ing. Arch. Pavlína Pospíšilová
Zřizovatel                          Spolek zakladatelů soukromého reálného gymnázia
Místo inspekční činnosti            Vysočanské náměstí 500, Vysočany, 190 00 Praha 9
Inspekční činnost na místě          10. 1. 2024 − 12. 1. 2024 a 15. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školským zařízením pro zájmové vzdělávání podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Gymnázium J. Seiferta o.p.s. (dále „škola“ nebo „gymnázium“) poskytuje všeobecné
gymnaziální vzdělávání v osmileté denní formě studia. Filozofie školy je založena na
všestranném rozvoji osobnosti žáků a jejich profilaci ve vyšších ročnících gymná zia
prostřednictvím zvolených výukových bloků (přírodovědný, matematicko- fyziká lní,
humanitní a ekonomický) a širšího spektra individuálně volitelných předmětů. Jazykové
kompetence žáků jsou cíleně prohlubovány bohatou nabídkou výuky cizích jazyků
(anglický, německý, francouzský, španělský, od septimy s volbou ruštiny a latiny),
konverzacemi s rodilým mluvčím, zahraničními projekty a možností získat mezinárod ní
jazykový certifikát.
Gymnázium sídlí v prvorepublikové budově ve školním areálu se sportovně relaxačním
zázemím. Součástí pronajatých prostor je i školní klub a školní jídelna. Ve sledovaném
období si škola udržovala stabilní počet žáků a tříd, nejvyšší povolený počet žáků a účastníků
zájmového vzdělávání je dlouhodobě téměř využit. K 30. 9. 2023 se zde vzdělávalo v 10
třídách celkem 239 žáků, z toho 140 žáků plnilo povinnou školní docházku. K 31. 10. 2023
bylo poskytováno vzdělávání v 19 zájmových útvarech celkem 140 účastníkům. Soukromé
gymnázium s více než třicetiletou tradicí je charakteristické svým komorním vzdělávac ím
prostředím. Gymnázium má status fakultní školy Pedagogické fakulty Univerzity Karlovy.


                         Hodnocení podmínek vzdělávání
Od posledního inspekčního hodnocení v roce 2017 prošla škola řadou změn. Ve sledovaném
období došlo k personální obměně ve funkci ředitelky školy, byla ustanovena pozice druhé
zástupkyně ředitelky, zvýšil se podíl kvalifikovaných učitelů, inovován byl také školní
vzdělávací program (dále „ŠVP“). Ředitelka patří k zakladatelům gymnázia a svou funkci
zastává od 1. 8. 2018. V úzké spolupráci se zřizovatelem kontinuálně naplňuje koncept
vyvážené složky humanitního a přírodovědného vzdělávání s akcentem na rozvoj funkčníc h
gramotností a jejich propojení s osobnostním růstem žáků, mj. formou projektové, zájmové
činnosti nebo rozšiřujících vzdělávacích aktivit. Pro uskutečnění stanovenýc h
střednědobých cílů, např. v oblasti jazykových a digitálních kompetencí i širší profilace žáků
nabídkou volitelných předmětů, vytvořila ředitelka odpovídající personální, materiá lní
a finanční podmínky. K realizaci výuky a k podpoře nadaných žáků napomáhají dlouhodobě
rozvíjené partnerské vztahy se zahraničními školami, jazykovými instituty, akademickou
obcí a kulturně vzdělávacími institucemi. Jasně nastavené standardy chování a způsoby
jednání pedagogů i žáků se promítají do vnitřního chodu školy i její prezentace na veřejnosti.
Čestný název gymnázia, odkazující na osobnost Jaroslava Seiferta, se odráží v řadě tvůrčích
aktivit, tradičních školních akcí s aktivním zapojením jednotlivých aktérů vzdělávání. Za
svoji existenci patří gymnázium k úspěšným školám, jehož žáci dosahují výborných
výsledků vzdělávání.
Principy řízení odrážejí velikost školy a vycházejí z jasně stanovených pravidel, delegování
kompetencí v rámci užšího vedení i dalších pracovníků s vymezením odpovědnosti za
svěřenou oblast. Systém porad a pravidelná komunikace umožňují plynulý chod školy,
operativní řešení problémů a zajišťují ředitelce komplexní přehled o všech stránkách
fungování gymnázia. Modernizovaný informační systém je funkčním nástrojem přenosu
informací zákonným zástupcům a žákům, slouží jako úložiště stěžejních dokumentů
i databáze elektronických výukových materiálů. Ředitelka se ve svých rozhodnutích opírá
o výstupy z pravidelné evaluace, např. dotazníky, studentská rada. K podnětům nebo
zjištěním z prováděné analýzy výsledků žáků přijímá systémová opatření pro zlepšení
kvality vzdělávání, mj. dělené hodiny matematiky v oktávě, rozšíření nabídky volitelnýc h
předmětů a zapojení školy do pilotního projektu pro uznávání mezinárodních zkoušek
Advancend Placement. Efektivitu řízení podporuje také přenesení některých kontrolníc h
a hodnotících pravomocí na předsedy předmětových komisí. Učitelé vzájemně spolupracují
zejména v oblasti koncipování výuky, koordinace projektů, přípravě interních a externích
zkoušek a kritériích hodnocení výstupů žáků.



                                             2/9
Pedagogické řízení školy je převážně funkční. Vychází z plánované a systematické
hospitační činnosti, která vyúsťuje v konkrétní doporučení ke zlepšení pedagogické práce.
Četná zjištění z hospitací jsou ale projednávána spíše formou individuální zpětné vazby
učiteli a zobecňující závěry k zefektivnění některých výukových postupů nejsou na úrovni
školy sdíleny, např. využívání didaktických závěrů hodin a způsobu formativního
hodnocení. Naopak pozitivum představují nově zavedené vzájemné hospitace umožňujíc í
předávání pedagogických zkušeností a metodickou podporu začínajícím učitelům.
Nastavené kontrolní mechanismy však nejsou zcela účinné. Přestože bývalý ředitel odstranil
nedostatky zjištěné při předcházející inspekční činnosti, nadále se projevuje nižší efektivita
kontrolního systému vedení školy, např. při nedodržení rozsahu týdenní hodinové dotace
předmětu tělesná výchova stanovené v příslušném rámcovém vzdělávacím programu
v jednom ročníku gymnázia nebo při nedodržování časového rozvržení obsahu učiva
v předmětu dějepis podle ŠVP. Dílčí pochybení bez přímého dopadu na kvalitu výchovně
vzdělávacího procesu ředitelka odstranila v průběhu inspekční činnosti.
Koncepční personální práce vedení gymnázia se promítá v příznivých podmínkách pro
realizaci výuky i zájmové činnosti. Ve sledovaném období došlo k obměně přibližně třetiny
pedagogů, téměř o 20 % se zvýšil podíl kvalifikovaných učitelů. Pedagogický sbor
s rovnoměrně rozloženou věkovou strukturou tvoří 41 pracovníků, z toho jedna
vychovatelka a školní psycholožka. Přibližně čtvrtina pedagogů souběžně působí
v zájmových útvarech školního klubu. Personální zabezpečení výuky umožňuje kvalitně
realizovat jazykovou přípravu (5 rodilých mluvčích pro všechny vyučované cizí jazyky)
i profilové volitelné předměty. Předpoklady odborné způsobilosti splňuje 98 % učitelů,
z toho jeden nekvalifikovaný je zaměstnán v nezbytném rozsahu, čtyři pak studují navazujíc í
magisterský program a splňují stanovenou podmínku pro uznání kvalifikace.
Proces přijímání a adaptace nově nastupujících pedagogů je systematicky nastaven.
Začínajícím pedagogům je poskytována potřebná metodická pomoc prostřednictvím
uvádějícího učitele. K obohacení vzdělávacího procesu a k podpoře nadaných žáků
napomáhá personální propojení některých vyučujících gymnázia s vysokými školami, popř.
certifikovanými jazykovými centry. Realizace rozvojových pohovorů ředitelky s učiteli
přispívá k pravidelnému hodnocení jejich práce a ke sladění osobních profesních cílů
s definovanými záměry školy.
Další vzdělávání pedagogických pracovníků napomáhá prohloubení oborových znalostí
jednotlivých učitelů a reaguje na aktuální potřeby školy i jejího vedení, např. proškolení
v oblasti bezpečnosti, krizových situací nebo psychohygieny pedagogů. Širší spektrum
vzdělávacích seminářů i on-line webinářů zahrnuje rovnoměrně všechny vzdělávací oblasti,
akcent je kladen na moderní metody výuky i rozvoj digitálních kompetencí. Mobilita učitelů
v rámci mezinárodních projektů (Erasmus+) a jazykových výměn napomáhá ke sdílení
zkušeností z jiných vzdělávacích systémů. Z hospitační činnosti inspekčního týmu je ale
zřejmá potřeba zacílit další vzdělávání také na možnosti využívání prvků formativního
hodnocení žáků.
Efektivní vícezdrojové financování a účelné nakládání s finančními prostředky umožňuje
průběžnou materiálně-technickou obnovu výukových prostor a vytváří optimální podmínky
pro realizaci ŠVP a zájmového vzdělávání. Zapojením do projektové činnosti vedení
gymnázia od poslední inspekční činnosti zlepšilo podmínky pro výuku přírodovědnýc h
předmětů (nová laboratoř), vybavení informačními a digitálními technologiemi (počítačová
pracovna, tablety) i multimediálními zařízeními v kmenových i odborných učebnách. Žáci
mají k dispozici relaxační a čtenářská zákoutí, klubovnu, knihovnu, Wi-Fi. Mohou si
zapůjčit školní digitální techniku, v rámci platby školného jsou zahrnuty i kroužky.


                                             3/9
Prezentací svých výstupů se podílejí na estetizaci školního prostředí. Víceúčelové hřiště
s relaxačním areálem, menší tělocvična a posilovna umožňují realizovat tělovýcho vné
aktivity i mimoškolní činnost. Vlastní školní jídelna zajišťuje stravování s pestrou nabídkou
jídel i další služby (svačiny).
K vnější bezpečnosti žáků přispívá oplocený školní areál, kamerový a elektronick ý
docházkový systém při vstupu do budovy. Přestože jsou žáci prokazatelně poučováni
o pravidlech bezpečnosti i ochrany zdraví a je nad nimi vykonáván patřičný dohled,
vykazovala škola ve sledovaném období tří školních let zvýšenou míru úrazovosti. Z analýzy
inspekčního týmu vyplynulo, že převážná část evidovaných úrazů se týkala žáků nižšího
gymnázia, a to při sportovních a s nimi souvisejících činnostech. Příležitost ke zlepšení
představuje přijímání konkrétních opatření vedoucích ke snížení úrazovosti žáků.


                          Hodnocení průběhu vzdělávání
K naplňování konceptu vyváženého všeobecného vzdělávání, k přípravě žáků na
ukončování studia i k jejich dalšímu profesnímu směřování napomáhá promyšle ná
organizace výuky v celém cyklu gymnázia, např. dělené hodiny, povinně volitelné bloky
a široká nabídka individuálně volitelných předmětů. Důraz je kladen na provázanost
teoretické výuky s praktickým využitím poznatků formou seminářů, cvičení, exkurzí
a laboratorních praktik. Nedílnou součástí rozvoje akademických dovedností a kompetencí
žáků je i jejich zapojení do mezinárodních a celoškolních projektů, např. studentské vědecké
konference a dramatické tvorby.
Od poslední inspekční činnosti došlo ke kvalitativnímu pokroku v metodickém vedení
výuky vzhledem k větší míře aktivizace žáků v procesu učení. Učitelé zpravidla reflektova li
specifika věkové kategorie žáků nižšího i vyššího gymnázia a tomu odpovídající náročnost.
Svým přístupem podporovali osobnostně sociální rozvoj žáků, mj. prostor pro prezentaci
výstupů žáků, souvislejší vyjádření a diskuzi. V menší míře byl ale kladen důraz na
hodnocení kvality mluveného projevu žáků. Osobnostní a odborné předpoklady pedagogů
se částečně promítaly do způsobu výuky, např. efektivní uplatňování aprobace, účinné
využití menších skupin, motivace žáků k vyučovanému předmětu, popř. individuá lní
podpora žáka. Charakteristickým rysem sledovaných hodin byla příznivá pracovní
atmosféra, přirozené dodržování pravidel spolupráce a vzájemné komunikace mezi žáky
i učiteli. V rámci nastavené domácí přípravy a pro zpřístupnění elektronických výukovýc h
materiálů byla cíleně používána vzdělávací platforma. Žáci nižšího i vyššího gymná zia
obvykle prokazovali velmi dobrý znalostní základ, úroveň řečových dovedností v anglické m
jazyce ve vyšších ročnících pak přesahovala požadavky stanovené příslušným rámcovým
vzdělávacím programem.
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl i téma, promyšlenou strukturu s obvykle efektivně využitým
časovým prostorem. Učitelé důsledně prezentovali učivo v širších souvislostech, propojovali
mezipředmětové vztahy a probíranou látku s příklady reálné praxe. K aktivnímu zapojení
žáků do procesu učení přispívalo používání kooperativních forem práce, didaktických her
nebo výukových aplikací. V části naukových předmětů byl obsah učiva vhodně provázán
s jazykovými dovednostmi žáků, např. bilingvní prezentace, tabulka reflexe pokroku žáka
v anglickém jazyce. Zařazováním tvořivých úkolů, prakticky orientovaných úloh nebo
myšlenkových map učitelé vhodně podporovali rozvoj kreativního myšlení žáků a schopnost
dedukce. Vzdělávací strategie ve vyšším gymnáziu směřovaly zejména k přípravě žáků na
maturitní nebo certifikované zkoušky, vhodně byl rozvíjen i potenciál žáků s profilac í


                                            4/9
prostřednictvím rozšiřujícího učiva nebo modelových úloh. Častější uplatňování dialogické
metody s dobře kladenými produktivními otázkami a problémovými úkoly napomáhalo
k rozvoji kompetence k učení, schopnosti logického uvažování a propojení se zkušenostmi
žáků. Didaktická technika, digitální technologie nebo názorné pomůcky byly využity v obou
stupních gymnázia s ohledem na stanovený vzdělávací cíl a spíše v menší míře. Pouze
v malé části sledovaných hodin bylo také zaznamenáno samostatné vyhledávání a kritické
zpracování různých informačních zdrojů žáky. Naopak při soustavnější práci s textem žáci
aplikovali osvojené vědomosti, interpretovali získané informace a prokazovali přiměřeno u
znalost terminologie nebo slovní zásoby. Metodická propracovanost většiny sledovanýc h
hodin cizích jazyků se vyznačovala promyšlenou aktivizací žáků, rovnoměrným rozvojem
jejich jazykových znalostí a řečových dovedností prostřednictvím poslechu a procvičování
písemného i mluveného projevu. Všechny hospitované hodiny vedli učitelé v cílovém
jazyce, účelně byla také využita práce s chybou pro pochopení a aplikaci správného postupu.
V převážné části všech sledovaných hodin poskytovali učitelé žákům průběžnou zpětnou
vazbu, částečně doplněnou i motivačním hodnocením. Jen v některých případech byla pak
zařazena forma sebereflexe s vyhodnocením přínosu učení pro žáka.
Účinnost vzdělávacího procesu v menší části hospitovaných hodin snižovaly dílčí metodické
nedostatky nebo málo efektivní didaktické postupy, např. převaha frontální výuky
s nerovnoměrným zapojením žáků nebo nižší dynamika vyučování s minimálním střídáním
činností. Část učitelů rovněž méně často uplatnila prvky formativního hodnocení s možností
sebereflexe vlastního vzdělávacího pokroku, nebo vzájemného hodnocení podle předem
známých kritérií, např. při evaluaci samostatných výstupů žáků. Přibližně v polovině
sledovaného vyučování pedagogové dostatečně nevyužili didaktického závěru vyučovac í
hodiny ke společnému shrnutí probraného učiva, vyhodnocení stanoveného vzdělávac ího
cíle či poskytnutí účinné hodnotící zpětné vazby k práci žáků.
Průběžné zapojení žáků do rozšiřujících vzdělávacích aktivit a jejich podíl na organizac i
celoškolních akcí cíleně přispívá k formování jejich sociálních a občanských kompetencí,
mj. divadelní přehlídky, zahradní slavnost, charitativní akce a školní časopis. Provázanost
vzdělávání s navazující zájmovou činností školního klubu podporuje smysluplné využití
volného času, rozvoj individuálního potenciálu a skupinových zálib žáků, např. jazykové,
umělecké, sportovní kroužky, programování, filmový klub a Cena vévody z Edinburghu.


                         Hodnocení výsledků vzdělávání
Ke vzdělávání v gymnáziu jsou přijímáni uchazeči s vyššími studijními dispozicemi, mj. na
základě výsledků jednotné přijímací zkoušky, motivačního pohovoru a úspěšnosti v testu
obecných studijních předpokladů. Škola pro zájemce pořádá přijímací zkoušky nanečisto.
Personální zabezpečení poradenského pracoviště (výchovný poradce, metodička prevence
a školní psycholožka) i specifika prostředí malé školy napomáhají k funkčnímu zajištění
preventivní, podpůrné a psychologické péče i karierního poradenství. Systémově nastavené
adaptačně preventivní programy prolínají celým vzdělávacím cyklem gymnázia i obsahem
některých vyučovacích předmětů, např. zážitkové a stmelující pobyty, environmentá lní,
sportovní kurzy, etická výchova, a jsou vhodně kombinovány s individuálními podpůrnými
postupy a identifikovanými potřebami žáků nebo třídních kolektivů, např. testy schopností,
sociometrická šetření, vyrovnávací a podpůrná opatření a intervence školní psycholožk y.
Úzká spolupráce poradenských pracovníků s třídními učiteli a ostatními pedagogy i rodiči
přispívá obvykle k včasnému rozpoznání vzdělávacích problémů jednotlivců, předcházení
rizikovým projevům chování nebo prevenci studijní neúspěšnosti, mj. individuá lní


                                           5/9
a vzájemné doučování, pravidelné konzultace, třídnické hodiny. Identifikované jevy, např.
problémové třídní vztahy, jsou řešeny také ve spolupráci s externími subjekty – selektivní
preventivní programy. Škola pružně reaguje také na nenadálé rizikové situace, jednorázový
incident žáka, uplatňuje již stanovené preventivní postupy při informování rodičů,
psychologické pomoci žákům, a přijímá nová opatření ke zvýšení bezpečnosti, např.
zajištění oken ve třídách. Nastavené preventivně podpůrné mechanismy jsou převážně
funkční, o čemž ve sledovaném období posledních tří školních let svědčí přiměřený počet
ukládaných kázeňských opatření, zanedbatelný výskyt neomluvené absence a ojedinělé
hodnocení žáků sníženým stupněm z chování. Počet zameškaných hodin na žáka odpovídá
druhu školy (v průměru 60 omluvených hodin za pololetí), rovněž podíl žáků hodnocených
v náhradním termínu je stabilně nízký (v rozmezí 1 – 2 %).
K úspěšnému zvládnutí nároků gymnaziálního vzdělávání a podpoře rozvoje individuálníc h
potencialit žáků přispívá struktura volitelných bloků, maturitní semináře, kroužky
i soustavnější zapojení do předmětových soutěží, olympiád a středoškolské odborné
činnosti. Gymnázium pravidelně oceňuje jednotlivce i kolektivy tříd za jejich úspěšnou
reprezentaci a aktivní práci interními oceněními. Významným motivačním prvkem je
i udělované prospěchové stipendium, které pobírá přibližně třetina žáků. Realizo va ný
systém péče o žáky s potřebou podpůrných opatření (k termínu inspekce 4 % žáků) zajišťuje
jejich vzdělávání podle doporučení školského poradenského zařízení. Žáci s odlišným
mateřským jazykem pak studují bez zjevné jazykové bariéry. Výsledky těchto žáků jsou
vesměs srovnatelné s hodnocením intaktních žáků v dané třídě.
Ke zjišťování dosažené úrovně znalostí a dovedností žáků i k ověřování míry zvládnutí
výstupů v ŠVP používá škola různé nástroje interní a externí evaluace. Propracovaný systém
souborných a závěrečných zkoušek v celém osmiletém cyklu studia podporuje komplexní
rozvoj kompetencí potřebných pro další profesní směřování žáků, např. odborné, jazykové,
akademické i prezentační dovednosti. Systematická analýza jejich výsledků, včetně
následné úspěšnosti absolventů, umožňuje srovnávat skupinové výstupy a přijímat opatření
ke zkvalitnění vzdělávání, např. zavedení nových předmětů - kritické myšlení, ekonomika
a účetnictví. Ze závěrů výběrového zjišťování ČŠI ve sledovaném období vyplývá, že žáci
nižšího i vyššího gymnázia dosahují v celorepublikovém srovnání ve všech sledovanýc h
oblastech výborných výsledků, např. čtenářská, finanční gramotnost, matematika, český
jazyk a přírodopis.
Gymnázium využívá jednotně nastavený způsob kriteriálního hodnocení klasifikač ním
stupněm. Individuální a celkové výsledky žáků jsou na úrovni školy a ve spolupráci se
zřizovatelem dlouhodobě vyhodnocovány. Od posledního inspekčního hodnocení vzrostl
počet žáků prospívajících s vyznamenáním (ve sledovaném období v rozmezí 49 – 66 %),
neprospívající se objevili ojediněle. Průběžné výsledky žáků byly stabilní, v hodnocení
nedošlo k výrazným výkyvům, a to ani při přestupu žáků z nižšího na vyšší gymnázium.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období posledních tří školních let se počty vyznamena nýc h
pohybovaly v rozmezí 50 % až 65 %, neprospěli pouze jednotlivci. Žáci školy dosahují
dlouhodobě ve srovnání s danou skupinou oborů v předmětech český jazyk, cizí jazyk
a matematika společné části maturitní zkoušky lepších výsledků, než je republikový průměr.
Systémová podpora jazykových kompetencí žáků se promítá i v podílu žáků nahrazujíc íc h
profilovou část maturitní zkoušky mezinárodním jazykovým certifikátem. Ve sledovaném
období více než polovina žáků získala v anglickém jazyce certifikát úrovně pokročilosti C1
– C2, 80 % žáků dosáhlo ve druhém cizím jazyce min. úrovně B1 Společného evropského
referenčního rámce pro jazyky. S vysokou mírou osvojených znalostí a dovedností žáků



                                           6/9
koresponduje rovněž úspěšnost absolventů při přijetí ke studiu na vysokých školách různého
zaměření, včetně zahraničních.


                                         Závěry
Vývoj školy
– od posledního inspekčního hodnocení v roce 2017 si gymnázium udržuje vysokou
  naplněnost, stabilní počet žáků, tříd a pedagogů
– došlo k personální obměně ve funkci ředitelky školy, rozšířilo se vedení školy o pozici
  druhé zástupkyně ředitelky
– proběhla revize školního vzdělávacího programu s inovací nabídky volitelných bloků
  a předmětů
– došlo k částečné obměně pedagogického sboru, zvýšil se podíl kvalifikovaných učitelů
– zkvalitnily se materiální podmínky pro výuku přírodovědných předmětů a vybavení
  gymnázia informační a digitální technikou
– nastal kvalitativní pokrok v průběhu vzdělávání vzhledem k aktivnějšímu zapojení žáků
  do procesu učení
– škola si dlouhodobě udržuje výborné výsledky vzdělávání žáků, systémově rozvíjí jejich
  jazykové dovednosti i zachovává si širokou nabídku mimoškolních aktivit i kroužků
Silné stránky
– soustavné naplňování konceptu všestranného osobnostního rozvoje žáků a rozvíjení jejich
  individuálního potenciálu v rámci vzdělávání a zájmové činnosti (1.1)
– navázaná partnerská spolupráce i účast v mezinárodních projektech podporuje mobilitu
  žáků a učitelů (1.5)
– komorní prostředí školy s příznivou vzdělávací atmosférou a s aktivním zapojením žáků,
  pedagogů a rodičů do života gymnázia (2.2)
– účinný rozvoj jazykových kompetencí žáků ve výuce cizích jazyků a formou rozšiřujíc íc h
  vzdělávacích aktivit i kroužků (4.2)
– dlouhodobě výborné výsledky vzdělávání žáků při ukončování studia, reprezentaci školy
  a získávání jazykových certifikátů (5.2)
– propracovaný způsob interní evaluace výsledků žáků, včetně úspěšnosti absolventů,
  s pozitivním dopadem do vzdělávání (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– málo efektivní kontrolní systém, zejména v oblasti následné kontroly (2.1)
– menší účinnost zpětné vazby k práci žáků v závěrech části vyučovacích hodin
  s opomíjením vyhodnocení stanoveného vzdělávacího cíle ve spolupráci se žáky (4.1)
– méně časté využívání vzájemného kriteriálního hodnocení žáků a jejich zapojení do
  reflexe vlastního vzdělávacího pokroku v části výuky (4.3)



                                            7/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– věnovat větší pozornost didaktickému závěru vyučovac í hodiny a ve spolupráci se žáky
  častěji využívat evaluační aktivity k vyhodnocení vzdělávacího cíle, shrnutí probraného
  učiva a zhodnocení práce žáků
– více zapojovat žáky do vrstevnického hodnocení podle předem stanovených kritérií
  i sebereflexe svého vzdělávacího pokroku, zaměřit vzdělávací semináře pedagogů na
  oblast formativního hodnocení
– důsledněji provádět následnou kontrolu na úrovni vedení školy, zejména v oblasti
  dodržování kurikulárních dokumentů a eliminace případných rizik při sportovních
  aktivitách
– napříč předměty více zařazovat samostatnou práci žáků s různými informačními zdroji
  a k podpoře názornosti častěji používat didaktickou techniku
– lépe využívat závěry z četné hospitační činnosti, zaměřit hospitace na konkrétně
  definované cíle pro zefektivnění některých didaktických postupů na úrovni školy
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenování do funkce ředitelky školy s účinností od 1. 8. 2018
 2.   Školní vzdělávací program Gymnázia J. Seiferta o.p.s. pro 1. – 8. ročník gymná zia,
      denní forma vzdělávání, s platností od 1. 9. 2023
 3.   Školní vzdělávací program školního klubu Spektrum při Gymnáziu J. Seiferta o.p.s.
      s platností od 1. 9. 2018
 4.   Školní řád Gymnázia J. Seiferta o.p.s., platný od 31. 8. 2022, včetně aktualizace
      k 15. 1. 2024, a vnitřní řád školního klubu platný od 1. 9. 2018 a školní jídelny platný
      od 4. 9. 2023
 5.   Výroční zprávy o činnosti školy za školní roky 2021/2022 a 2022/2023
 6.   Výběr třídních knih a záznamů o práci v zájmovém útvaru ve školních letech
      2022/2023 a 2023/2024 vedených k termínu inspekce



                                            8/9
 7.   Rozvrh vyučovacích hodin a rozvrh kroužků ve školním roce 2023/2024
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z jednání pedagogické rady a předmětových komisí, školní roky 2022/2023
      a 2023/2024 vedené k termínu inspekce
10.   Portfolio výchovného poradenství a primární prevence vedené k termínu inspekce
11.   Kniha úrazů vedená k termínu inspekce
12.   Výkaz zisku a ztráty, auditorská zpráva k 31. 12. 2022


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Mgr. et Bc. Lenka Rose, školní inspektorka
 Ing. Ivana Černá, kontrolní pracovnice


V Praze 23. 1. 2024




                                          9/9
