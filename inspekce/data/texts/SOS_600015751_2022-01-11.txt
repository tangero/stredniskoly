                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
              Čj. ČŠIB-20/22-B ve znění opravného usnesení č. j. ČŠIB-962/22-B


Název                                Střední odborná škola Znojmo, Dvořákova,
                                     příspěvková organizace
Sídlo                                Dvořákova 1594/19, 669 02 Znojmo
E-mail                               sekretariat@sos-znojmo.cz
IČ                                   00055301
Identifikátor                        600015751
Právní forma                         příspěvková organizace
Zastupující                          Ing. Josef Brouček
Zřizovatel                           Jihomoravský kraj
Místa inspekční činnosti             Dvořákova 1594/19, Hakenova 721/18a, Benjamína
                                     Kličky 1460/1, Znojmo
Termín inspekční činnosti            11. 1. 2022 − 14. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední odborná škola Znojmo, Dvořákova, příspěvková organizace (dále škola) vykonává
činnost střední školy, domova mládeže a školní jídelny. Škola vzdělává žáky ve dvou
oborech středního vzdělání s maturitní zkouškou 41-41-M/01 Agropodnikání a 64-41-L/51
Podnikání a dále v osmi oborech středního vzdělání s výučním listem 41-55-H/01 Opravář
zemědělských strojů, 41-52-H/01 Zahradník, 29-56-H/01 Řezník-uzenář, 29-53-H/01 Pekař,
29-54-H/01 Cukrář, 66-51-H/01 Prodavač, 65-51-H/01 Kuchař-číšník a 41-52-E/01
Zahradnické práce.
Ve školním roce 2021/2022 škola vzdělávala k 30. 9. 2021 celkem 488 žáků ve 23 třídách,
z nichž 3 jsou třídy zřízené podle § 16 odst. 9 školského zákona (dále speciální třídy). Ke dni
inspekční činnosti evidovala 60 žáků se speciálními vzdělávacími potřebami (dále SVP).
Nejvyšší povolený počet žáků je naplněn na 63 %. Teoretické a část praktického vyučová ní
probíhá v areálu školy, další část praktického vyučování je realizována na odloučenýc h
a smluvních pracovištích. Škola byla jmenována Centrem odborného vzdělávání pro
zemědělství Jihomoravského kraje a Centrem odborné přípravy Ministerstva zemědělství
České republiky. Nabízí vzdělávání i dospělým v kurzech ke zvyšování jejich profesní
kvalifikace nebo k doplnění vzdělání a zájmové aktivity.
Škola dále vykonává činnost domova mládeže. V tomto školním roce jsou žáci školy, popř.
jiných škol, ubytovaní pouze v místě poskytovaných školských služeb Benjamina Kličky
1460/1. V místě poskytovaných školských služeb Dvořákova 1594/19 z důvodu malého
zájmu ubytování žáků není poskytováno. Nejvyšší povolený počet lůžek je v domově
mládeže využit na 60 %. Stravování žáků (včetně celodenního stravování pro ubytované
žáky) je zajištěno ve školní jídelně na dvou místech poskytovaných školských služeb.


                          Hodnocení podmínek vzdělávání
Ředitel školy zpracoval podrobnou koncepci, kde stanovil konkrétní cíle v oblasti výchovně
vzdělávací, ekonomické a materiálně-technické, směřující ke zlepšování podmínek
pro vzdělávání. Škola každoročně jejich naplnění vyhodnocuje, některá se jí postupně daří
realizovat. Na řízení školy se podílí především ředitel se svými zástupkyněmi, které
na příslušných úsecích spolupracují s vedoucími učiteli odborného výcviku a vedoucí
vychovatelkou. Rezervy byly shledány v místě určení výkonu přímé pedagogické činnosti
vedoucích učitelů odborného výcviku. Poradním orgánem vedení školy je pedagogická rada.
Jednání metodických orgánů školy probíhala spíše neformálně a zaměřovala se především
na organizační záležitosti. Žákovská samospráva ve škole není zřízena. Ke zlepšení
vzájemné komunikace a získání podnětů od žáků pořádá škola každý rok setkání vedení
školy se zástupci tříd. Významným nástrojem v této oblasti je i dotazníkové šetření, jehož
výsledky jsou dále vedením školy zpracovávány a využívány ke zkvalitňování vzdělávac ího
procesu. K lepší informovanosti mezi jednotlivými účastníky vzdělávacího procesu vhodně
přispívá informační systém školy. Významnou zpětnou vazbu škola získává i od
zaměstnavatelů, na jejichž pracovištích probíhá praktické vyučování.
Pedagogický sbor je stabilizovaný a umožňuje plnit cíle školních vzdělávacích programů.
Vedení školy poskytuje učitelům zpětnou vazbu v dostatečné míře pomocí hospitační
činnosti, zahrnující jak oblast teoretického, tak praktického vyučování. K výměně
zkušeností vyučujícím slouží jejich vzájemné hospitace. Zjištění jsou s učiteli rozebírána
a projednávána individuálně, ale vedení školy nastavená opatření ke zvyšování kvality
teoretického vyučování se v průběhu sledované výuky výrazně neprojevila. Ředitel
podporuje profesní rozvoj pedagogických pracovníků. Další vzdělávání pedagogickýc h


2021/2022                                     2
pracovníků bylo zaměřeno na zvyšování kompetencí učitelů a dle potřeb školy např. na
zvyšování znalostí v oblasti využití informačních a komunikačních technologiích. Projekt
Šablony škola aktivně využila pro realizaci vzdělávání pedagogů, vychovatelek a na
projektové dny žáků. Část pedagogického sboru se zapojila do vzdělávání přes Centrum
mezinárodní mobility v oblastech koučovací přístup k pedagogické činnosti a náročné
komunikační situace. V rámci kariérového poradenství se škola zapojila do projektu
Podpora kariérového poradenství a prevence předčasných odchodů, který je zaměřen
na podporu a rozvoj pedagogických týmů a managementu školy. Učitelky zabývající se
poradenskými službami se v těchto oblastech vzdělávají v rámci dalšího vzdělává ní
pedagogických pracovníků, avšak studium k výkonu těchto specializovaných činností
neabsolvovaly. Vychovatelky se vzdělávají v osobnostních a komunikačních kompetencíc h.
Poskytování školních poradenských služeb koordinuje výchovná poradkyně, která zároveň
vykonává funkci zástupkyně ředitele. Systém předávání informací o žácích se SVP byl
funkční. Výchovná poradkyně na odpovídající úrovni komunikuje se školskými
poradenskými zařízeními, společně s vyučujícími systematicky koordinuje zejména péči
o žáky se SVP nebo žáky s rizikem školního neúspěchu. Také poskytuje metodickou
podporu asistentům pedagoga. Z rozhovorů s učiteli bylo zjištěno, že učitelé měli přehled
o žácích se SVP, zapojovali je stejnou měrou do učebních aktivit v teoretické výuce
bez výraznější diferenciace. Pro oblast rizikového chování má škola vytvořenu preventivní
strategii, jejíž naplňování zajišťuje školní metodička prevence. Ta ve spolupráci s třídními
učiteli průběžně sleduje a mapuje možné projevy rizikového chování, v případě jejich
výskytu situaci řeší se žáky bezodkladně v součinnosti se zákonnými zástupci, popřípadě
odbornými pracovišti. Předložené zápisy z jednání se žáky a zákonnými zástupci dokládají,
že tento postup je ve většině případů efektivní. V průběhu školního roku realizuje vhodné
aktivity, které cíleně reagují na problematické oblasti a pro žáky nově vznikajících kolektivů
zajištuje adaptační programy, které podporují vytváření pozitivního klimatu v třídníc h
kolektivech. Z dokumentace vedené školní metodičkou prevence vyplývá, že se škola
rizikovým chováním žáků zabývá, v případě negativních zjištění přijímá operativně vhodná
opatření. Z dotačního programu Jihomoravského kraje „Prevence – správná volba pro
každého“ se uskutečnily přednášky, školení třídních učitelů, dotazníková šetření, tento
projekt přispěl ke zefektivnění plnění Minimálního preventivního programu.
Vícezdrojové financování významným způsobem přispívá ke zlepšování materiálníc h
podmínek školy. Rekonstrukce a modernizace budov vedla ke kompletnímu zlepšení
výukového prostředí a sociálního zařízení. Dále se zkvalitnilo vybavení všech odborných
učeben, laboratoře, dílen a kuchyně, což pozitivně přispělo k modernizaci výuky a zvýšení
možností žáků při výběru budoucího zaměstnání. Pravidelné podrobné vyhodnoco vá ní
příčin úrazů a práce s těmito zjištěními přispělo k postupnému snižování jejich počtu.
Domov mládeže má vhodně upravené společné prostory. K aktivnímu trávení volného času
mohou ubytovaní využívat dílnu a rozsáhlou zahradu v jeho areálu.


                          Hodnocení průběhu vzdělávání
Výuka teoretických předmětů ve třídách složených z více oborů probíhá ve všeobecně
vzdělávacích předmětech společně. Odborné předměty jsou s ohledem na specifika
jednotlivých odborných předmětů vyučovány samostatně, což je přínosné pro rozvoj
odborných kompetencí žáků. Všechny sledované hodiny probíhaly ve vstřícné pracovní
atmosféře, kázeňské problémy se nevyskytovaly. Stanovené vzdělávací cíle zejména
v odborných a některých všeobecných předmětech se většinou dařilo naplňovat díky



2021/2022                                     3
cílenému propojování teoretických znalostí a zkušeností žáků se znalostmi z praktického
vyučování a reálného života.
V teoretickém vyučování převažovala frontální výuka někdy doplněna samostatnou prací
žáků, zaměřenou na opakování již probraného učiva a procvičení nového učiva. Výklad
vyučujících byl často podpořen prezentací výukového obsahu didaktickou technikou. Občas
pedagogové záměrně odkazovali žáky na možnost získání materiálů k probírané látce
v informačním systému školy. Asistentky pedagoga vstřícně pomáhaly žákům se SVP,
účinně podporovaly jejich zapojení do vyučovaných aktivit, poskytovaly přiměřenou pomoc
při pochopení zadaného úkolu, kontrolovaly porozumění zadání, pomáhaly s fixací učiva.
Skupinová práce a práce ve dvojicích v zájmu podpory vzájemné spolupráce a rozvoje
komunikačních dovedností byla využita ve vyučování jen ojediněle např. v oblasti Jazyk
a jazyková komunikace žáci vyhledávali ve dvojicích informace ve slovníku. Vyučujíc í
se snažili žáky zapojit do výuky formou řízeného rozhovoru, avšak odpovědi byly často
velmi stručné. V teoretických odborných předmětech byl navíc důraz kladen na formová ní
profesních znalostí, dovedností a používání odborné terminologie. V českém jazyce byly
záměrně pro žáky s podpůrnými opatřeními voleny diktáty formou doplňovačky s možností
časového navýšení.
V průběhu sledovaných hodin nebyla uplatňována diferenciace učiva, žáci plnili stejné
úkoly, což nevedlo k dostatečné podpoře individuálního pokroku jednotlivých žáků.
Výjimkou byly speciální třídy, zde byla patrná individuální podpora a zohledňo vá ní
vzdělávacích potřeb žáků (pomalé pracovní tempo, důkladné a opakované vysvětle ní
zadávaných úkolů, motivace k plnění úkolu a vhodně volené učební pomůcky a pracovní
listy). Vyučující ve vzdělávací oblasti Člověk a zdraví respektovali fyzické možnosti
a pohybové schopnosti žáků. V průběhu tělesné výchovy byly správně rozvíjeny jejich
pohybové dovednosti a účelně dodržována pravidla bezpečnosti.
Pedagogové žákům poskytovali zpětnou vazbu k jejich učení a výsledkům vzdělává ní
většinou stručně, formou pochvaly nebo slovním oceněním aktuálního výkonu. Žáci byli
sporadicky vedeni k sebehodnocení a vzájemnému hodnocení. V závěru vyučovacích hodin
zůstávalo málo prostoru pro stručné shrnutí učiva a jejich zhodnocení učitelem a žáky.
Výuka odborného výcviku byla sledována na většině pracovišť školy a na jejich smluvníc h
pracovištích u většiny oborů. Z důvodu hygienických opatření nebylo možné pozorovat
vzdělávání u oboru Řezník-uzenář, které probíhalo u smluvního partnera. Odborný výcvik
a praxe žáků se od poslední inspekční činnosti kvalitativně posunuly v materiálním zázemí.
Učitelé efektivně podporovali kompetence žáků, jejich pozornost byla zaměřena na to, aby
budoucí absolventi školy dokázali optimálně využívat svých osobnostních
a specializovaných předpokladů a úspěšně se uplatnili na trhu práce. Vyučující na začátku
odborného výcviku promyšleně s žáky absolvovali základní instruktáž včetně pravidel
bezpečnosti práce. Nastavené tempo práce odpovídalo schopnostem a možnoste m
jednotlivých žáků. V případě potřeby jim učitelé poskytovali individuální podporu při
zvládnutí zadaného úkolu. Kde žáci pracovali v početnější skupině, byla odpovídajíc ím
způsobem rozvíjena spolupráce a žáci se aktivně zapojovali do činností. Učitelé
i instruktorka věnovali pozornost rozvoji odborných kompetencí žáků s cílem získání
potřebných praktických dovedností a návyků. Žáci byli vedeni k používání odborné
terminologie a dodržování správného pracovního postupu. Jejich práci učitelé průběžně
kontrolovali a poskytovali jim slovní zpětnou vazbu k jejich výkonu a zvládnutí zadaného
úkolu. Ve školní výcvikové prodejně byli cíleně vedeni ke komunikaci se zákazníke m.
Hodnocení žáků probíhalo nejprve individuálně, poté i skupinově. Pracoviště byla dobře
uspořádaná, žáci byli vedeni k udržováni pořádku na pracovišti. Efektivní byla podpora



2021/2022                                   4
asistentek pedagoga na pracovištích oborů Pekař a Kuchař-číšník, které vstřícně
spolupracovaly s učitelem a pomáhaly žákům se SVP zvládnout jejich pracovní úkoly.


                         Hodnocení výsledků vzdělávání
Informování žáků a zákonných zástupců nezletilých žáků o průběžných výsledcíc h
vzdělávání je zajišťováno prostřednictvím školního informačního systému a třídníc h
schůzek. Podklady pro hodnocení škola získává využitím běžných evaluačních nástrojů.
Externí způsoby ověřování úrovně dosahovaných výsledků, až na výběrové testování
Českou školní inspekcí, škola nevyužívá.
Průběžné výsledky vzdělávání vyučující pravidelně vyhodnocují na jednáních pedagogické
rady a předmětových komisí. Škola věnuje náležitou pozornost prevenci školní neúspěšnosti.
Snaží se identifikovat příčiny školní neúspěšnosti u jednotlivých žáků a navrhnout možné
způsoby jejího řešení. Systém práce s těmito žáky má škola jednotně nastavený. Základem
tohoto systému jsou přesně definovaná opatření, mezi nimi například stanovení
požadovaného základního učiva s ohledem na možnosti konkrétního žáka, využití
speciálních výukových a pracovních listů, možnost individuálního dozkoušení či opravy
klasifikace, individuální konzultace a doučování, plány dostudování učiva, aktivní
spolupráce s rodiči aj.
V posledních třech letech měly celkové průměrné výsledky vzdělávání žáků srovnatelno u
úroveň. Podíl neprospívajících žáků se ve druhém pololetí školního roku 2020/2021
v oborech středního vzdělání s maturitní zkouškou ve srovnání s rokem 2018/2019 snížil
z 12 na 8 %, naopak v oborech středního vzdělání s výučním listem vzrostl z 10 na 15 %.
Ve školním roce 2019/2020 byl podíl neprospívajících žáků minimální, neboť učitelé
zohledňovali při hodnocení výsledků vzdělávání žáků specifika a náročnost distanční výuky.
Vedení školy pravidelně monitoruje a statisticky vyhodnocuje nejen průběžné výsledky
vzdělávání žáků, ale i výsledky žáků u závěrečných a maturitních zkoušek. Většina žáků
oborů středního vzdělání s výučním listem v posledních třech školních letech závěrečnou
zkoušku úspěšně vykonala. Hrubá neúspěšnost byla nízká, za poslední tři roky průměrně
5,4 % žáků přihlášených ke zkoušce ji nekonalo nebo u ní neprospělo. Nejhorších výsledků
u závěrečné zkoušky opakovaně dosahovali žáci oboru vzdělání Kuchař-číšník.
Horších výsledků při ukončování vzdělávání dosahovali žáci oborů středního vzdělání
s maturitní zkouškou. Průměrná hrubá neúspěšnost (tj. podíl žáků, kteří maturitní zkoušku
nekonali nebo u maturitní zkoušky neprospěli k počtu žáků k maturitní zkoušce
přihlášených) byla za tři poslední školní roky u oboru Agropodnikání 12,6 % a u dvouletého
nástavbového oboru Podnikání 36,5 %, přičemž výrazně horších výsledků dosahovali žáci
ve společné části maturitní zkoušky. Škola přijala ke zlepšení výsledků maturitní zkoušky
konkrétní opatření, které nastavila pro jednotlivé předměty společné i profilové části
maturitní zkoušky. Realizace přijatých opatření aktuálně probíhá, jejich účinnost nebyla
ke dni inspekční činnosti vyhodnocena.
Jednou z hlavních příčin školní neúspěšnosti je poměrně vysoká absence žáků, včetně
vysoké neomluvené absence. Ve školním roce 2020/2021 činila za obě pololetí neomluve ná
absence žáků oboru vzdělání Podnikání více než 26 % celkové absence, což bylo
několikanásobně více než podíl neomluvené absence v ostatních oborech vzdělání (v oboru
Agropodnikání podíl neomluvené absence činil 2,6 %, v oborech středního vzdělání
s výučním listem 14,7 %). Škole se nedaří žáky motivovat k pravidelné školní docházce.




2021/2022                                   5
Negativním jevem je i vysoký úbytek žáků v průběhu vzdělávání z důvodu předčasného
ukončování vzdělávání. Tato skutečnost má dopad na poměrně malé procento žáků, kteří
vzdělávání úspěšně ukončí. Z žáků, kteří nastoupili do prvního ročníku úspěšně ukončilo
vzdělávání maturitní zkouškou v průměru za tři poslední školní roky 40 % žáků
a závěrečnou zkouškou 54 % žáků. Největší úbytek počtu žáků byl v 1. ročníku dvouletého
nástavbového oboru vzdělání Podnikání a dále u oborů Pekař a Prodavač, naopak ke zlepšení
došlo u oboru Opravář zemědělských strojů. V oblasti motivace žáků k úspěšnému zvládnutí
nároků středního vzdělání a vykonání závěrečných zkoušek se škole nedaří nastavit
dostatečně účinná opatření.
Škola motivuje žáky k zapojení do mnoha odborných soutěží, a to i se zahraniční účastí,
z nichž některé sama pořádá, např. krajská soutěž v orbě. Žáci v těchto soutěžích dosahují
velmi dobrých výsledků. Škola se snaží být otevřená ke svému okolí. Aktivně pořádá různé
mimoškolní akce pro veřejnost a žáky ostatních škol z blízkého okolí. Všechny tyto aktivity
podporují rozvoj odborných, sociálních a jazykových kompetencí žáků. Rovněž zapojení
školy do mezinárodních projektů a rozvoj partnerských vztahů školy s ostatními instituce m i
významně přispívají ke zlepšování podmínek pro vzdělávání.


                                          Závěry
Vývoj školy
   - Došlo ke zkvalitnění materiálních podmínek pro žáky a učitele.
    -   Škola zavedla elektronický informační systém.
Silné stránky
    -   Škola využívá vícezdrojové financování ke zkvalitňování materiálních podmínek
        a k financování mimoškolních aktivit.
    -   Škola motivuje žáky k aktivnímu zapojení do odborných soutěží, napomáhá
        rozšiřování vědomostí, dovedností a sociálních kompetencí žáků.
    -   Estetické a podnětné prostředí školy pozitivně motivuje žáky vzdělávaných oborů.
Slabé stránky a/nebo příležitosti ke zlepšení
    -   V teoretickém vyučování pedagogové v menší míře využívali kooperativní formy
        práce žáků. Převažující formy a metody neposkytují dostatečný prostor pro aktivitu
        a rozvoj kritického myšlení žáků.
    -   Diferenciace zadávaných úkolů podle individuálních schopností a možností žáků
        v teoretické výuce dostatečně nevedla k vytvoření vhodných podmínek pro zajištění
        maximálního rozvoje jejich kompetencí, znalostí a dovedností.
    -   Nízká míra motivace ke vzdělávání u žáků nástavbového oboru Podnikání, s tím
        související vysoká absence ve vyučování a neúspěšnost v průběhu vzdělávání vedla
        k předčasným odchodům žáků ze vzdělávání i k jejich poměrně vysoké neúspěšnosti
        při ukončování vzdělávání maturitní zkouškou.


Doporučení pro zlepšení činnosti školy
    -   V teoretické výuce častěji uplatňovat pestré organizační formy, tj. práci ve dvojicích
        a ve skupinách, rozvíjet sebereflexi žáků podpořením intenzivnějšího uplatnění
        těchto prvků, zapojit žáky do využívání digitální techniky v teoretické výuce a cíleně



2021/2022                                     6
          je vést k práci s informačními zdroji, podpořit promyšlené shrnutí učiva v závěru
          vyučovacích hodin.
      -   Důsledně uplatňovat diferenciaci při zadávání úkolů podle úrovně vědomostí
          a dovedností žáků.
      -   Podporovat pedagogy ve studiu specializovaných činností.

                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k odstranění zjištěných nedostatků při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.

               Seznam dokladů, o které se inspekční zjištění opírají
 1.       Zřizovací listina příspěvkové organizace Jihomoravského kraje – č. j. 20/149 (včetně
          dodatků) s účinností od 1. 7. 2015
 2.       Výpis z rejstříku škol a školských zařízení – druh školy: Střední škola IZO: 107 870
          932, Domov mládeže IZO: 110 017 455, Školní jídelna IZO: 110 017 463, tisk dne
          4. 1. 2022
 3.       M 8 Výkaz o střední škole podle stavu k 30. 9. 2021 ze dne 7. 10. 2021
 4.       Školní řád Střední odborné školy Znojmo č.j. SOŠ ZnDv 885/2021 účinný
          od 1. 9. 2021
 5.       Z 19-01 Výkaz o školském ubytovacím zařízení podle stavu ke dni 31. 10. 2021
          ze dne 1. 11. 20201
 6.       Z 17-01 Výkaz o činnosti zařízení školního stravování podle stavu k 31. 10. 2021
          ze dne 10. 11. 2021
 7.       Vnitřní řád Domova mládeže Benjamina Kličky 1 č.j. S0ŠZnDv 1292/2021 s platností
          od 22. 10. 2021
 8.       Elektronický informační systém školy – sestava počtu žáků dle tříd k 30. 9. 2021
 9.       Koncepce rozvoje školy, dlouhodobý plán na roky 2020 – 2022
10.       Vyhodnocení koncepce rozvoje školy za školní rok 2020/2021
11.       Organizační schéma platné ve školním roce 2021/2022
12.       Plán práce na školní rok 2021/2022 ze dne 31. 8. 2021
13.       Výroční zpráva o činnosti školy za školní rok 2020/2021 ze dne 12. 10. 2021
14.       Zápisy z jednání pedagogické rady vedené za školní roky 2020/2021, 2021/2022
15.       Záznamy z hospitací vedené ve školním roce 2021/2022
16.       Zápis ze setkávání zástupců tříd s vedením školy, včetně vyhodnocení připomínek
          žáků a dotazníky pro žáky
17.       Zápisy z porady vedení školy ve školním roce 2021/2022
18.       Rozvržení přímé pedagogické činnosti pro učitele OV ve školním roce 2021/2022
19.       Školní vzdělávací programy – 41-41-M/01 Agropodnikání č.j. 1306/2018 platný od
          1. 9. 2016, 41-55-H/01 Opravář zemědělských strojů č.j. 1313/2018 platný od


2021/2022                                       7
       1. 9. 2018, 29-56-H/01 Řezník-uzenář č.j. 1310/2018 platný od 1. 9. 2018, 29-53-
       H/01 Pekař č.j. 1308/2018 s účinností od 1. 9. 2018, 41-52-H/01 Zahradník
       č.j. 1312/2018 platný od 1. 9. 2018, 29-54-H/01 Cukrář č.j. 1309/2018 platný od
       1. 9. 2018, 64-41-L/51 Podnikání (denní forma) č.j. 1307/2018 platný od 1. 9. 2018,
       41-52-E/01 Zahradnické práce č.j. 1315/2018 platný od 1. 9. 2018, 66-51-H/01
       Prodavač č.j. 1314/2018 platný od 1. 9. 2018, 65-51-H/01 Kuchař-číšník
       č.j. 1311/2018 platný od 1. 9. 2018
20.    Školní vzdělávací program – Domov mládeže č. j. 1497/2016 platný od 1. 9. 2016
21.    Koncepce rozvoje Domova mládeže, dlouhodobý plán (nedatováno)
22.    Porady vychovatelek Domova mládeže ve školním roce 2021/2022
23.    Deníky výchovných skupin vedené ve školním roce 2021/2022
24.    Rozvrhy hodin platné ve školním roce 2021/2022
25.    Personální dokumentace pedagogů včetně dalšího vzdělávání pedagogickýc h
       pracovníků a Plánu dalšího vzdělávání pedagogických pracovníků ve školním roce
       2021/2022
26.    Dokumentace k ekonomickému hodnocení školy a k bezpečnosti a ochraně zdraví
       žáků v době pobytu ve škole
27.    Smlouva o obsahu, rozsahu a podmínkách praktického vyučování žáků středních škol
       a středisek praktického vyučování ve školním roce 2021/2022 (vzorek)
28.    Směrnice ředitele č. 1/2013 k odměnám za produktivní činnost žáků ze dne
       26. 4. 2013
29.    Stipendijní řád ze dne 21. 1. 2019
30.    Výkazy produktivní práce obor řezník-uzenář ve školním roce 2021/2022
31.    Deníky odborného výcviku vedené ve školním roce 2021/2022
32.    Evidence produktivní práce vedená ve školním roce 2021/2022
33.    Dokumentace školního poradenského pracoviště vedené ve školním roce 2021/2022:
       Dokumentace žáků se speciálními vzdělávacími potřebami (vzorek), dokumentace
       k pedagogické intervenci, Plán práce výchovného poradce, Minimální preventivní
       program, Bezpečnostní a krizový plán školy, Zprávy z jednání s rodiči – vybraný
       vzorek
34.    Písemnosti žáků ve školním roce 2020/2021 (vzorek)
35.    Opatření k zajištění úspěšných výsledků maturitních zkoušek ve školním roce
       2021/2022, ze dne 20. 9. 2021
36.    Strategie předcházení školní neúspěšnosti ve školním roce 2021/2022, ze dne
       14. 9. 2021
37.    Přehledy o výsledcích vzdělávání žáků za jednotlivá klasifikační období školních
       roků 2018/2019 až 2020/2021
38.    Výsledky závěrečných zkoušek za školní roky 2018/2019 až 2020/2021
39.    Hodnocení výsledků vzdělávání a chování žáků za 2. pololetí 2020/2021, nedatováno
40.    Webové stránky školy k datu inspekční činnosti
41.    Inspekční zpráva č. j. ČŠIB-1325/13-B ze dne 25. 11. 2013




2021/2022                                   8
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Ing. Lenka Skotáková, školní inspektorka,
 vedoucí inspekčního týmu
 Ing. Renata Boková, školní inspektorka

 Mgr. Milan Heroudek, školní inspektor

 Ing. Ilona Ptáčková, školní inspektorka

 Mgr. Blanka Prachařová,
 školní inspektorka
 Ing. Jiří Koc, kontrolní pracovník




 Mgr. Ivana Přichystalová,                           Mgr. Ivana Přichystalová v. r.
 ředitelka Jihomoravského inspektorátu


V Brně 1. 6. 2022

Datum a podpis ředitele školy potvrzující projednání a převzetí inspekční zprávy


 Ing. Josef Brouček, ředitel školy                      Ing. Josef Brouček v. r.

Ve Znojmě 6. 6. 2022




2021/2022                                     9
