                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-522/25-A
                                      Sp. zn. ČŠIA-S-100/25-A


Název                               1. Slovanské gymnázium a jazyková škola s právem
                                    státní jazykové zkoušky
Sídlo                               Masná 700/13, 110 00 Praha 1 - Staré Město
E-mail                              info@slovgym.cz
IČO                                 71 340 769
Identifikátor                       651 028 922
Právní forma                        školská právnická osoba
Zastupující                         Doc. Taťjana Pergler, Ph.D.
Zřizovatel                          Evropská vysoká škola mezinárodních vztahů a.s.
Místo inspekční činnosti            Na Příkopě 850/8, 110 00 Praha 1 - Nové Město
Inspekční činnost na místě          18. 2. 2025 − 21. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Školská právnická osoba 1. Slovanské gymnázium a jazyková škola s právem státní jazykové
zkoušky (dále „škola“ nebo „gymnázium“) poskytuje všeobecné gymnaziální vzdělávání ve
čtyřleté denní formě studia, dálková forma nebyla v posledních dvou školních letech
uskutečňována. Školní vzdělávací program (dále „ŠVP“) posiluje zejména humanitní
a jazykové zaměření i profilaci žáků ve vyšších ročnících gymnázia. Jazykové dovednosti
žáků jsou cíleně podporovány realizací vybraných předmětů v anglickém jazyce, výukou tří
cizích jazyků (povinný anglický jazyk a volitelný německý, francouzský, španělský, italský,
ruský jazyk a latina) nebo zahraničními výjezdy. Od poslední inspekční činnosti v roce 2018
se významně snížil podíl žáků s odlišným mateřským jazykem (dále „OMJ“). Škola si
zachovává mezinárodní charakter umožňující společné vzdělávání českých žáků a žáků
s OMJ, kteří tvoří přibližně 24 %.
Od 1. 9. 2024 došlo k přesídlení gymnázia z původní adresy Masná 700/13, Praha 1 - Staré
Město do nově pronajatých prostor v lokalitě historického centra Prahy. Vzdělávání je od
školního roku 2024/2025 poskytováno na adrese Na Příkopě 850/8. Od poslední inspekce se
zvýšil počet žáků a tříd, k 30. 9. 2024 se zde ve 13 třídách vzdělávalo 356 žáků. Navýšený
nejvyšší povolený počet žáků (400) byl využit z 88 %. Gymnázium je fakultní školou
Filozofické fakulty Univerzity Karlovy.


                         Hodnocení podmínek vzdělávání
Ředitelka školy (dále „ředitelka“) je zároveň zřizovatelkou a ve své dlouholeté funkci
realizuje koncept všeobecného vzdělávání s důrazem na profilaci žáků, jejich jazykovou
vybavenost i úspěšnost při přijetí k vysokoškolskému studiu. Od posledního inspekčního
hodnocení v roce 2018 prošlo gymnázium řadou změn, mj. byl v roce 2023 navýšen nejvyšší
povolený počet žáků, vzrostla naplněnost školy, zvýšil ze zájem o vzdělávací nabídku,
změnila se skladba žáků, přičemž žáci s OMJ jsou obvykle již absolventy českých
základních škol. Ředitelka rovněž uskutečnila některá doporučení ČŠI, např. omezení počtu
externích učitelů, zlepšení analýzy i dosahovaných výsledků vzdělávání žáků při ukončování
studia. Zároveň byly odstraněny zjištěné nedostatky, např. zpoplatnění některých zkoušek.
Na základě evaluace aktérů vzdělávání a poptávky veřejnosti probíhá diskuze o úpravě
učebního plánu a ŠVP pro systémové posílení přírodovědných předmětů. Vytyčené
koncepční záměry reagují také na vnější okolnosti, např. prioritní zabezpečení nového místa
poskytovaného vzdělávání i organizačně provozních podmínek pro plynulé fungo vá ní
gymnázia, realizace nultých ročníků pro ukrajinské žáky. Z inspekčních zjištění je ale
zřejmé, že nadále přetrvává nestabilní personální zajištění výuky, což se promítá
v nekontinuálnosti a rozdílné kvalitě vzdělávání některých předmětů nebo menší míře
vzájemné spolupráce učitelů. Rovněž úroveň pedagogického řízení a soustavnější metodické
podpory pedagogů vyžaduje v některých aspektech zlepšení.
Rozvíjené partnerské vztahy s akademickou obcí, jazykovými instituty a vzdělávac ími
institucemi na regionální i zahraniční úrovni obohacují vzdělávací proces, přispívají
k naplňování profilu absolventa a kariérnímu směřování žáků. Systémově jsou posilovány
jazykové kompetence i mobilita žáků, mj. studijní pobyty, mezinárodní program, možnost
získání jazykového certifikátu. Gymnázium vytváří vhodné podmínky pro formová ní
společných hodnot, vzájemné tolerance a utváření školní komunity, např. zapojení žáků
i rodičů do organizace tradičních akcí, společenské a kulturní prezentace gymná zia,
propagace vzdělávací nabídky, činnost žákovského parlamentu. Nastavené komunikač ní
a informační mechanismy školy umožňují pravidelnou informovanost aktérů vzdělává ní
i podporu žáků, např. newsletter, jednotný elektronický systém, sdílené úložiště stěžejníc h
dokumentů nebo výukových materiálů. K monitorování školního prostředí jsou využívá ny
evaluační dotazníky, škola má stanoveny postupy k přenosu podnětů jednotlivých aktérů
vzdělávání. Z inspekčních zjištění je zřejmé, že ředitelka se těmito připomínkami zabývá,
při jejich řešení ale zohledňuje také aktuální organizační, materiálně-technické podmínky
nebo personální možnosti.


                                           2/10
Uplatňované principy řízení vycházejí z plánovitého zajištění chodu školy, koordinace
činností a delegování kompetencí v rámci užšího vedení i dalších pracovníků s vymeze ním
odpovědnosti za svěřenou oblast, mj. třídní učitelé, předsedové předmětových komisí,
studijní oddělení. Nastavený systém porad a pravidelná vnitřní komunikace zabezpečuje
organizační, provozní a pedagogický proces. Od poslední inspekční činnosti došlo na
pozicích zástupce ředitelky k opakovaným personálním změnám, a to i v důsledku
nenadálých okolností. Personální nestabilita a nutnost zajistit potřebné pozice vedla
k dočasné kumulaci funkcí vedení školy (ředitelka je zároveň třídní učitelkou, nový zástupce
ředitelky pro organizační činnost souběžně působí jako výchovný poradce/metodik prevence
a třídní učitel). Z inspekčních zjištění vyplynulo, že tato skutečnost se promítla v nižší
účinnosti pedagogického řízení, následné kontroly i nezpracování některých povinnýc h
dokumentů k prevenci rizikového chování žáků. Nízká četnost hospitační činnosti vedení
školy (obvykle hospitace na podnět, částečně u nových pedagogů) v dostatečné míře
neumožňuje poskytovat soustavnější zpětnou vazbu k práci učitelů, jejich metodickou
podporu i následné ověření pokroku pedagogických kompetencí. Pro zefektivně ní
vzdělávacích strategií a sjednocení kvality výuky schází zaměření hospitací na konkrétně
stanovené cíle a sdílení závěrů z vlastních zjištění na úrovni školy. Příležitost pro zlepšení
představuje také vytvoření příznivějších podmínek pro vzájemnou metodickou
a mentorskou spolupráci učitelů, např. lepší využívání potenciálu předmětových komisí
i některých pedagogů. Z inspekčních zjištění vyplynulo, že předmětové orgány garantují
zejména odborné, materiální a organizační zajištění vzdělávání, analýzu výsledků nebo
kontrolní činnost. Funkčnost stávajících kontrolních mechanismů ale snižuje menší účinnost
následné kontroly vedení školy, např. zjištěné nedodržování časového rozvržení obsahu
učiva v některých předmětech při personální změně vyučujícího. V průběhu inspekční
činnosti ředitelka ve spolupráci s předsedou předmětové komise nastavila úpravu učebních
plánů k odučení tematických celků v daném ročníku. Ředitelka rovněž na základě vlastního
vyhodnocení potřeb školy od 1. 2. 2025 rozšířila vedení o pozici dalšího zástupce pro
pedagogickou činnost.
Od poslední inspekční činnosti došlo v personální oblasti ke snížení počtu pedagogů
s nízkými úvazky, zlepšilo se rozložení věkové struktury učitelů, pedagogický sbor tvoří
převážně kvalifikovaní vyučující (přibližně 90 %). Personální podmínky školy však nadále
vyžadují zlepšení. Přetrvávající nestabilita pedagogického sboru se promítá v menší
návaznosti a rozdílné kvalitě výuky některých předmětů, zároveň neumožňuje v potřebné
míře soustavnější metodickou práci s učiteli. K 1. 9. 2024 zabezpečovalo vzdělávání celkem
31 pedagogů, přičemž pouze 58 % působilo ve škole v posledních dvou letech. K termínu
inspekční činnosti poskytovalo vzdělávání 26 pracovníků, včetně pěti rodilých mluvč íc h.
Odchod pěti učitelů k začátku 2. pololetí školního roku 2024/2025 prohloubil riziko zejména
pro zajištění výuky českého jazyka a literatury (k termínu inspekce pouze jedna vyučujíc í),
zvýšil zátěž některých učitelů nebo kumulování potřebných pozic, např. vyšší nadúvazky.
Z doložených inspekčních zjištění vyplynulo, že ředitelka operativně zajistila výuku českého
jazyka v některých třídách učiteli bez příslušné oborové specializace a intenzivně podniká
kroky k získání pedagogů s požadovanými kvalifikačními předpoklady. Adaptační proces
nově nastupujících nebo začínajících pedagogů (ve školním roce 2024/2025 celkem sedm
učitelů) zahrnuje podporu uvádějícího učitele a organizačně odbornou pomoc vedení školy.
Další vzdělávání pedagogických pracovníků (dále „DVPP“) vyplývá z potřeb školy, např.
efektivní komunikace, integrace cizinců, maturitní zkouška, a přispívá k prohloubení
oborových znalostí jednotlivých učitelů, zejména jazykové a přírodovědné předměty nebo
digitální kompetence. Účinnost uplatnění poznatků ze vzdělávacích seminářů ve výuce je
částečně ovlivněna i fluktuací pedagogů. Rovněž organizační podmínky pro sdílení


                                            3/10
zkušeností a kolegiální pomoc nejsou zcela optimální, mj. možnost vzájemných hospitací.
Z hospitační činnosti inspekčního týmu je zřejmá potřeba průběžného metodického vedení
některých začínajících učitelů i zaměření DVPP na aktivizační metody a formy výuky nebo
prvky formativního hodnocení.
Přesídlením gymnázia do nově pronajatých prostor od 1. 9. 2024 ředitelka vytvoř ila
předpoklady pro plynulou realizaci vzdělávání. Škola disponuje potřebným prostorovým,
hygienickým a materiálním zázemím pro uskutečňování ŠVP, např. kmenové třídy,
počítačová pracovna, hygienická zařízení, šatny, kuchyňky, relaxační zóny na chodbách
i kabinety. Materiálně-technické vybavení pro výuku je postupně doplňováno, např. Wi-Fi
síť, instalace didaktické a prezentační techniky v učebnách. V souladu s koncepčními záměry
a získanými finančními prostředky vedení školy vnímá nutnost dovybavení tříd, vybudování
specializovaných učeben pro výuku informatiky, přírodovědných předmětů a estetického
vzdělávání nebo plánovaného využití dalších prostor pro edukativně kulturní činnost
i stravování (knihovna, kavárna, aula, výdejna). Tělovýchovné aktivity, laboratorní cvičení
a stravovací služby byly k termínu inspekce zabezpečeny smluvně. Budova má bezbariérový
přístup. K zajištění vnější bezpečnosti přispívá celodenní ostraha při vstupu. Vícezdrojové
financování i aktivní zapojení managementu školy do získávání dalších finančních zdrojů
podporuje adaptaci i mobilitu žáků, multikulturní vzdělávání nebo integraci ukrajinské
mládeže. Ziskové hospodaření školy vytváří předpoklady pro zlepšení vnitřního vybavení
nových prostor.


                          Hodnocení průběhu vzdělávání
K naplňování výstupů ŠVP, k profilaci žáků a jejich přípravě na ukončování studia
napomáhá organizace vzdělávání v celém cyklu gymnázia, mj. využití disponibilních hodin
k posílení oblasti jazykové komunikace i humanitních předmětů, jazykové skupiny podle
úrovně pokročilosti, konverzace s rodilým mluvčím nebo maturitní a specializo va né
semináře. Navazující vzdělávací aktivity cíleně propojují výuku s praxí, podporují profesní
zájem i kulturně společenský rozhled žáků, mj. předmětové exkurze, odborné workshopy
a přednášky významných osobností, poznávací výjezdy, projekty, Klub historie a umění.
Charakteristickým rysem sledovaných hodin byla rozdílná úroveň metodické
propracovanosti a účelnosti zvolených didaktických postupů s přímým dopadem na míru
aktivizace žáků v procesu učení, hodnocení vlastního vzdělávacího pokroku nebo
zohledňování jejich individuálních potřeb. Odborné předpoklady a množství pedagogickýc h
zkušeností se promítaly do různého způsobu výuky, např. účelné uplatňování aprobace,
podpora motivace žáků pro vyučovací předmět propojením s praxí, nebo naopak
tradicionalistické předávání spíše teoretických poznatků v některých případech i nad rámec
středoškolského učiva. Vzdělávací proces rovněž částečně ovlivňovala organizace
vyučování a stávající materiálně-technické vybavení, např. zvýšený počet žáků ve
třídě/skupině, možnost dělených hodin pro rozvoj praktických dovedností žáků, dostupnost
didaktické techniky. V rámci nastavené domácí přípravy a pro zpřístupnění elektronick ýc h
materiálů žákům byla v některých předmětech používána výuková platforma. Odborná
úroveň výuky a požadavků většinou odpovídaly standardům gymnaziálního vzdělávání. Žáci
obvykle dodržovali nastavená pravidla práce a komunikace, přístup učitelů k jejich
vyžadování byl ale rozdílný.
Přibližně polovina hospitovaných hodin byla organizačně dobře připravena a zvládnuta.
Vzdělávací strategie rozvíjely především vědomosti a dovednosti žáků, směřovaly
k přípravě na maturitní zkoušku, v části humanitních předmětů byla rozvíjena i postojová


                                           4/10
složka cíle, např. aktualizací témat, propojením s osobními zkušenostmi žáků. Zařazování
příkladů z běžné praxe, referátů a rozšiřujícího učiva zvyšovalo zájem žáků o danou
problematiku. Vyučující v těchto případech cíleně vytvářeli prostor pro dotazy, možnost
řízené nebo spontánní diskuze však využita nebyla. Učitelé zpravidla prezentovali učivo
v širších souvislostech, vhodně navazovali na již osvojené vědomosti žáků a účelně podpořili
názornost i výklad probíraných témat zařazením didaktické techniky. Vedli žáky
k provazování mezipředmětových vztahů, zdůvodnění vlastního postupu a rozvíje li
kompetenci k učení pomoci problémových úloh. Převládala dialogická metoda s dobře
kladenými produktivními otázkami, doplněná samostatnou prací žáků, popř. partnerskou
spoluprací ve dvojicích. K aktivnějšímu zapojení žáků do procesu učení přispívalo častější
střídání činností s využitím vrstevnického a sdíleného učení (samostatná prezentace
zadaného úkolu nebo skupinového výstupu), výukových aplikací k procvičování učiva, popř.
i různých informačních zdrojů. Jen v malé míře bylo ale zaznamenáno samostatné kritické
vyhodnocování získaných informací žáky, nebo uplatnění dovednostně praktických metod.
Kooperativní činnosti podporující týmovou spolupráci a komunikativní dovednosti žáků
byly uplatněny zejména v cizích jazycích. Při práci s českým nebo cizojazyčným textem žáci
obvykle aplikovali nabyté vědomosti, prokazovali přiměřenou znalost literárně historické ho
kontextu, odborné terminologie, slovní zásoby i schopnost dokládat svá tvrzení. S výjimko u
oblasti jazykové komunikace učitelé ale jen v omezené míře podporovali rozvoj čtenářské
gramotnosti nebo souvislejšího mluveného projevu žáků. Většina sledované výuky
anglického jazyka a část hodin druhého cizího jazyka (španělský, francouzský a latina) se
vyznačovala vyšší dynamikou, častějším střídáním činností k osvojení gramatických struktur
nebo procvičení písemného i mluveného projevu žáků. V menší míře byly rozvíjeny
receptivní řečové dovednosti prostřednictvím poslechu. Účelně byla uplatněna práce
s chybou pro pochopení a aplikaci správného postupu. Žáci v anglickém jazyce obvykle
prokazovali požadované jazykové znalosti a řečové dovednosti na úrovni dané
skupiny/ročníku, v druhém cizím jazyce byly zřejmé individuální rozdíly. Obsahy některých
předmětů vyučovaných v anglickém jazyce vhodně rozšiřovaly oborovou slovní zásobu
i jazykové kompetence žáků. V oblasti matematického a části přírodovědného vzdělává ní
pedagogové uplatnili odpovídající metodické postupy od jednoduššího učiva
ke složitějšímu, rozvíjeli samostatné uvažování a logické myšlení žáků. Odvozování nových
poznatků na základě probraného učiva přispívalo k rozvoji matematické gramotnosti,
pochopení vzájemných vztahů a volbě strategie řešení. Jinak ojedinělé využití gradovanýc h
úloh v části hodin rozvíjelo individuální potenciál žáků podle jejich potřeb. V převážné části
těchto sledovaných hodin učitelé poskytovali žákům průběžnou zpětnou vazbu, dostatečný
časový prostor pro řešení úloh či procvičení učiva, v případě potřeby i individuální dopomoc.
Účinnost vzdělávacího procesu přibližně v polovině hospitovaných hodin snižovaly některé
metodické nedostatky nebo málo efektivní didaktické postupy, např. nízká metodická
propracovanost, menší zohledňování individuálních potřeb žáků při přípravě a realizac i
výuky, opomíjení názornosti a vizualizace problémových zadání nebo termínů na tabuli
s ohledem na žáky s OMJ. Převaha frontální formy výuky s převládajícími činnostmi na
straně pedagoga nebo zařazování málo účelných výukových postupů, např. odborně
teoretický výklad bez praktické návaznosti, faktografická přetíženost, se projevovaly
jednotvárností, nižší interakcí se žáky a jejich nerovnoměrným zapojením do vyučová ní,
popř. i pasivitou. Důraz na odbornost a jednostranný přenos obsahu učiva jen v malé míře
reflektoval různou motivaci žáků pro vyučovaný předmět nebo rozvoj jejich kompetencí.
Scházelo efektivní využití aktivizačních metod, kooperativní spolupráce nebo samostatné
vyhledávání a kritické zpracování různých informačních zdrojů žáky, včetně práce s texty.
Málo časté zařazování obsahově diferenciovaných úloh jen v omezené míře podporovalo
rozvoj individuálního potenciálu žáků vzhledem k rozdílným znalostem a vzdělávac ím


                                            5/10
potřebám (druhý cizí jazyk, žáci s OMJ). Učitelé častěji upřednostňovali jen obsahově
nenáročnou komunikaci a obraceli se pouze na reagující žáky (neadresný řízený rozhovor,
jednoslovné odpovědi). Rovněž sledování individuálního pokroku žáka ve výuce vyžaduje
zlepšení. V této části vyučování nebyla poskytovaná zpětná vazba k práci žáků dostatečně
účinná, jejich hodnoticí dovednosti v průběhu i závěru vyučovací hodiny byly podpořeny
jen v omezené míře. Formativní prvky hodnocení s možností reflexe vlastního pokroku žáků
nebo vrstevnického hodnocení podle předem známých kritérií byly uplatněny výjimeč ně,
a to i při vhodných příležitostech, např. žákovské prezentace. Pouze v polovině hodin také
pedagogové v závěru hodiny vyhodnotili přínos učení ve spolupráci se žáky.


                          Hodnocení výsledků vzdělávání
Nárůst počtu zájemců o vzdělávání a způsob přijímacího řízení (jednotná přijímací zkouška
i ověření úrovně znalosti anglického a českého jazyka ve školní části) umožňuje výběr
uchazečů s odpovídajícími studijními předpoklady. Systémově nastavené adaptační
a podpůrné aktivity v celém vzdělávacím cyklu gymnázia napomáhají k vyrovnávání rozdílů
žáků, formování jejich prosociálního chování i ke zvládnutí nároků studia, např. adaptační,
sportovní kurzy, matematická příprava 1. ročníků, výuka českého jazyka jako cizího jazyka.
Od poslední inspekční činnosti došlo k opakovaným personálním změnám na pozicích
poradenských pracovníků a vlivem nenadálých událostí i ke snížení jejich počtu, např. školní
psycholog. Z vyjádření ředitelky při inspekční činnosti vyplynulo, že již podniká kroky
k získání nových poradenských pracovníků s příslušnou specializací, včetně obnovení
psychologické péče. Z doložených inspekčních zjištění je zřejmé, že stávající poradenský
pracovník zajišťuje na základní úrovni oblast podpůrných, preventivních i kariérních služeb
a poskytuje pravidelnou konzultační činnost, např. evidence žáků se speciálními
vzdělávacími potřebami, informování pedagogů o podpůrných opatřeních, realizace
ročníkových tematických přednášek i exkurzí k primární prevenci. K termínu inspekce ale
nebyl zpracován povinný minimální preventivní program k prevenci možného rizikové ho
chování žáků včetně školních strategií k řešení šikany a předcházení školní neúspěšnosti.
Preventivní a podpůrné postupy jsou uplatňovány také ve spolupráci s třídními učiteli,
ostatními pedagogy a vedením školy, mj. obsahová náplň předmětů, třídnické hodiny,
individuální konzultace, doučování, osobní jednání se žáky a rodiči. Identifiko va né
výchovné problémy žáků, např. neomluvená absence, pozdní příchody, jsou řešeny podle
stanovených pravidel, mj. kázeňská opatření, snížený stupeň z chování. K předcházení
rizikům školního neúspěchu a přípravě žáků k ukončování studia jsou dlouhodobě
uplatňována systémová opatření, např. posílení počtu hodin českého jazyka, koncept
seminářů, maturita na nečisto, validní testy pro žáky s OMJ, nebo možnost individuá lní
podpory, mj. konzultace, individuální vzdělávací plán pro žáky se zdravotními problémy
nebo nadané. Z přeložených podkladů posledních dvou školních let je zřejmé, že došlo
k mírnému poklesu zameškaných hodin, průměr na žáka (přibližně 170 omluvených hodin)
významněji zvyšují jedinci se zdravotním znevýhodněním. Neomluvená absence jednotlivc ů
koresponduje s jejich hodnocením sníženým stupněm z chování. Většina žáků má uzavřeno u
klasifikaci k 30. 6., vyšší počet žáků hodnocených v náhradním termínu se ale objevuje
v pololetí školního roku (ve sledovaném období v rozmezí 5% - 22 %). Ke zvýšení studijní
motivace, k ocenění aktivní školní práce a úspěšné reprezentace žáků v řadě předmětových
soutěžích jsou soustavně využívány pochvaly.
K zjišťování dosažené úrovně vědomostí a znalostí žáků škola používá různé interní
a externí nástroje. Na základě analýzy jejich výstupů jsou přijímána některá opatření, např.


                                           6/10
prostupnost jazykových skupin, průběžné ověřování připravenosti k maturitní zkoušce.
V posledních dvou školních letech necelá polovina žáků prospěla s vyznamená ním,
neprospěli jen jednotlivci. Žáci s potřebou podpůrných opatření, včetně žáků s OMJ,
vykazovali vesměs srovnatelný prospěch s žáky dané třídy. Ve výběrovém zjišťování ČŠI
dosáhli žáci výborných výsledků v oblasti moderních dějin, úroveň čtenářské gramotnosti
byla podprůměrná.
Od poslední inspekční činnosti došlo k výraznému zlepšení celkových výsledků žáků ve
společné i profilové části maturitní zkoušky, přičemž v obou jejich částech byly výsledky
vyrovnané. V posledních dvou školních letech maturovala více než polovina konajících žáků
s vyznamenáním, neprospěli pouze jednotlivci (ve školním roce 2023/2024 uspěli ve
společné části všichni žáci). Z analýzy jednotlivých částí zkoušek společné části vyplývá, že
žáci dosáhli v didaktickém testu z českého jazyka mírně horších výsledků, než je průměrná
úspěšnost dané skupiny oborů v celostátním srovnání. V matematice pak byly výsledky spíše
horší než republikový průměr. V obou předmětech ale meziročně došlo na úrovni školy
k výraznému zlepšení. Ve zkoušce z cizího jazyka se úspěšnost žáků pohybovala mírně nad
republikovým průměrem, nejméně třetina žáků pak nahradila profilovou část maturitní
zkoušky jazykovým certifikátem. Stabilně tři čtvrtiny žáků řádně dokončí čtyřletý
vzdělávací cyklus. Téměř všichni absolventi pak pokračují ve studiu vysokých škol, zejména
ekonomického, technického nebo přírodovědného zaměření, včetně jednotlivců studujíc íc h
v zahraniční.


                                      Další zjištění
Ze zjištění inspekčního týmu vyplynulo, že škola od 1. 9. 2024 poskytuje vzdělávání na
adrese Na Příkopě 850/8, 110 00 Praha 1 - Nové Město, přičemž toto místo poskytovaného
vzdělávání není zapsáno v rejstříku škol a školských zařízení (dále „rejstřík“). Ředitelka
doložila ČŠI, že Usnesením MŠMT ze dne 3. 2. 2025 bylo řízení ve věci žádosti školy o zápis
změny v údajích vedených v rejstříku (zápis místa poskytovaného vzdělávání) přerušeno.
Ředitelka v zápisu z jednání s ČŠI ze dne 19. 2. 2025 uvedla, že dosud probíhá řízení
o vydání stanoviska stavebního úřadu MČ Praha 1 na základě školou zaslané žádosti ze dne
21. 8. 2024. Ve věci neuskutečňování středního vzdělávání v souladu s místem
poskytovaného vzdělávání uvedeným v rejstříku byla již ČŠI ve dnech 16. 10. a 17. 10. 2024
provedena kontrola (viz Protokol o kontrole Čj. ČŠIA-3324/24-A ze dne 4. 11. 2024).


                                         Závěry
Vývoj školy
– Od posledního inspekčního hodnocení v roce 2018 došlo ke změně místa poskytovaného
  vzdělávání, od roku 2023 byl navýšen nejvyšší počet žáků ve škole, v posledních dvou
  školních letech nebyla realizována dálková forma vzdělávání
– narostl počet žáků a tříd, významně se snížil podíl žáků s odlišným mateřským jazykem
– došlo k personálním změnám na pozici zástupce ředitelky a při zajištění poradenských
  služeb, od 1. 2. 2025 byl nově jmenován zástupce ředitelky pro pedagogickou činnost
– přetrvává nestabilní personální zajištění výuky některých předmětů, kumulace funkcí
  se promítla v méně účinném pedagogickém řízení a následné kontrole




                                            7/10
– úroveň výuky je nadále rozdílná vzhledem k různé míře aktivního zapojení žáků
  do procesu i evaluace učení nebo při zohledňování jejich individuálních potřeb
– zlepšily se výsledky vzdělávání žáků při ukončování studia maturitní zkouškou
Silné stránky
– koncepční podpora jazykových kompetencí žáků, mobility a získávání jazykovýc h
  certifikátů v průběhu celého studia (1.1)
– dlouhodobě přínosné partnerské vztahy napomáhají k naplňování profilu absolventa
  a kariérnímu směřování žáků (1.5)
– mezinárodní vzdělávací prostředí přispívá k rozvoji tolerance, sdílení společných hodnot
  zapojením žáků do tradičních akcí, mimoškolní činnosti i prezentace gymnázia (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně účinné pedagogické řízení při poskytování soustavnější zpětné vazby k práci
  učitelů, jejich metodické podpory pro zefektivnění vzdělávacích strategií na úrovni školy,
  méně funkční systém následné kontroly (2.1)
– nedostatečné zpracování dokumentů školy pro postupy řešení možných forem rizikové ho
  chování žáků - minimální preventivní program včetně strategií k předcházení školní
  neúspěšnosti a šikaně (1.4)
– nestabilní personální zajištění se projevuje v nekontinuálnosti a rozdílné kvalitě výuky
  některých předmětů i v omezujících podmínkách pro vzájemné sdílení pedagogickýc h
  zkušeností (2.3)
– nižší míra aktivizace žáků v procesu učení, méně časté zařazování kooperativních forem,
  práce s textem a samostatného kritického využívání různých informačních zdrojů žáky
  v části výuky (4.2)
– méně časté zohledňování individuálních vzdělávacích potřeb i rozdílných studijníc h
  předpokladů žáků a jejich zapojení do hodnocení vlastního učebního pokroku nebo
  kriteriálního vzájemného hodnocení, malý prostor pro souvislejší mluvený projev žáků
  v části vyučování (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zefektivnit pedagogické řízení a kontrolní mechanismy, zvýšit četnost hospitační činnosti
  včetně následné kontroly, zaměřit hospitace na konkrétně definované cíle s pravidelným
  vyhodnocením posunu kvality pedagogické práce, využívat a sdílet závěry z vlastníc h
  zjištění na úrovni školy
– zlepšit činnost předmětových komisí v oblasti metodického vedení učitelů a koncipování
  výuky, více metodicky podporovat začínající a nově nastupující pedagogy, zaměřit další
  vzdělávání na oblast inovativních metod a formativního hodnocení, zařazovat poznatky
  ze vzdělávacích seminářů do výuky
– rozšířit a stabilizovat pedagogický sbor, vytvořit vhodné předpoklady pro kontinuá lní
  zajištění výuky i personálního obsazení funkcí, lépe využívat potenciál některých



                                           8/10
   pedagogů pro posílení mezipředmětové spolupráce a vytvářet optimální podmínky pro
   sdílení zkušeností, mj. vzájemné hospitace
– častěji zařazovat aktivizační metody, kooperativní i týmovou spolupráci žáků, napříč
  předměty více uplatňovat samostatnou práci žáků s různými informačními zdroji
  a vytvářet prostor pro jejich souvislejší mluvený projev nebo diskuzi
– ve větší míře diferencovat výuku s ohledem na rozdílné studijní předpoklady a odlišnou
  úroveň dovedností žáků, zejména vzhledem k žákům s vyšší mírou znalostí nebo žákům
  s odlišným mateřským jazykem
– častěji využívat motivační a formativní prvky hodnocení, více podporovat hodnoticí
  dovednosti žáků prostřednictvím vrstevnického kriteriálního hodnocení nebo reflexe
  vlastního vzdělávacího pokroku
– zpracovat minimální preventivní program pro řešení hlavních projevů rizikového chování
  včetně šikany, vypracovat a využívat strategii k předcházení školní neúspěšnosti
  k podpoře jednotlivců s vyšší mírou absence, např. plán pedagogické podpory
– v souladu s koncepčními záměry postupně zlepšit materiálně-technické vybavení pro
  výuku, vybudovat specializované učebny informatiky, přírodovědných předmětů
  a estetické výchovy
– rozšířit personální zajištění poradenských služeb ve škole, oddělit funkci metodika
  prevence od výchovného poradce
– dokončit proces zápisu nového místa poskytovaného vzdělávání v rejstříku škol
  a školských zařízení
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Rozhodnutí MHMP č. j. 1833911/2023 ve věci změny zápisu v údajích v rejstříku
      škol a školských zařízení (navýšení kapacity), s účinností od 15. 9. 2023
 2.   Smlouva o podnájmu prostor ze dne 9. 9. 2024 s dnem zahájení podnájmu 30. 8. 2024
      (místo poskytovaného vzdělávání Na Příkopě 850/8, 110 00 Praha 1 – Nové Město)
 3.   Žádost o zápis změny v údajích rejstříku škol a školských zařízení ze dne 21. 8. 2024
 4.   Usnesení MŠMT č. j. MSMT-13706/2024-13 o přerušení řízení ve věci zápisu změny
      v údajích vedených v rejstříku škol a školských zařízení ze dne 3. 2. 2025


                                          9/10
 5.   Výpis z rejstříku škol a školských zařízení k termínu inspekce
 6.   Jmenovací listina do funkce ředitelky ze dne 29. 10. 2006
 7.   Školní řád 1. Slovanského gymnázia a jazykové školy s právem státní jazykové
      zkoušky, platný k termínu inspekce
 8.   Školní vzdělávací program 1. Slovanského gymnázia a jazykové školy s právem státní
      jazykové zkoušky, čtyřleté gymnázium, denní forma vzdělávání, platný k termínu
      inspekce
 9.   Rozvrh hodin, školní rok 2024/2025 k termínu inspekce
10.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
11.   Výběr z třídních knih vedených ve školním roce 2024/2025 k termínu inspekce
12.   Výběr z elektronické evidence žáků, školní rok 2024/2025 k termínu inspekce
13.   Personální dokumentace pedagogických pracovníků vedená k termínu inspekce
14.   Portfolio výchovného poradenství a primární prevence vedené k termínu inspekce
15.   Výroční zpráva za školní rok 2023/2024
16.   Podklady k finančním podmínkám školy, účetní závěrka za rok 2023
17.   Zápis z ústního jednání s vedením školy ze dne 19. 2. 2025


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Mgr. Hana Vejrážková, školní inspektorka
 Mgr. Tomáš Šimek, školní inspektor
V Praze 5. 3. 2025




                                         10/10
