                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2087/23-B
                                      Sp. zn. ČŠIB-S-393/23-B


Název                               Gymnázium Moravský Krumlov,
                                    příspěvková organizace
Sídlo                               Smetanova 168, 672 01 Moravský Krumlov
E-mail                              info@mkgym.cz
IČO                                 49 438 875
Identifikátor                       600 015 726
Právní forma                        příspěvková organizace
Zastupující                         Mgr. Dagmar Holá
Zřizovatel                          Jihomoravský kraj
Místo inspekční činnosti            Smetanova 168 a 169, Moravský Krumlov
Inspekční činnost na místě          9. 10. 2023 − 11. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Moravský Krumlov, příspěvková organizace (dále „škola“) vykonává činnost
střední školy. Aktuálně škola poskytuje střední vzdělání zakončené maturitní zkouškou
v oborech vzdělání 79-41-K/61 Gymnázium a 79-41-K/41 Gymnázium. V době inspekční
činnosti se ve škole vzdělávalo v 10 třídách 230 žáků, z nichž 12 se speciálními
vzdělávacími potřebami (dále „SVP“). Škola je vzhledem k nejvyššímu povolenému počtu
žáků naplněna z téměř dvou třetin. Vzdělávání je poskytováno ve dvou budovách
oddělených od sebe pozemní komunikací. Stravování žáků je školou zajišťováno v jiném
školském subjektu.


                         Hodnocení podmínek vzdělávání
Ředitelka školy (dále „ředitelka“) využívá při jejím řízení svých dlouholetých manažerskýc h
zkušeností a dovedností. V koncepci rozvoje gymnázia pro období 2019-2025 klade velký
důraz na zvyšování kvality průběhu vzdělávání, především na zařazování inovativníc h
způsobu výuky. Mezi další priority, které se daří naplňovat, patří např. navázání spolupráce
se zahraničními školami či změny ve školních vzdělávacích programech. Koncepční záměry
jsou nastaveny reálně a vedení školy průběžně vyhodnocuje naplňování jejích jednotlivýc h
cílů.
Ve vedení školy působí mimo ředitelku také její zástupkyně. Ředitelka jasně a srozumite lně
stanovila kompetence všech pracovníků školy, nastavila systém pravidelných porad
a vytvořila tak podmínky pro efektivní předávání informací. Během porad vedení školy,
které vzhledem k velikosti školy probíhají spíše na neformální úrovni, se zabývá
organizačními záležitostmi, vyhodnocuje průběh vzdělávání ve škole, výsledky kontrolní
činnosti, řeší aktuální problémy a následně k nim přijímá vhodná opatření. Vedení školy
prostřednictvím hospitační činnosti pravidelně monitoruje kvalitu průběhu vzdělává ní.
Vyučujícím poskytuje dostatečnou zpětnou vazbu k jejich práci a na zjištěné nedostatky
reaguje vhodnými opatřeními. Plán dalšího vzdělávání pedagogických pracovníků škola
stanovuje na základě potřeb školy a zájmů vyučujících. Např. realizované vzdělává ní
v oblasti projektové výuky se pozitivně odráží na kvalitě poskytovaného vzdělávání. Výuka
probíhá ve dvou budovách oddělených od sebe pozemní komunikací s přechodem
pro chodce a bezpečnostním ostrůvkem. Škola toto při tvorbě rozvrhu hodin zohledňuje
a nastavuje jej tak, aby docházelo k přechodům žákům jen v menší míře. Přesto bylo v době
inspekční činnosti zaznamenáno, že žáci přecházeli mezi budovami i v době pětiminuto vé
přestávky, což nebylo vhodné vzhledem k zajištění optimálních psychohygienick ýc h
podmínek žáků a k zajištění jejich bezpečnosti. Ačkoliv byli žáci poučeni o chování během
těchto přesunů, tak škola v době inspekční činnosti neměla stanovena jasná pravidla
(především k odpovědnosti za dohled nad těmito žáky), která by byla součástí dokumentace
školy tak, aby o nich byli prokazatelně informováni žáci, zákonní zástupci a zaměstna nc i
školy.
Škola aktivně pracuje se školními vzdělávací programy (dále „ŠVP“), v letošním školním
roce začala realizovat vzdělávání podle nového učebního plánu, který zahrnuje vyšší
hodinovou dotaci volitelných předmětů v posledním ročníku studia. Škola tak reagovala
na aktuální potřebu zefektivnit přípravu na maturitní zkoušku a pozitivně přispět ke kvalitě
přípravy pro studium na vysoké škole. Dalším charakteristickým rysem ŠVP a výuky
ve škole je časté využívání projektové výuky. Probírané učivo je v jeden čas (např. týden,
měsíc) účelně propojováno ve více vyučovacích předmětech. Žáci vyšších ročníků jsou do
podobných aktivit zapojováni zatím formou projektových dní.


                                            2/8
Činnost školního poradenského pracoviště zajišťují výchovná poradkyně, školní metodik
prevence a kariérový poradce. Výchovná poradkyně společně s metodikem prevence
koordinuje zejména péči o žáky se SVP nebo žáky s rizikem školního neúspěchu. Přenos
informací o žácích se SVP je efektivní, vyučující o nich měli dostatečný přehled. V průběhu
školního roku jsou realizovány vhodné aktivity, které cíleně reagují na problematické
oblasti, např. interaktivní akce „Protidrogový vlak“. Pro žáky nově vznikajících kolektivů
zajištuje škola adaptační programy, které podporují vytváření pozitivního klimatu ve třídách.
Škola se rizikovým chováním žáků zabývá, v případě negativních zjištění přijímá operativně
vhodná opatření. Žáci mají možnost využití schránky důvěry nebo mohou problémy řešit
s externí psycholožkou. Kariérový poradce poskytuje žákům aktuální možnosti dalšího
studia, sleduje a vyhodnocuje profesní dráhu absolventů a organizuje besedy s bývalými
žáky.
Škole se dlouhodobě daří využívat partnerství jako efektivní nástroj pro zvyšování kvality
vzdělávání. Zřizovatel školy je důležitým partnerem nejen v oblasti finanční podpory
různých školních aktivit. Škola s městem úzce spolupracuje také při přípravě různých
slavnostních a kulturních akcí, do kterých žáky aktivně zapojuje. V oblasti podpory nadání
žáků je pro školu přínosná součinnost s vysokoškolskými a výzkumnými pracovišti.
Ke zdařilým vzdělávacím akcím patří vícedenní stáž pro žáky tzv. Jaderná maturita, kterou
škola organizuje v součinnosti se skupinou ČEZ. Významnou pozitivní změnou od poslední
inspekční činnosti je navázání partnerských vztahů s dalšími středními školami podobného
zaměření, a to včetně zahraničních (např. na Slovensku). Spolupráci škola dokáže využít
nejen pro zahraniční výjezdy žáků, ale také pro sdílení zkušeností a inspirativní praxe
pedagogů. Vedení školy na všechny tyto aktivity vyhledává další zdroje financování, což se
ji v mnoha případech také daří.


                          Hodnocení průběhu vzdělávání
Ve sledovaných vyučovacích hodinách pracovali žáci v klidné atmosféře, dodržovali
nastavená pravidla a zapojovali se do všech činností. Bez obav pokládali otázky vztahujíc í
se k probírané látce a sdělovali své dosavadní znalosti či postřehy. Učitelé projevovali zájem
o výsledky jejich práce, vhodně je motivovali k plnění zadaných úkolů, poskytovali pomoc
v případě potřeby a dávali jim zpětnou vazbu využitelnou k jejich dalšímu učení. Převážná
většina vyučujících vhodně střídala různé didaktické formy a metody výuky a vytvářela
vhodné podmínky pro rozvoj klíčových kompetencí žáků. Vyučujícím se dařilo využívat
efektivně digitální technologie, do práce s nimi se zapojovali i žáci, ve většině případ ů
formou odpovědí na otázky v připraveném kvízu. V jednom případě pracovali žáci
v digitálním vzdělávacím prostředí, které jim umožňovalo pracovat podle svého tempa
a schopností a okamžitě vyhodnotit správnost zvoleného postupu. Učitelé se v průběhu
výuky dostatečně věnovali žákům se SVP (např. formou individuální pomoci,
dovysvětlením učiva či usměrněním jejich pozornosti). Jen ojediněle, v některých hodinách
matematiky, byla výuka diferencovaná s ohledem na různé individuální schopnosti a potřeby
jednotlivých žáků. Většinou všichni plnili stejné úkoly se shodnou náročností, což
nepřispívalo, v případě žáků nadaných nebo žáků se zvýšeným zájmem o vzdělávací obor,
k jejich optimálnímu rozvoji. Ve většině sledované výuky nebyly žákům vytvořeny vhodné
podmínky pro sebereflexi. V části sledovaných hodin se nepodařilo efektivně využít čas
vyučovací hodiny, chyběla práce se vzdělávacím cílem, zejména v závěru hodin nebyl
vytvořen dostatečný prostor pro vyhodnocení jeho naplnění. Jen v menší míře vyučujíc í
podněcovali žáky ke kritickému myšlení, ti tak měli jen výjimečně možnost objevovat nové
poznatky bádáním nebo porovnávat různé možnosti řešení předkládaných úloh.


                                             3/8
Ve vyučovacích hodinách vzdělávací oblasti Matematika a její aplikace se vyučujíc í
věnovaly opakování již probraného učiva. Ve většině případů vhodně pracovaly ve výuce
s menšími skupinami podle úrovně jejich dovedností. Žáci pracovali převážně v pracovním
sešitě, vyučující jim poskytovaly zpětnou vazbu k jejich práci. Jako velmi efektivní se jevilo
v jednom případě diferenciované zadání písemné práce vzhledem k individuálním cílům
jednotlivých žáků. V části hospitovaných vyučovacích hodin vzdělávací oblasti
Člověk a příroda převládala aktivní činnost žáků s využitím kvalitních pomůcek, pracovních
listů, učebnic nebo textů. Žáci měli možnost řešit problémové úlohy, na základě získanýc h
informací a znalosti dokázali formulovat závěry, které prezentovali. V některých hodinách
byly zdařile uplatněny principy badatelské výuky, žáci samostatně nebo ve skupinách
objevovali nové poznatky a propojovali je s reálným životem. V menší části sledovanýc h
hodin, kde převládala frontální výuka s výkladem učitele, byl podíl aktivní práce žáků nízký,
do řízeného rozhovoru s učitelem se zapojilo jen minimum žáků. Ve sledované výuce
vzdělávací oblasti Jazyk a jazyková komunikace byli žáci vedení aktivní konverzaci v cizím
i mateřském jazyce. V rámci vzdělávacího oboru cizí a další cizí jazyk vyučující s ohledem
na věk a znalosti žáků vhodně střídali mateřský a cizí jazyk. Kombinovali pestré metody i
formy práce, do výuky zařadili např. zpěv či práci s jazykolamy. Vzhledem k bohatým
zahraničním zkušenostem některých vyučujících měl jejich mluvený projev úroveň rodilých
mluvčích. Pouze v jednom případě byla výuka sice založená na konverzaci, nižší však byla
aktivizace žáků a vzhledem k absenci podnětného výukového materiálu byla hodina
monotónní a někteří žáci pasivní. Ve vzdělávací oblasti Člověk a společnost byli žáci vedeni
k samostatnému uvažování a k podnikavosti. Vedle učiva z pravěku se v jiných hodinách
zaměřovali na současné problémy. Při analýze informací v učebnici, pracovním listu
či výukových materiálech byl podporován rozvoj čtenářské strategie. Žáci měli v jednom
případě možnost prezentovat vypracovaný úkol a společně jej vyhodnotit, což vedlo
k účelnému rozvoji sociálních kompetencí.


                          Hodnocení výsledků vzdělávání
Výsledky vzdělávání žáků škola průběžně sleduje, jejich úroveň pedagogové v jednotlivýc h
vyučovacích předmětech průběžně zjišťují a ověřují prostřednictvím běžných evaluačníc h
nástrojů. Pravidla pro hodnocení výsledků vzdělávání žáků jsou v obecné rovině stanovena
ve školním řádu, konkrétní podmínky a kritéria hodnocení se podařilo stanovit jednotně
(v rámci předmětových komisí) jen u části vyučovacích předmětů nebo vzdělávacích oblastí.
Vzdělávací výsledky žáků a všechny další důležité informace jsou zaznamená vá ny
do elektronického školního informačního systému, který umožňuje snadný přístup
pedagogům, žákům i jejich zákonným zástupcům.
Celkové vzdělávací výsledky žáků mají dlouhodobě dobrou úroveň, počet neprospívajíc íc h
žáků je nízký. Pokud pedagogové identifikují žáky s rizikem školního neúspěchu, škola
reaguje, spolupracuje s jejich zákonnými zástupci a poskytuje žákům podporu, nejčastěji
formou doučování nebo pedagogických konzultací. Úspěšnost žáků při ukončování vzdělání
maturitní zkouškou byla opakovaně vysoká, většinou měla úroveň lepší nebo srovnatelno u
s celorepublikovým průměrem. Ke zhoršení došlo ve školním roce 2022/2023, kdy část žáků
nebyla úspěšná ve společné části maturitní zkoušky. Průměrná hrubá neúspěšnost žáků
u maturitní zkoušky v období posledních tří let činila 5 %. O celkových výsledcíc h
vzdělávání žáků se pedagogové vzájemně informují zejména na jednáních pedagogické
rady. Zvýšenou pozornost věnují především žákům s horším prospěchem, problémovým
chováním nebo vyšší absencí. Zápisy z těchto jednání však mají spíše statistický charakter,



                                             4/8
není zřejmé, jaká konkrétní opatření ke zlepšení jsou přijímána a jak je vyhodnocována jejich
účinnost.
V průběhu školního roku škola vytváří podmínky pro osvojování klíčových kompetencí
žáků. Část výuky je realizována prostřednictvím projektového vyučování, které žákům
nabízí vhodné příležitosti učit se v souvislostech při propojení různých vzdělávacích oborů.
Pravidelně se tímto způsobem vzdělávají žáci nižšího gymnázia. V případě vyššího
gymnázia škola v průběhu školního roku zařazuje tzv. projektové dny, kdy si žáci podle
svého výběru volí téma, kterému se prostřednictvím různých aktivit budou věnovat. Škola
aktuálně hledá optimální způsob využití konceptu projektové výuky pro všechny žáky.
Vzdělávání žáků vhodně doplňuje celou řadou různorodých aktivit v rámci výuky i mimo
ni, organizuje zajímavé besedy, přednášky, výukové programy, odborné exkurze a kultur ní
akce. V průběhu studia jsou žáci motivováni k vykonání mezinárodních jazykových zkoušek
podle úrovně jejich znalostí. Škola jim zajišťuje adekvátní podporu formou pravidelné
jazykové přípravy, která je dostupná pro všechny žáky, díky finančnímu příspěvku
zřizovatele. Cizojazyčné dovednosti a sociální kompetence mohou žáci dobře rozvíjet také
při zahraničních výjezdech v rámci projektu Erasmus+. Od letošního školního roku mají žáci
další možnost získat mezinárodní certifikát dobře uplatnitelný v dalším studiu či profesním
životě, a to po úspěšném složení zkoušky digitálních znalostí a dovedností (ECDL).
V průběhu studia žáci posledního ročníku nižšího gymnázia samostatně zpracovávají
a následně prezentují komplexní rozsáhlejší práci na vybrané téma a efektivním způsobem
tak posilují důležité dovednosti (komunikační, využití informačních zdrojů, uplatnění
kritického myšlení).
Rozvoj nadání či zvýšený zájem žáků v různých vzdělávacích oblastech škola podporuje
prostřednictvím pestré nabídky volitelných seminářů, ale také nepovinných předmětů
(kroužků), do které se škole daří žáky aktivně zapojovat. Tradičně žáci pracují v divadelním
kroužku Eďas, novinářském kroužku vydávající školní časopis Studentská epopej
nebo sborovém zpěvu. V průběhu celého školního roku škola zapojuje žáky do soutěží
a olympiád s pestrým zaměřením, ve kterých dosahují dobrých výsledků. Jejich úspěchy
oceňuje pochvalami.
Významnou podporou osobnostního rozvoje žáků je zapojení školy do mezinárod ního
vzdělávacího programu DofE (Mezinárodní cena vévody z Edinburghu). Škole se daří
motivovat vysoký počet žáků k aktivní účasti, v loňském školním roce se přihlás ilo
a program úspěšně dokončilo přes 10 % žáků školy. Žáci si stanovují a naplňují vlastní cíle
osobnostního růstu, zapojují se do dobrovolnické činnosti a překonávají sebe sama
při dobrodružných skupinových expedicích. Škola úspěšně využívá tento program jako
nástroj pro rozvoj klíčových kompetencí žáků a posilování jejich psychické odolnosti
a vytrvalosti.


                                         Závěry
Vývoj školy
– Od poslední inspekční činnosti došlo k ustálení vyučovaných oborů vzdělávání, k
  navýšení počtu tříd na 10 a k nárůstu počtu žáků.
Silné stránky
– Škola aktivní spoluprací s různými partnery získává další zdroje financování, což má
  pozitivní vliv na kvalitu poskytovaného vzdělávání. (1.5)



                                            5/8
– Škola vytváří velmi dobré podmínky pro osobnostní rozvoj žáků, zejména zapojením
  do aktivit v rámci projektu "The Duke of Edinburgh's International Award". (4.4)
– Škola účinně podporuje rozvoj klíčových kompetencí žáků prostřednictvím různorodýc h
  aktivit nad rámec běžné výuky, v rámci projektového vyučování a dalších vzdělávac íc h
  aktivit školy. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Organizace vzdělávání nevytváří optimální podmínky pro psychohygienu žáků s ohledem
  na nutnost přechodů žáků mezi budovami školy. Vedení školy nevyhodnocuje v plné míře
  potenciální rizika s tímto spojená, vnitřní dokumentace školy neupravuje konkrétní
  pravidla a odpovědnost jednotlivých pracovníků školy. (1.3, 1.4)
– Vyučujícím se nedařilo ve většině případů zařazovat rozšiřující aktivity, které by
  ve výuce optimálně rozvíjeli potenciál žáků nadaných nebo těch, které mají o dané téma
  zájem. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit jasná pravidla pro přechod žáků mezi místy poskytovaného vzdělávání, uvedené
  zaznamenat v základní dokumentaci školy.
– Nastavit délku přestávek mezi vyučovacími hodinami tak, aby byl zajištěn dostatek času
  na odpočinek žáků a na jejich přesun mezi učebnami.
– Ve výuce zohledňovat individuální schopnosti a potřeby všech žáků, podporovat rozvoj
  nadaných žáků prostřednictvím vhodných výukových aktivit a obohacováním
  vzdělávacího obsahu, diferencovat náročnost zadávaných úkolů.
– Hledat další formy využívání digitálních technologií žáky v průběhu                výuky,
  např. k vyhledávání informací nebo k práci ve výukových aplikacích.
– Ve výuce se více zaměřit na aktivity rozvíjející kritické myšlení žáků, vést žáky více
  k objevování nových poznatků a hledání řešení problémů.
– Cílenou pozornost věnovat výsledkům vzdělávání žáků vykazujícím riziko školního
  neúspěchu. V rámci jednání pedagogické rady navrhovat a zaznamenávat konkrétní
  opatření k jejich zlepšení, jejich účinnost důsledně vyhodnocovat.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/8
           Seznam dokladů, o které se inspekční zjištění opírají
 1.   Školní řád střední školy s platností od 1. 9. 2023, čj. GMK 412/2023
 2.   Školní vzdělávací program VIA pro obor vzdělávání 79-41-K/61 Gymnázium,
      platný od 1. 9. 2022
 3.   Školní vzdělávací program Veni, puer, disce sapere pro obor vzdělává ní
      79-41-K/41 Gymnázium, platný od 1. 9. 2010, včetně příloh
 4.   Výroční zprávy školy za školní roky 2020/2021, 2021/2022 a 2022/2023
 5.   Koncepce rozvoje Gymnázia Moravský Krumlov 2019–2025, včetně hodnocení
      předchozích koncepčních závěrů
 6.   Výpis z rejstříku škol a školských zařízení: Střední škola, IZO: 600 015 726; ze dne
      6. 10. 2022
 7.   Školní elektronický informační systém vedený ve školním roce 2023/2024
 8.   Personální dokumentace pedagogických pracovníků, doklady o dosaženém
      vzdělání (vzorek)
 9.   Plán dalšího vzdělávání pedagogických pracovníků
10.   Dokumentace vedená k přijímacímu řízení za školní roky 2021/2022 a 2022/2023
11.   Evaluační dokumentace školy
12.   Dokumentace školního poradenského pracoviště: Plán činnosti výchovné poradkyně
      pro školní rok 2023/2024; Osobní dokumentace žáků s podpůrnými
      opatřeními (vzorek), školní rok 2023/2024; Zápis z jednání se zákonnými zástupci
      (vzorek), školní rok 2022/2023; Plán prevence rizikového chování na školní rok
      2023/2024, včetně příloh; Seznam platných doporučení školských poradenských
      zařízení pro žáky, školní rok 2023/2024
13.   Zápisy z jednání pedagogických rad a z jednání předmětových komisí za školní roky
      2020/2021, 2021/2022, 2022/2023
14.   Záznamy hospitační činnosti vedení školy za školní roky 2020/2021,
      2021/2022 a 2022/2023
15.   Dokumentace školy k projektu DofE vedená ve školním roce 2023/2024
16.   Inspekční zpráva ze 10. 11. 2016, čj. ČŠIB-1156/16-B
17.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků v době jejich pobytu ve škole


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                           7/8
Složení inspekčního týmu a datum vyhotovení inspekční zprávy

 Mgr. Jakub Mojžíš, školní inspektor, vedoucí inspekčního týmu
 Mgr. Blanka Prachařová, školní inspektorka
 Ing. Alena Svobodová, školní inspektorka
7. 11. 2023




                                          8/8
