                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-415/22-Z


Název                               Střední odborná škola Luhačovice
Sídlo                               Masarykova 101, 763 26 Luhačovice
E-mail                              vedeni@sosluhac.cz
IČ                                  61715999
Identifikátor                       600171078
Právní forma                        příspěvková organizace
Zastupující                         Ing. Jana Šuráňová
Zřizovatel                          Zlínský kraj
Místo inspekční činnosti            Masarykova 101, Masarykova 999, Hradisko 290,
                                    Školní 666, Luhačovice
Termín inspekční činnosti           5. 4. 2022 − 8. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, za období od poslední inspekční
činnosti.




2021/2022
                                   Charakteristika
Střední odborná škola Luhačovice (dále škola) vykonává činnost střední školy, školní jídelny
a domova mládeže. Poskytuje vzdělání ve dvou oborech zaměřených na informa tik u
a ekonomiku (72-41-M/01 Informační služby, 63-41-M/01 Ekonomika a podnikání) a ve
třech uměleckořemeslných oborech orientovaných na zpracování kovů, dřeva, kamene
a keramiky     (82-51-L/01     Uměleckořemeslné       zpracování     kovů,      82-51-L/02
Uměleckořemeslné zpracování dřeva, 82-51-L/04 Uměleckořemeslné zpracování kamene
a keramiky). Kromě těchto oborů ukončených maturitní zkouškou poskytuje škola také
vzdělání v oboru ukončeném závěrečnou zkouškou, který je zaměřený do oblasti
gastronomie (65-51-H/01 Kuchař – číšník).
K 30. 9. 2021 se ve škole vzdělávalo 259 žáků ve 14 třídách a o vzdělávání ve škole je
v posledních třech letech poměrně vyrovnaný zájem. Škola ke dni inspekční činnosti
evidovala 37 žáků se speciálními vzdělávacími potřebami (dále SVP), kterým poskytovala
podpůrná opatření v rozsahu 1. až 4. stupně, 3 žáci byli vzděláváni podle individuálního
vzdělávacího plánu.
Teoretické a část praktického vyučování probíhá na ulicích Masarykova 101, Školní 666
a Hradisko 290 v Luhačovicích. Další část praktického vyučování probíhá ve firmách, se
kterými škola uzavírá smluvní vztah. Školní stravování je realizováno ve školní jídelně, kde
si žáci mohou denně vybírat ze dvou nabízených jídel. Ve stejné budově na adrese
Masarykova 999 je zajištěno ubytování žáků v domově mládeže. Nejvyšší povolený počet
ubytovacích míst je plně využit.
Škola je od roku 2005 členem Sítě přidružených škol UNESCO. Všechny tyto školy vedou
své žáky a studenty ke čtyřem základním pilířům vzdělávání: učit se vědět, učit se konat,
učit se být a učit se žít spolu.


                         Hodnocení podmínek vzdělávání
Ředitelka školy zpracovala promyšlenou koncepční strategii rozvoje školy na období 2021
– 2025, se kterou úzce souvisí Internacionalizační strategie pro období 2021 – 2027 a oba
tyto stěžejní dokumenty vychází z analýzy stávajícího stavu. Na tyto materiály přímo
navazuje plánování činnosti školy i další dílčí dokumenty školy, které podrobně
rozpracovávají kroky vedoucí k vytyčeným cílům. Škole se daří postupně naplňovat
stanovené priority rozvoje školy, a to například v oblasti zkvalitnění materiálních podmínek
a mobility žáků a učitelů.
Ředitelka při řízení a v rámci pedagogického vedení školy účelně delegovala kompetence
a odpovědnost za konkrétní úkoly na další pracovníky, především na své zástupce. Společně
plánovitě sledují zejména formou hospitační činnosti kvalitu vzdělávání v jednotlivýc h
vzdělávacích oblastech. Při organizaci a hodnocení pedagogického procesu vedení školy
efektivně využívá devět předmětových komisí. Souhrnná zpětná vazba pedagogům
o zjištěních z hospitací a o případných opatřeních nebyly poskytována dostatečně efektivně.
S pedagogickou radou, jako hlavním poradním orgánem, projednává ředitelka organizač ní
záležitosti a stěžejní úkoly zaměřené na další rozvoj školy, vyhodnocuje splnění zadaných
úkolů a analyzuje vzdělávací výsledky žáků.
Na základě jednotně nastavených mechanismů a pravidel pro komunikaci vedoucích
pracovníků i všech pedagogů se daří vytvářet dobré podmínky pro příznivé školní klima
a účelnou spolupráci napříč jednotlivými obory. Efektivitu řízení školy podporuje funkční
školní informační systém, který umožňuje sdílení všech provozních informací, důležitýc h


2021/2022                                    2
dokumentů a údajů o výsledcích a vzdělávacích potřebách žáků. Škola také vhodnými
formami a v náležitém rozsahu informovala uchazeče o studium i veřejnost o vyučovanýc h
oborech vzdělání, podmínkách studia, organizaci přijímacího řízení a kritériích přijetí.
Žáci školy jsou vzděláváni podle školních vzdělávacích programů (dále ŠVP), které
odpovídají aktuálním potřebám školy a jsou průběžně upravovány jak v souvislosti s novými
poznatky v jednotlivých odbornostech, tak i při změně právních předpisů s vazbou na ŠVP.
Vzdělávání je zabezpečeno účelně složeným a stabilizovaným pedagogickým sborem
a vedení školy cíleně podporuje jeho profesní rozvoj. Další vzdělávání pedagogickýc h
zaměstnanců bylo realizováno především v oblasti jejich osobnostního rozvoje a odborných
a jazykových znalostí. Také vedení školy se vzdělává, a to zejména v oblasti manažerskýc h
dovedností a zapojuje se do výměny zkušeností s jinými školami. Významnou součástí
vzdělávání pedagogů jsou realizované stáže v podnicích v rámci Šablon II, s pozitivním
dopadem na rozšíření odborných znalostí učitelů. V menší míře se další vzdělává ní
pedagogů zaměřovalo na rozvoj potřebných pedagogických dovedností vedoucích
k aktivizaci žáků prostřednictvím různých metod a forem výuky, což se projevilo i v části
sledované výuky. Pro vzájemnou součinnost pedagogických pracovníků jsou vytvářeny
velmi dobré podmínky, včetně sdílení pedagogické praxe formou vzájemných hospitací.
Vzhledem k velikosti školy rodinného charakteru se pedagogové aktivně zapojují do všech
činností školy a efektivně spolupracují nejen v rámci předmětových komisí.
Poradenské služby byly školou velmi dobře zabezpečovány. Všem žákům byla poskytována
podpora a pomoc v souladu s jejich potřebami a doporučeními v rámci jejich vzdělávac íc h
oborů. Výchovná poradkyně kromě systematické péče o žáky se SVP poskytovala vhodnou
metodickou pomoc i pedagogům. Jednotlivé preventivní aktivity a programy organizo va né
školou se účinně promítaly do konkrétních činností žáků ve výuce i při ostatních akcích.
Škola aktivním způsobem vyhledává možnosti pro zapojení do mnoha projektů
a rozvojových programů a významným způsobem tak doplňuje finanční prostředky, které
využívá ke zkvalitnění vzdělávání. Zejména v oblasti vybavení odborných učeben se daří
postupně zkvalitňovat materiální podmínky tak, aby odpovídaly moderním trendům
a pracovním postupům v jednotlivých oborech vzdělání. S cílem rozvoje kompetencí
potřebných pro práci v reálných provozech a uplatnění na trhu práce bylo pořízeno nové
technologické vybavení pracovišť odborného výcviku uměleckých řemesel a pro
gastronomický obor byla vybavena speciální odborná pracovna. Součástí školy je domov
mládeže, jehož nedílnou součástí jsou vhodně upravené společné prostory pro přípravu žáků
na výuku i k aktivnímu trávení volného času. Škola systematicky dbá na zajištění
bezpečného a příjemného prostředí pro vzdělávání žáků.
Vztahy školy s partnery mají pozitivní dopad na celý průběh vzdělávání a především
součinnost se zřizovatelem, školskou radou a zákonnými zástupci je efektivní. Při plnění
vzdělávacích cílů škola spolupracuje také s celou řadou partnerů, u kterých je realizo vá no
praktické vyučování. Pro kontakt s reálným prostředím výroby se pravidelně uskutečňuje
řada odborných exkurzí a stáží. Přínosná pro všestranný rozvoj klíčových kompetencí žáků
je zvláště spolupráce v rámci mezinárodního projektu Erasmus+. Svými aktivita mi
a postavením školy zařazené do Sítě škol UNESCO často překračuje škola hranice regionu
a zapojuje se do akcí na celostátní i mezinárodní úrovni. Žáci i pedagogové také intenzivně
spolupracují s mnoha občanskými sdruženími a neziskovými organizacemi, což pozitivně
působí na rozvoj sociální gramotnosti žáků.




2021/2022                                    3
                          Hodnocení průběhu vzdělávání
Výuka byla sledována jak v teoretických všeobecně vzdělávacích a odborných předmětech,
tak i v praktickém vyučování na školních i smluvních pracovištích.
Většina sledovaných teoretických vyučovacích hodin byla dobře obsahově připravena.
Pozitivním znakem všech navštívených vyučovacích hodin byla příznivá pracovní
atmosféra. Žáci měli dobře osvojená pravidla práce, spolupracovali s vyučujícími, kteří na
ně kladli přiměřené a srozumitelné požadavky. Ve výuce žáci dodržovali nastavená pravidla
a vyučovací hodiny nebyly narušovány žádnými kázeňskými problémy. Učitelé uplatňova li
výchovné a vzdělávací strategie deklarované v platných vzdělávacích programech
jednotlivých oborů. V některých hodinách, kde byla využita práce ve dvojicích nebo ve
skupině, byly účelně rozvíjeny sociální kompetence žáků a podporován rozvoj jejich
komunikačních dovedností. Ve výuce byla většinou efektivně využita digitální technika.
Rezervy byly však často v organizaci vyučovací hodiny, učitelé v úvodu seznamovali žáky
s obsahem hodiny, ale v závěru si zpravidla ponechali jen malý nebo žádný prostor pro
společné zhodnocení dosažených cílů. V některých vyučovacích hodinách dominova la
frontální forma výuky s výkladem učitele, která neposkytovala dostatek podnětů pro aktivní
zapojení žáků. Žáci často nedostali možnost poskytnout vyučujícím informaci o zvládnutí
aktuálně probíraného učiva. Obsahová diferenciace výuky vzhledem k individuá lním
vzdělávacím potřebám žáků byla uplatněna velmi zřídka. Učitelé často využívali spíše
formu okamžité pomoci jednotlivcům. Běžně bylo využíváno průběžné motivač ní
hodnocení, ojediněle bylo zařazeno sebehodnocení nebo vzájemné hodnocení žáků.
V hodinách matematiky a přírodovědných předmětů byly použité metody a formy zvoleny
účelně. V průběhu řízeného rozhovoru bylo ve výuce vhodně využito propojování učiva
s reálným životem. Minimálně však byly zařazovány metody a formy podporující zejména
aktivní zapojení žáků do výuky a kooperativní učení. Žáci měli dostatečný prostor pro
komunikaci, nebáli se dotazovat. V průběhu výuky žáci dostávali zpětnou vazbu využite lno u
k jejich dalšímu učení.
V rámci výuky vzdělávací oblasti Jazyk a jazyková komunikace byla u žáků cíleně rozvíjena
čtenářská a jazyková gramotnost. Ve výuce českého jazyka probíhalo na začátku hodiny
vhodné opakování učiva probraného v předchozích hodinách. V jedné z hodin pak probíhala
frontální výuka kombinovaná se samostatnou prací žáků. V druhé hodině na opakování učiva
navázal výklad učitele s promítanou prezentací, která nebyla pro žáky příliš přínosná ,
nevedla žáky v dostatečné míře k vyvozování samostatných závěrů a k rozvoji jejich
kritického myšlení. K rozvoji cizojazyčné gramotnosti žáků přispívalo vytvořené
cizojazyčné prostředí a převažující komunikace v cílovém jazyce. Výuka byla založena na
samostatné práci žáků kombinované s prací ve dvojici nebo skupině, což vedlo
k efektivnímu prohloubení a upevnění znalosti učiva. V některých hodinách byly uplatněny
aktivizační metody a formy výuky zvyšující motivaci žáků a vedoucí k praktickému nácviku
běžných situací v reálném životě.
Ve sledovaných hodinách tělesné výchovy žákům byly vytvářeny podmínky ke zvládnutí
nových pohybových dovedností, k jejich upevňování, k podávání sportovních výkonů,
k prožitku z pohybových aktivit a ke kompenzaci negativních vlivů způsobu života. Většina
vyučovacích hodin měla tempo a spád s účelným využitím pomůcek, které zvyšova ly
motivaci žáků směrem k prováděným pohybovým aktivitám. Vyučujícím poskytovaná
zpětná vazba žákům v průběhu vyučovacích hodin, včetně vhodného využití chybovosti
žáků, napomáhala k lepšímu zvládnutí daného obsahu učiva.
Ve vyučovací hodině informační technologie byli všichni žáci zapojeni do výuky, dostávali
zpětnou vazbu využitelnou k jejich dalšímu učení a po vhodně vytvořených podmínkách


2021/2022                                   4
a podnětech vyučujícím byli aktivní především žáci. Nedostávali však možnost
k porovnávání různých návrhů řešení dané učební úlohy či k získávání informací z jiných
zdrojů, popřípadě daný úkol v rámci konkrétní učební úlohy vyřešit pomocí vzájemné
spolupráce.
Ve výuce odborných předmětů byli žáci vhodně vedeni k dodržování správné odborné
terminologie a vyučující propojovali efektivně vzdělávací obsah s jejich reálnými
zkušenostmi z běžného života i praktického vyučování. Pochopení obsahově náročnějšíc h
témat napomáhalo právě uplatnění příkladů z praxe.
Výuka odborného výcviku byla sledována jak na pracovištích školy, tak u smluvníc h
partnerů. V pracovních skupinách pod dohledem učitelů odborného výcviku nebo
instruktorů byla zajištěna účelná organizace prováděných pracovních činností žáků. Výuka
byla realizována formou práce na konkrétních úkolech v rámci oboru, případně se žáci
věnovali procvičování již získaných dovedností. Žáci byli vedeni k propojování svých
znalostí z teoretického vyučování s praxí. Některá vybraná pracoviště poskytovala žákům
nadstandardní prostředí vybavené nejmodernějšími technologiemi. Během této výuky byli
žáci systematicky vedeni k samostatnosti, zodpovědnosti a profesionalitě ve zvolené m
oboru. Kromě odborných kompetencí byly ve výuce rozvíjeny zejména kompetence
komunikativní, sociální a personální. U většiny žáků byla patrná samostatnost při práci
a zvládnutí pracovních operací.



                         Hodnocení výsledků vzdělávání
Úspěšnost žáků je školou pravidelně a systematicky sledována v průběhu celého školního
roku. Pro hodnocení výsledků vzdělávání žáků jsou ve školním řádu stanovena podrobná
pravidla, včetně jednotně nastavených postupů a kritérií hodnocení. Dosahované vzdělávac í
výsledky žáků pedagogové průběžně ověřují s využitím běžných interních nástrojů,
nejčastěji formou písemného a ústního zkoušení nebo ověřování praktických dovedností
žáků. Informovanost žáků i jejich zákonných zástupců o vzdělávacích výsledcích je dobře
zajištěna elektronickým informačním systémem i pravidelnými třídními schůzkami.
Výsledky vzdělávání žáků odpovídají očekávaným výstupům ve školních vzdělávac íc h
programech. Škola v rámci požadavků na profil absolventa cíleně preferuje jejich přípravu
na reálný trh práce.
Pedagogové pravidelně analyzují a vyhodnocují výsledky vzdělávání žáků na jednáních
pedagogické rady a v případě potřeby přijímají opatření. Celkové výsledky vzdělávání žáků
vykazovaly v průběhu posledních tří let srovnatelnou velmi dobrou úroveň. Škola důsledně
sleduje absenci žáků, přičemž systematicky spolupracuje s jejich zákonnými zástupci.
Zvýšená pozornost je v rámci poradenských služeb věnována žákům ohroženým školním
neúspěchem. Pro jejich včasnou identifikaci a účinnou podporu monitoruje škola jejich
potřeby a v relativně krátkém čase jim dokáže poskytnout vhodnou pomoc. Žákům je
poskytována podpora především formou individuálních a skupinových konzultac í
(doučování). Zejména v letošním školním roce po období distanční výuky probíhají aktivity
zaměřené na efektivní učení a žáci často vyhledávají i osobní konzultace. Práci s žáky
ohroženými školním neúspěchem vhodně podporuje spolupráce třídních učitelů,
poradenských pracovníků a vedení školy.
Celkové výsledky maturitní zkoušky v posledních třech letech vykazovaly zlepšující se
úroveň. Dosahované výsledky žáků při ukončování jejich vzdělávání v loňském roce byly
lepší v porovnání s průměrnou úrovní výsledků žáků ostatních škol ve stejných skupinách


2021/2022                                   5
oborů vzdělání za celou Českou republiku. Celkové výsledky závěrečných zkoušek
učebního oboru v řádném termínu měly velmi dobrou úroveň, všichni žáci při zkoušce
uspěli.
Škola vytváří vhodné podmínky a motivuje své žáky k zapojení do mnoha soutěží. Příprava
k těmto soutěžím je úspěšně využívána ke zvýšení motivace žáků ke studiu i k prezentaci
jednotlivých oborů na veřejnosti. Žáci se pravidelně zapojují do mnoha vědomostníc h,
dovednostních i sportovních soutěží, ve kterých dosahují velmi dobrých výsledků jak na
regionální, tak i celostátní úrovni. Škola aktivně podporuje a rozvíjí osobnost žáka i v dalších
oblastech např. zapojením do velkého množství projektů mají žáci možnost si cíleně
upevňovat a rozvíjet své komunikační dovednosti v cizím jazyce, a to zejména
při zahraničních stážích (Slovinsko, Litva, Malta a Portugalsko). Na mezinárodní úrovni
škola cíleně podporuje evropskou a mezinárodní mobilitu žáků a využívá finanční zdroje na
pořádání studijních pobytů a exkurzí.



                                           Závěry
Vývoj školy
- Změna vedení školy
- Zlepšení materiálních podmínek, a to zvláště v oblasti odborného vzdělávání
Silné stránky
-   Škola systematicky získává finanční prostředky z více zdrojů, což se odráží na zvyšová ní
    kvality materiálního zázemí pro vzdělávání
-   Účast žáků v soutěžích na regionální i mezinárodní úrovni má pozitivní dopad na rozvoj
    jejich odborných a sociálních kompetencí uplatnitelných v jejich dalším vzdělává ní
    i profesním životě
-   Škola cíleně podporuje mezinárodní mobilitu žáků i pedagogů aktivním zapojením do
    řady projektů
Slabé stránky a/nebo příležitosti ke zlepšení
-   Ve sledované výuce teoretických předmětů nebyly v potřebně míře využívá ny
    aktivizační metody a formy.
-   Struktura vyučovacích hodin méně často vytvářela podmínky pro závěrečné shrnutí
    a vyhodnocení stanovených výukových cílů
-   Závěry z hospitační činnosti vedení školy neposkytovaly ucelenou a souhrnnou zpětnou
    vazbu všem pedagogům
Doporučení pro zlepšení činnosti školy
- Nadále podporovat profesní růst pedagogických pracovníků a v plánování jejich dalšího
  vzdělávání zohlednit výsledky hospitační činnosti školy.
- Při hospitační činnosti se cíleně zaměřit na oblast uplatnění aktivizačních metod a forem
  výuky a sledovat jeho efektivitu ve vzdělávacím procesu
- Diferencovat výuku vzhledem ke schopnostem, učebnímu pokroku a individuá lním
  potřebám jednotlivých žáků, vést je k formulování vlastních cílů a hodnocení jejich
  dosažení


2021/2022                                      6
- Věnovat systematickou pozornost předávání souhrnné zpětné vazby z hospitační činnosti
  tak, aby všichni vyučující byli seznámeni se zjištěními a případnými opatřeními, která by
  vedla ke zkvalitnění vzdělávacího procesu



            Seznam dokladů, o které se inspekční zjištění opírají
 1.    Zřizovací listina Střední odborné školy a Středního odborného učiliště, Luhačovice,
       Masarykova 101 čj. 309/2001 ze dne 13. 6. 2001, vydaná Zlínským krajem ve znění
       dodatků 1 až 8 ke dni 17. 12. 2018
 2.    Rozhodnutí MŠMT ve věci návrhu na zápis změny v údajích vedených v rejstříku
       škol a školských zařízeních čj.: č. j. MSMT-35615/2018-2 s účinností 7. 11. 2018
 3.    Jmenování do funkce ředitele Střední odborné školy a Středního odborného učiliště
       Luhačovice, Masarykova 101 čj.: KUZL 13028/2018 ze dne 12. 3. 2018 s účinnos tí
       od 1. 11. 2018
 4.    Koncepce rozvoje Střední odborné školy Luhačovice na období 2021 – 2025
 5.    Internacionalizační strategie SOŠ Luhačovice v období 2021-2027
 6.    Školní řád platný od 3. 9. 2021
 7.    Výroční zpráva o činnosti školy za školní rok 2018/2019, 2019/2020 a 2020/2021
 8.    Zápisy z jednání pedagogické rady 2021/2022 k datu inspekce
 9.    Rozvrhy hodiny platné v době inspekční činnosti
10.    Plán práce školní rok 2021/2022 ze dne 30. 9. 2021
11.    Záznamy z jednání předmětových komisí ve školním roce 2021/2022
12.    Hospitační záznamy (vzorek) ve školním roce 2021/2022
13.    Třídní knihy vedené ve školním roce 2021/2022
14.    Plán dalšího vzdělávání pedagogických pracovníků ve školním roce 2021/2022
15.    Další vzdělávání pedagogických pracovníků ve školním roce 2018/2019, 2019/2020
       a 2020/2021, včetně vyhodnocení uplynulých školních roků
16.    Doklady o dosaženém vzdělání pedagogických pracovníků ve školním roce
       2021/2022 k datu inspekce
17.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekce
18.    Dokumentace k zajištění školního stravování ve školním roce 2021/2022 k datu
       inspekční činnosti
19.    Podklady k vyhodnocení příjmů a výdajů školy za rok 2019 až 2022 k datu inspekční
       činnosti
20.    Školní vzdělávací programy vyučovaných oborů vzdělání ve školním roce 2021/2022
       k datu inspekce
21.    Dokumentace výchovného poradenství a prevence rizikového chování žáků
       ve školním roce 2021/2022 k datu inspekce
22.    Webové stránky školy k datu inspekční činnosti
23.    Elektronický informační systém školy k datu inspekční činnosti
24.    Smlouvy o zajištění praktického vyučování (vzorek) ve školním roce 2021/2022
25.    Evidence produktivní činnosti žáků (vzorek) ve školním roce 2021/2022
26.    Školní vzdělávací program domova mládež platný v době inspekční činnosti


2021/2022                                   7
                                            Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy


 Ing. Ilona Ptáčková, školní inspektorka,               Ing. Ilona Ptáčková v. r.
 vedoucí inspekčního týmu
 Mgr. Radovan Zicháček, školní inspektor              Mgr. Radovan Zicháček v. r.
 Ing. Zuzana Mücková, školní inspektorka               Ing. Zuzana Mücková v. r.
 Mgr. Zuzana Tydlačková, školní                       Mgr. Zuzana Tydlačková v. r.
 inspektorka
 Ing. Anna Zámečníková, kontrolní                     Ing. Anna Zámečníková v. r.
 pracovnice
 Mgr. Jaroslav Čech, odborník na dřevařské              Mgr. Jaroslav Čech v. r.
 obory
 Věra Změlíková, odborník na gastro obory
                                                          Věra Změlíková v. r.

Ve Zlíně 2. 5. 2022




Datum a podpis ředitelky školy potvrzující projednání a převzetí inspekční zprávy


 Ing. Jana Šuráňová,                                    Ing. Jana Šuráňová v. r.
 ředitelka školy

Ve Zlíně 23. 5. 2022




2021/2022                                      8
