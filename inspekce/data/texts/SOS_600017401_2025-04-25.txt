                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-1023/25-T
                                       Sp. zn. ČŠIT-S-254/25-T


Název                               Soukromá střední škola podnikatelská, s.r.o., Opava
Sídlo                               Hlavní 282/101, 747 06 Opava-Kylešovice
E-mail                              sekretariat@podnikatelskaskola.cz
IČO                                 25 359 649
Identifikátor                       600 017 401
Právní forma                        společnost s r.o.
Zastupující                         Mgr. Lukáš Zemek
Zřizovatel                          společníci Soukromá střední škola podnikatelská,
                                    s. r. o., Opava.
Místo inspekční činnosti            Hlavní 282/101,746 06 Opava
Inspekční činnost na místě          25., 28., 29. a 30. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
 Soukromá střední škola podnikatelská, s. r. o., Opava (dále „škola“) vykonává činnost
 střední školy. K termínu inspekční činnosti se ve škole celkem vzdělávalo 247 žáků, a to
 ve středním vzdělávání ukončeném maturitní zkouškou v oborech vzdělání Ekonomika
 a podnikání, Veřejnosprávní činnost, Operátor v polygrafii a Polygrafie. Škola poskytuje
 dálkovou formu v oborech vzdělání Podnikání a Veřejnosprávní činnost (3leté, 4leté),
 kterou navštěvovalo 103 žáků. U 36 žáků byly identifikovány speciální vzdělávací potřeby,
 evidováno bylo 8 žáků s odlišným mateřským jazykem. Celkový počet žáků se meziroč ně
 zvýšil o 10 %. Školní stravování je zajišťováno externím právním subjektem. K výuce
 tělesné výchovy škola využívá na základě smluvního ujednání prostory Tělovýcho vné
 jednoty Sokol Opava-Kylešovice, tj. tělocvičnu a venkovní sportovní areál.


                         Hodnocení podmínek vzdělávání
Ředitel školy působí ve funkci od září 2023. Část kompetencí nově delegoval na svou
zástupkyni a jejich vymezení odpovídá podmínkám a potřebám školy. Vedení průběžně řeší
záležitosti týkající se řízení a organizace vzdělávacího procesu. Strategické cíle a stanovení
podmínek pro jejich dosažení jsou uvedeny v aktuální koncepci rozvoje školy, která je
sdílena s pedagogy a zaměřena na využívání nejnovějších technologií ve výuce zejména
programovým vybavením, propojení s praxí a zajišťování nové spolupráce s vnějšími
partnery. Školní vzdělávací programy jsou sestaveny v souladu s deklarovanými cíli rozvoje
a jejich aktualizace je prováděna na základě inovací v oborech vzdělání a požadavků
sociálních partnerů.
Ředitel klade velký důraz na zavádění inovativních forem a metod výuky. V zájmu úspěšné
realizace tohoto cíle společně se svou zástupkyní provádí průběžnou hospitační činnost,
s následným vyhodnocením, které pro pedagogy představuje hodnotnou zpětnou vazbu. Pro
další obohacování poznatků v oblasti vzdělávání škola spolupracuje s místní základní
školou, kdy prioritou bylo zavedení nových technologií do výuky. Nedílnou součástí
procesu zvyšování kvality výuky jsou náslechy uvádějících učitelů i vedení školy
nastupujícím učitelům. Vedení školy si dále rozšiřuje své odborné kompetence studiem
jednooborové pedagogiky se zaměřením na koučink v oblasti manažerskýc h
a komunikačních dovedností potřebných pro efektivní řízení školy. Informace o žácích
a výukové materiály si učitelé vyměňují prostřednictvím elektronické platformy.
Poradenské služby ve škole zajišťují výchovná poradkyně a školní metodička prevence. Péči
o žáky se speciálními vzdělávacími potřebami zastřešuje koordinátorka těchto žáků,
shromažďuje doporučení, předává informace vyučujícím a komunikuje s poradními orgány
školy. Členové školního poradenského pracoviště spolupracují úzce s třídními učiteli.
V případě potřeby s nimi konzultují případy školní neúspěšnosti, vztahové problémy
ve třídách i uplatňování podpůrných opatření. Významná je jejich úzká spolupráce se
zástupkyní ředitele. V případě potřeby jsou využívány služby externího psychologa.
Činnost školy je v rozhodující míře hrazena z dotace pro soukromé školy ze státního
rozpočtu a úplaty za vzdělávání žáků. Zapojením do projektové činnosti byly rozvíjeny
oblasti zvyšování kvality vzdělávání žáků a vzdělávání pedagogických pracovníků.
Prostorové a materiální podmínky školy odpovídají potřebám realizovaných školních
vzdělávacích programů, od poslední inspekční činnosti v roce 2021 se jejich stav průběžně
zlepšuje. Kvalitní je především vybavení odborné učebny – fotoateliér a prostředky
informační a komunikační technologie mj. iPady, iMacy. V oblasti bezpečnosti a ochrany


                                             2/7
zdraví i požární prevence jsou žáci pravidelně seznamováni s riziky a pravidly bezpečného
chování, ochrany zdraví při vzdělávání a souvisejících aktivitách. Škola věnuje pozornost
úrazové prevenci žáků. V době inspekční činnosti byly vstupy do budov školy zajištěny.
Žáci, zákonní zástupci a veřejnost jsou informováni o dění ve škole prostřednictvím
webových stránek, regionálního tisku, sociálních sítí a prostřednictvím školních podcastů.
Čtvrtletně je vydáván časopis „Lídři úspěchu“, který umožňuje rozvíjet nejen písemné
komunikační prostředky, grafické dovednosti související se studovaným oborem, ale také
informuje veřejnost o akcích a dění ve škole.


                          Hodnocení průběhu vzdělávání
Hospitační činnost probíhala napříč ročníky a obory vzdělání v předmětech všeobecně
vzdělávacích a odborných i učební praxi. Hospitovaná výuka probíhala v příznivé pracovní
atmosféře se vzájemným respektem mezi učiteli a žáky. Partnerský přístup pedagogů
přispíval k rozvoji sociálních a komunikačních kompetencí žáků. Nebyly zazname ná ny
kázeňské problémy či narušování průběhu výuky. Vzdělávací cíle vycházely z očekávaných
výstupů uvedených ve školních vzdělávacích programech a směřovaly především
k získávání či upevňování znalostí a dovedností žáků. Se vzdělávacími cíli pracovali jak
učitelé, tak žáci. Nejčastěji zařazovanou formou výuky byla frontální výuka, kterou učitelé
vhodně kombinovali se samostatnou prací, s prací ve dvojicích či skupinách. V některých
případech se však vyskytly vyučovací jednotky, kde učitelé vytvářeli podmínky a podněty
a aktivní byli žáci, a to především formou skupinové práce a práce ve dvojicích.
K vyhledávání, používání a vyhodnocení informací z různých zdrojů byli žáci vedeni
v menší míře.(4.2) V průběhu sledovaných hodin učitelé nevyužili příležitosti k zadávání
diferencovaných úkolů podle individuálních potřeb žáků. V závěru výuky vyučující většinou
provedli shrnutí probíraného tématu. Efektivní byla práce se softwarovými aplikacemi
zaměřená na prohlubování poznatků a zpestření výuky.
Výuka v oblasti humanitního vzdělávání byla věcně správná a pestrá svým obsahem.
Vzdělávací strategie směřovaly k osvojení znalostí a dovedností směřujících jak k naplnění
výstupů stanovených ve školních vzdělávacích programech, žákům byl často dáván prostor
pro vlastní slovní projev. Vyučující využívali k procvičování a opakování online nástroje,
často měli k novému učivu připraveny pracovní listy a žáci mohli využívat vlastní
informační techniku. Vzdělávání v cizích jazycích bylo vedeno v cílovém jazyce a opíralo
se o jasnou strukturu vyučovacích hodin. Vyučující realizovali funkční práci při osvojování
slovní zásoby, vyvozování a procvičování gramatiky i při porozumění cizojazyčným text ům.
Vytvářeli prostor pro nácvik komunikace a samostatnou produkci v cílovém jazyce. Žáci se
do předkládaných činností zapojovali se zájmem. Výuka v přírodovědné oblasti byla pečlivě
naplánována, při řešení dílčích úloh byla rozvíjena spolupráce žáků. Sledované vyučovac í
hodiny teoretických odborných předmětů vyučující vhodně doplňovali vlastními odbornými
zkušenostmi, nebo pracovali s učebními pomůckami a informacemi v pracovních listech.
Názornost výuky byla často efektivně podpořena audiovizuální didaktickou technikou, která
byla také využívána k rozvíjení prezentačních dovedností žáků. Velmi zřetelná byla snaha
o účelné propojování teoretických znalostí s praktickými dovednostmi a spojitost s běžným
životem. Žáci byli vedeni ke správnému používání odborné terminologie a ke zvládnutí
jednotlivých kroků pracovních postupů.
Úspěšnou realizaci stanovených záměrů umožňuje spolupráce s mnoha sociálními partnery,
na jejichž pracovištích je uskutečňována mj. i souvislá praxe, kde se žáci seznamují
s pracovním prostředím, které pro ně představuje možnost pracovního zařazení po úspěšném


                                           3/7
zakončení vzdělávání. Výuka byla realizována formou práce na konkrétně zadaných úkolech
v rámci oboru. Vzdělávací obsah vhodně navazoval na teoretické znalosti. Průběžná kontro la
samostatné práce byla zaměřena na správnost provádění jednotlivých pracovních činností
s důrazem na dodržování technik a postupů. Pracoviště odpovídalo potřebám výuky, bylo
vybaveno moderními pomůckami a technologiemi, s nimiž se žáci setkají při výkonu
budoucího povolání.


                          Hodnocení výsledků vzdělávání
Škola má srozumitelně nastavená pravidla hodnocení žáků. Jejich dosažené znalosti
a dovednosti jsou průběžně sledovány a vyhodnocovány v jednáních pedagogické rady
a předmětových komisí. Pedagogové k hodnocení žáků využívají standardní nástroje (ústní
zkoušení, písemné práce, aktivitu žáků ve výuce). Žáci a zákonní zástupci nezletilých žáků
jsou o výsledcích vzdělávání průběžně informováni prostřednictvím školního informač ního
systému, na třídních schůzkách a v případě potřeby formou individuálních konzultací.
Škola sleduje úspěšnost žáků u maturitní zkoušky. Ve školním roce 2023/2024 dosahovali
nejlepších výsledků u maturitní zkoušky žáci v oboru polygrafie, kde došlo oproti školnímu
roku 2022/2023 ke zlepšení. Nejvyšší čistou neúspěšnost měli ve školním roce 2023/2024
žáci oborů dálkové formy studia, a to jak ve společné, tak profilové části maturitní zkoušky
v českém jazyce a literatuře a cizím jazyce. V některých oblastech došlo ke zhoršení
výsledků vzdělávání oproti předchozímu školnímu roku. Vedení školy ani přísluš né
předmětové komise doposud tyto nepříznivé výsledky ani jejich příčiny dostatečně
neanalyzovali a zatím nepřijali účinná opatření. Nově si však v aktuálním školním roce žáci
maturitních ročníků několikrát ověřují očekávané vědomosti tzv. maturitními didaktickými
testy nanečisto.
Za 2. pololetí školního roku 2023/2024 s vyznamenáním prospělo 15 % žáků, prospělo 72 %,
neprospělo 13 %. V sedmi třídách (asi čtvrtina z celkového počtu tříd) byl zazname ná n
průměrný počet zameškaných hodin na žáka více než 100. V 1. pololetí aktuálního školního
roku prospělo s vyznamenáním 15 % žáků, prospělo 57 %, neprospělo 4 % a nebylo
hodnoceno 24 %. Ve čtyřech třídách (přibližně osmina z celkového počtu tříd) byl průměrný
počet zameškaných hodin na žáka více než 100. Ve srovnání se závěrem minulého školního
roku došlo ke zlepšení.
Pro podporu žáků se studijními obtížemi škola zpracovala a uplatňuje strategii předcházení
školní neúspěšnosti. Identifikuje příčiny školního neúspěchu a na základě získanýc h
poznatků nabízí žákům podporu. Účinnost této podpory je v řadě případů snižová na
zvýšenou absencí jednotlivých žáků. V 1. pololetí aktuálního školního roku výrazně
převažovaly udělené pochvaly nad opatřeními k posílení kázně. Školní poradenské
pracoviště má dostatečný počet kvalifikovaných pedagogů (výchovná poradkyně, která
zároveň zastává funkci kariérové poradkyně, školní metodička prevence) pro efektivní práci
má každý z nich vymezené kompetence. Poradenský tým poskytuje služby žákům,
zákonným zástupcům i pedagogickým pracovníkům školy. Vzájemná informovanost všech
zainteresovaných pedagogických pracovníků je zajištěna pravidelnými schůzkami a denním
kontaktem za účasti vedení školy.
Škola významnou měrou spolupracuje s externími partnery, čímž pro žáky vytváří mnohé
příležitosti k mimoškolní činnosti a rozvoji dalších dovedností. Využívá krátkodobé



                                            4/7
i dlouhodobé prázdninové vzdělávací pobyty v tuzemsku i zahraničí pro žáky školy
a spolupracuje se zkouškovým centrem, které žákům nabízí možnost absolvování
mezinárodní cambridgeské jazykové zkoušky. Zejména dlouhodobější aktivity posilují
motivaci žáků, samostatnost a schopnost pracovat v týmu, čímž přispívají k celkovému
profesnímu růstu.
Škola pro žáky pořádá exkurze, sportovně zaměřené akce a besedy s odborníky
ve studovaných oborech vedené také absolventy školy. Žáci školy se zapojují do širokého
spektra předmětových a odborných soutěží. (5.3)
Škola dlouhodobě přispívá k propagaci svých oborů. Žáci připravují pro veřejnost
vystoupení z různých oblastí podnikání, oslovují hosty prostřednictvím svých řečníků, tvoří
příspěvky na sociální sítě a podporují povědomí o městě zážitkovou akcí - Hrdinové
podnikání. Největších úspěchů žáci školy dosahují v ekonomické olympiádě (účast
v krajském i celostátním kole) a v grafické soutěži. Během vzdělávání se žáci dále zapojují
do mnoha projektů a akcí, které i sami kompletně organizují (Odborníci z praxe, vzdělávac í
exkurze). Žáci se napříč školou zapojili do pohybové výzvy „Švihej”, čímž přispěli
na dobročinné účely. Škola se stala partnerskou školou vysoké školy, se kterou spolupracuje.
Jedná se o spolupráci v geovědním a montánním turismu, kdy poskytuje odborné přednášky
a realizuje společné projekty.
Absolventi školy jsou oslovováni formou dotazníku a někteří z nich pak přicházejí do školy
předávat současným žákům své zkušenosti z dalšího studia i zaměstnání, na sociálních sítích
školy jsou publikovány jejich medailonky.


                                         Závěry
Vývoj školy
– Od 1. září 2023/2024 bylo jmenováno nové vedení školy.
– Od školního roku 2024/2025 bylo zahájeno vzdělávání žáků v novém oboru vzdělání
  Polygrafie.
– V období od minulé inspekční činnosti v roce 2021 bylo průběžně obnovováno materiá lní
  vybavení školy zejména informačními technologiemi a softwarem a došlo k navýšení
  počtu žáků.
– Zjištění z předchozí inspekční činnosti byla zohledněna částečně. Činnost předmětových
  komisí směřující k přijímání účinných opatření ke zlepšování výsledků vzdělávání žáků,
  především v jeho průběhu, byla málo efektivní. Systémově nejsou nastavena účinná
  opatření týkající se průběhu a výsledků vzdělávání žáků tak, aby se neopakovaly zhoršené
  výsledky žáků, především dálkového studia.
Silné stránky
– Systematická spolupráce školy s vnějšími partnery jako nástroj zvyšování kvality
  vzdělávání a podpory oborů vzdělání reagující na trh práce prostřednictvím propojení
  teoretické výuky s praxí. (2.1)
– Kvalitní zapojení žáků do vlastních projektových aktivit, které cíleně podporují jejich
  zájem o studovaný obor a zároveň rozvíjejí jejich odborné znalosti a praktické
  dovednosti. (5.3)




                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Minimálně jsou využívány diferencované úlohy zohledňující individuální schopnosti
  a potenciál jednotlivých žáků. Ve výuce jsou v omezené míře realizovány aktivity
  zaměřené na vyhledávání informací z různých informačních zdrojů a jejich
  vyhodnocování. (4.3)
– Škola výsledky vzdělávání pouze sumarizuje, dostatečně neanalyzuje a nevyhodno c uje
  možné souvislosti mezi průběhem a výsledky vzdělávání žáků, výuka maturitníc h
  předmětů s důrazem na přípravu žáků k maturitní zkoušce není zatím nastavena. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systematicky motivovat žáky k úspěšnému ukončení vzdělávání. Nastavit řízení
  pedagogických procesů tak, aby byly efektivní, kvalitní, přizpůsobené potřebám žáků
  a vedoucí ke snížení jejich školní neúspěšnosti.
– Analyzovat příčiny neúspěšnosti žáků v průběhu a při ukončování vzdělávání, přijímat
  účinná opatření a důsledně vyhodnocovat jejich naplňování.
– Zařadit do výuky aktivity zaměřené na práci s informačními zdroji a úlohy diferenco va né
  podle náročnosti a poskytovat žákům účinnou zpětnou vazbu o naplnění vzdělávac ího
  cíle, podporovat hodnoticí dovednosti žáků, využívat formativní hodnocení pro podporu
  každého žáka.
– V optimálním rozsahu realizovat a zařazovat uvolněné úlohy k dosažení lepších
  maturitních výsledků.
– Nastavit účinné mechanismy pro snížení absence žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Koncepce rozvoje 2021 - 2025 ze dne 1. 9. 2021
 2.   Školní vzdělávací programy platné ve školním roce 2024/2025
 3.   Školní řád s aktualizací ze dne 29. 4. 2025
 4.   Rozvrhy hodin platné ve školním roce 2024/2025
 5.   Třídní knihy vedené ve školním roce 2024/2025 (vzorek)
 6.   Školní matrika žáků vedená ve školním roce 2024/2025 (vzorek)
 7.   Plán dalšího vzdělávání pedagogických pracovníků pro školní rok 2024/2025
 8.   Hospitační záznamy za školní rok 2024/2025
 9.   Dokumentace školního poradenského pracoviště, školní rok 2024/2025
10.   Zápisy z jednání pedagogické rady a předmětových komisí vedené ve školním roce
      2024/2025


                                            6/7
11.   Výroční zpráva o činnosti školy za školní rok 2023/2024
12.   Strategie předcházení školní neúspěšnosti, školní rok 2024/2025
13.   Dokumentace o dosaženém vzdělání pedagogických pracovníků
14.   Smlouva o zajištění stravování platná ve školním roce 2024/2025
15.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Ing. Mgr. Hana Červenková, školní inspektorka
 Mgr. Lukáš Kubiena, školní inspektor
 Bc. Marcela Zahradníková, kontrolní pracovnice
12. 5. 2025




                                         7/7
