                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1965/21-A


Název                               Obchodní akademie Hovorčovická
Sídlo                               U Vinohradského hřbitova 3, 130 00 Praha 3
E-mail                              skola@oahovorcovicka.cz
IČ                                  61388017
Identifikátor                       600005941
Právní forma                        Příspěvková organizace
Zastupující                         Mgr. Zdeněk Marek
Zřizovatel                          Hlavní město Praha
Místo inspekční činnosti            U Vinohradského hřbitova 3, 130 00 Praha 3
Termín inspekční činnosti           20. 9. 2021 − 22. 9. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.



                                         Charakteristika
Právnická osoba Obchodní akademie Hovorčovická, Praha 3, U Vinohradského hřbitova 3
(dále „škola“) poskytuje vzdělávání v denní formě ve čtyřletých oborech vzdělání Obchodní


2021/2022
akademie a Cestovní ruch, zakončených maturitní zkouškou. Většímu zájmu žáků se těší
obor vzdělávání Cestovní ruch. K termínu inspekční činnosti se ve škole vzdělávalo 550
žáků ve 20 třídách. Nejvyšší povolený počet žáků ve škole (560) je tak téměř naplněn. Počet
žáků v posledních dvou školních letech mírně vzrostl, zvýšil se i počet žáků s odlišným
mateřským jazykem (dále „OMJ“), kteří činí 10 % z celkového počtu.
K odborné profilaci žáků účinně napomáhá pestrá nabídka volitelných předmětů. Jazykové
dovednosti žáků jsou rozvíjeny v rámci výuky anglického jazyka, výuky druhého cizího
jazyka (německý, ruský nebo španělský jazyk) a spoluprací s Metropolitní univerzito u.
Škola je Fakultní cvičnou školou Fakulty financí a účetnictví VŠE Praha.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2006, ve své řídicí práci vychází
ze znalosti školy a z dlouholetých pedagogických zkušeností. Nastavená koncepce rozvoje
školy v oblasti personálních, materiálních a finančních podmínek zohledňuje koncepční
záměry zřizovatele a vytváří vhodné předpoklady pro naplňování školních vzdělávac íc h
programů (dále „ŠVP“). Od posledního inspekčního hodnocení v roce 2015 odstranil ředitel
některé zjištěné nedostatky (nerespektování zásady rovného přístupu při přijímání žáků
ke vzdělávání), zaměřil se na inovace odborné složky ŠVP, zavedl povinně volite lné
předměty, jež umožňují prohloubit odborné kompetence žáků, a přijal dílčí opatření vedoucí
k objektivnímu hodnocení průběžných výsledků vzdělávání žáků (sjednocení pravidel
pro průběžné hodnocení výsledků vzdělávání žáků). Část nedostatků však přetrvává. Kvalita
poskytovaných poradenských služeb zůstává nadále nízká, což se projevuje především
předčasnými odchody žáků ze vzdělávání. Rovněž stanovené vzdělávací strategie v ŠVP se
nedaří realizovat v plné míře, neboť část pedagogů se s nimi dostatečně neztotožňuje
a ve výuce je zcela neuplatňuje.
Nastavený způsob řízení je založený na otevřené komunikaci a osobní zodpovědnosti
pedagogů. Organizační struktura je účelná a funkční, část svých pravomocí a povinnos tí
rozdělil ředitel úměrně mezi své dvě zástupkyně. K řízení a plynulému přenosu informac í
mezi jednotlivými aktéry vzdělávání napomáhá elektronický informační systém. Učit elům
jsou vytvořeny podmínky pro participaci na fungování školy v rámci metodických orgánů.
Činnost některých z nich ale není zcela efektivní, neboť se dostatečně nezaměřují
na vzájemnou spolupráci v oblasti vyhodnocování účinnosti metod a forem výuky, strategií
k dosahování stanovených vzdělávacích cílů a sjednocování a vyhodnocování výsledků
vzdělávání.
V době distančního vzdělávání se vedení školy podařilo účelně zajistit společnou výukovou
platformu, metodickou a technickou podporu učitelům i žákům a minimalizovat tak
problémy s přechodem na jiný způsob výuky. Vyučující se zaměřili na zvládnutí stěžejního
učiva, což se pozitivně projevilo při celkovém hodnocení žáků. Škola na základě zkušeností
s distanční výukou neupravovala rozsah vzdělávacího obsahu a ponechala ho v souladu se
stávajícími ŠVP.
Ředitel vykonává pravidelnou kontrolní a hospitační činnost. Efektivitu prováděných
hospitací však snižuje absence konkrétních doporučení vedoucích ke zlepšení kvality
vzdělávacího procesu, metodické pomoci jednotlivým vyučujícím a následné cílené ověření
posunu úrovně pedagogického procesu. Chybějící metodická podpora učitelů vede
k využívání méně pestrých metod a forem výuky a neumožňuje v dostatečné míře
naplňování individuálních vzdělávacích potřeb některých žáků.



2021/2022                                   2
Výchovně vzdělávací proces v termínu inspekční činnosti zajišťovalo 55 pedagogickýc h
pracovníků. Pozitivem je vysoká míra odborné kvalifikace pedagogického sboru a jeho
stabilita. V pedagogickém sboru převládají vyučující s delší pedagogickou praxí. Nově
příchozím a začínajícím pedagogům je poskytována podpora uvádějícího učitele.
Další vzdělávání pedagogických pracovníků (dále „DVPP“) vychází z potřeb školy
a ze zájmu vyučujících. V období distanční výuky bylo orientováno na zavádění
informačních a komunikačních technologií do výuky a na prohlubování digitálníc h
kompetencí vyučujících. V období před distanční výukou škola operativně zareagovala na
potřebu vzdělávání učitelů v oblasti primární prevence rizikového chování a problematik y
šikany a kyberšikany. Z hospitační činnosti inspekčního týmu je však evidentní, že DVPP
není v potřebné míře orientováno na aktivizační metody a formy výuky, inovativní
didaktické postupy a na využívání formativního hodnocení.
Finanční a materiální podmínky umožňují realizaci vzdělávacích programů. Vícezdrojové
financování napomáhá k plynulému chodu školy. Přínosem je i finanční pomoc Rady přátel
školy, která přispívá na některé vzdělávací akce a ke zkvalitnění pracovního zázemí žáků.
Ředitel pravidelně vyhodnocuje stav materiálně technického zázemí a systematick y
jej obnovuje a dovybavuje didaktickými pomůckami. Výuka probíhá v podnětném a čistém
prostředí. Škola disponuje dostatečným počtem kmenových, odborných či specializova nýc h
učeben, dvěma tělocvičnami a vlastním školním hřištěm. Je nadprůměrně vybavena
didaktickou technikou, většina je soustředěna do odborných učeben. V průběhu vyučovac íc h
hodin však nebyla didaktická technika dostatečně využita pro podporu názornosti výuky.
Škola věnuje dostatečnou pozornost bezpečnosti a ochraně zdraví. Pozitivní je snižující se
tendence v počtu úrazů.


                         Hodnocení průběhu vzdělávání
Téměř ve všech hospitovaných hodinách žáci respektovali dohodnutá pravidla a byli velmi
ukáznění. Obsah hospitovaných hodin směřoval většinou k rozvoji a prohlubování znalostí
a dovedností žáků, menší pozornost byla věnována formování jejich postojů. Kvalita
vzdělávacího procesu se odvíjela od pedagogických dovedností a zkušeností jednotlivýc h
učitelů, což se odráželo zejména v rozdílné míře aktivizace žáků ve výuce. Při hospitační
činnosti byly zaznamenány výrazné kvalitativní rozdíly v různých oblastech vzdělávání.
V hospitovaných hodinách převažovala frontální výuka. Komunikace pouze s některými
žáky či neadresně se třídou vedla k nerovnoměrnému zapojení žáků do vyučová ní
a v některých případech i k jejich pasivitě. Dominantní role učitele a důraz na předávání
hotových poznatků nedostatečně rozvíjely komunikační dovednosti a souvislejší mluve ný
projev žáků. Absence vstupní a průběžné motivace snižovala zájem některých žáků o práci
v hodině. Vzdělávání zhruba v polovině sledovaných hodin nebylo dostatečně a vhodně
podpořeno žákovskou prací s textovými materiály, prací s učebnicí, jinými učebními
pomůckami či vhodným využitím didaktické techniky. Uplatňovaná škála metod a forem
byla méně pestrá, ve většině hodin chyběly metody a formy práce podporující kooperaci
žáků. Samostatná práce žáků byla efektivně zařazena v předmětech zaměřených na praktické
činnosti žáků. Žáci většinou plnili stejné typy úloh a příkladů v nižším pracovním tempu.
Individuální vzdělávací potřeby žáků byly zohledněny v menší míře pouze v cizojazyč né m
vzdělávání. V závěrečné fázi hospitovaných hodin vyučující většinou opomíjeli shrnutí
probraného učiva a vyhodnocení práce žáků s ohledem na jejich dosažený pokrok. Učitelé
v malé míře uplatnili formativní hodnocení a jen ojediněle vedli žáky k sebehodnocení nebo
vzájemnému žákovskému hodnocení.



2021/2022                                   3
Sledované vyučovací hodiny jazykového a společenskovědního vzdělávání byly ve všech
ročnících většinou organizačně dobře připraveny a zvládnuty. Zvolené vzdělávací strategie
korespondovaly s charakterem probíraného učiva a stanoveným vzdělávacím cílem,
směřovaly k přípravě žáků na maturitní zkoušku. Frontální forma práce v části hodin byla
zařazena k výkladu nového učiva. Převážná část hospitovaných hodin se vyznačova la
promyšleným střídáním činností, například práce s uměleckými i odbornými texty,
s pracovními listy, poslech literárního textu, výklad nového učiva i referáty žáků, s jasným
vymezením cíle. V oblasti komunikace v cizích jazycích byly cíleně procvičovány aktivní
i receptivní řečové dovednosti. Důraz byl kladen i na zvládnutí stěžejních gramatick ýc h
struktur a slovní zásoby. Žáci při práci využívali získané schopnosti, znalosti a dovednosti,
účelně pracovali s různými informačními zdroji. Vyučující vhodně využíva li
mezipředmětové vztahy, které účinně pomáhaly žákům upevnit si již získané znalosti.
Názornost výuky zvyšovala i aktualizace témat a jejich propojení s reálným životem.
V oblasti matematického vzdělávání byly všechny hospitované hodiny vedeny frontálně,
bez použití jakýchkoliv pomůcek nebo podpůrného textu. Absence aktivizač níc h
a motivačních didaktických postupů vedla k jednotvárnosti výuky. Činnost žáků spočívala
v prostém opisování řešení z tabule. Ve výuce chyběly gradované úlohy, učitelé
nediferencovali obsah vzdělávání s ohledem na aktuální schopnosti nebo vzdělávací potřeby
jednotlivých žáků. Zadání úloh rovněž nekorespondovalo s přípravou na maturitní zkoušku.
V hospitovaných hodinách nebyl dostatečně využit prostor pro souvislejší projev žáků
při návrhu či obhajobě svých řešení či efektivní práci s chybou. Žákům nebyla vždy
poskytována odpovídající zpětná vazba k plnění zadaných úkolů.
Nastavená organizace odborného vzdělávání (výuka v dělených třídách) sice umožňova la
efektivní práci ve vyučovací hodině, avšak učitelé využívali spíše frontální formu výuky
kombinovanou s řízeným rozhovorem. Aktivně se tak do výuky zapojil jen menší počet
žáků. Učitelé respektovali jejich pracovní tempo. V hospitovaných hodinách nepoužíva li
žáci učebnice ani jiné výukové materiály, které by podpořily názornost výuky. Didaktická
technika byla efektivně využita pouze v odborné učebně při samostatné práci s účetním
programem. Pozitivem bylo, že žáci dokázali propojit zkušenosti z reálného života
s teoretickými poznatky. Vyučující vedli žáky ke správnému používání odborné
terminologie.
Na vzdělávací obsahy předmětů navazují přednášky, workshopy a další aktivity rozšiřujíc í
odborné kompetence žáků. Pestrá škála povinně volitelných předmětů umožňuje žákům
profilaci s ohledem na jejich další profesní směřování. Škola spolupracuje s Metropolitní
univerzitou formou projektového dne zaměřeného na konverzaci v cizím jazyce, dlouhodobě
funguje spolupráce s Vysokou školou ekonomickou. Spolupráce se smluvními partnery
zajišťující souvislou odbornou praxi byla narušena z důvodu pandemie onemocnění covid-
19.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby, tzn. formou
písemného a ústního zkoušení. Pro posouzení dosažné úrovně znalostí a dovedností žáků
ze základního vzdělávání slouží vstupní testy z matematiky a cizího jazyka. K ověření
zvládnutí očekávaných výstupů ŠVP v oblasti jazykového a odborného vzdělávání používá
škola i vlastní srovnávací testy. Z jejich výstupů je zřejmé, že žáci oboru Cestovní ruch
dosahují lepších výsledků než žáci oboru Obchodní akademie.




2021/2022                                    4
K objektivnímu posouzení dosažené míry znalostí a vědomostí přispívají jednotně nastavená
pravidla hodnocení žáků včetně hodnocení při distanční výuce, která stanovují podmínky
klasifikace a váhy známek v jednotlivých vyučovacích předmětech. V průběhu distanční
výuky škola neupravila požadavky na průběžné i celkové hodnocení žáků. Chybí však
jednotná kritéria pro udělování kázeňských opatření a hodnocení chování žáků
na vysvědčení. Za stejné přestupky tak byla udělena různá kázeňská opatření či byly
na vysvědčení hodnoceny různými klasifikačními stupni. Pro motivaci žáků využívá škola
jen v minimální míře pochvaly.
Výsledky vzdělávání žáků jsou pravidelně sledovány na jednáních pedagogické rady.
Záznamy z jednání z pedagogické rady však zůstávají v rovině konstatování a mají převážně
statistickou povahu, chybí tak systematická analýza příčin neúspěchu žáků včetně přijetí
vhodných opatření.
Při ukončování vzdělávání maturitní zkouškou jsou dlouhodobě úspěšní žáci oboru Cestovní
ruch, až na jednotlivce dosahují velmi dobrých výsledků. Méně úspěšní jsou žáci oboru
Obchodní akademie, což koresponduje s průběžnými výsledky vzdělávání. Ve sledovaném
období posledních tří školních let dosahovali v průběhu vzdělávání žáci lepších studijníc h
výsledků v období distančního vzdělávání než při prezenčním vzdělávání. Z podrobnější
analýzy průběžných výsledků vzdělávání žáků však vyplývá, že žáci předčasně ukončují
vzdělávání nejen po prvním ročníku, ale i v průběhu celého studia. Poslední čtyřletý cyklus
vzdělávání nedokončilo v oboru Cestovní ruch 41 % žáků a v oboru Obchodní akademie
45 % žáků.
Poradenské služby nejsou zajišťovány systematicky, chybí koncept práce se žáky
ohroženými školní neúspěšností. Škola systémově neuplatňuje adekvátní opatření, jež by
vedla k eliminaci předčasných odchodů ze vzdělávání. Vzdělávací deficity vznik lé
u jednotlivých žáků jsou řešeny ukončením jejich vzdělávání. Od posledního inspekčního
hodnocení se nezlepšila kvalita metodické podpory učitelů v práci se žáky vyžadujíc ími
podpůrná opatření. Stále se nedaří efektivně nastavit a pravidelně vyhodnocovat účinnost
poskytovaných podpůrných opatření žáků se SVP v součinnosti se zákonnými zástupci či
zletilými žáky. Přestože se zvýšil počet žáků s odlišným mateřským jazykem, škola nemá
vytvořen jednotný systém jejich podpory.
K primární prevenci sociálně patologických je využívána řada osvědčených nástrojů, jako
jsou adaptační kurzy, tematicky zaměřené přednášky a sportovní aktivity posilujíc í
sounáležitost žáků se školou. Ojedinělé případy rizikových jevů jsou řešeny individuá lně
ve spolupráci s třídními učiteli a rodiči.
Příkladný je dlouhodobě realizovaný systém sledování uplatnění absolventů školy.
V souladu se zaměřením školy jsou žáci přijímáni ke studiu na vyšších odborných či
vysokých školách, zhruba jedna čtvrtina nachází uplatnění na trhu práce ihned po ukončení
studia.


                                        Závěry
Vývoj školy
- ředitel školy od posledního inspekčního hodnocení odstranil některé zjištěné nedostatky,
  inovoval odbornou složku ŠVP a vytvořil podmínky pro objektivní hodnocení
  průběžných výsledků vzdělávání žáků,
- vedení školy průběžně zlepšuje materiálně technické zázemí pro vzdělávání,



2021/2022                                   5
- nadále přetrvává nízká kvalita poskytovaných poradenských služeb.

Silné stránky
- pestrá nabídka volitelných předmětů účinně napomáhá odborné profilaci žáků,
- dlouhodobé systematické sledování uplatnění absolventů.
Slabé stránky a/nebo příležitosti ke zlepšení
- efektivitu prováděné hospitační činnosti snižuje absence konkrétních doporučení
  vedoucích ke zlepšení kvality vzdělávacího procesu,
- rozdílná kvalita vzdělávání, převažující frontální organizace práce v hodinách a málo
  pestré výukové metody nevytvářely dostatečný prostor pro aktivitu všech žáků, chyběla
  diferenciace vzdělávacího obsahu s ohledem na vzdělávací potřeby žáků,
- minimální používání didaktické techniky vedlo k nízké názornosti výuky,
- poradenské služby nejsou systematicky zajišťovány, chybí strategie podpory žáků
  ohrožených školním neúspěchem, žáků se speciálními vzdělávacími potřebami a žáků
  s odlišným mateřským jazykem,
- předčasné odchody žáků ze vzdělávání.
Doporučení pro zlepšení činnosti školy
-   provádět hospitační činnost systematicky a na jejím základě přijímat konkrétní opatření
    či doporučení a průběžně vyhodnocovat jejich účinnost, poskytovat vyučujícím objektivní
    zpětnou vazbu o kvalitě jejich práce včetně adekvátní metodické podpory,
- cíleně sestavovat DVPP se zaměřením na aktivizační metody a formy výuky, organizac i
  práce v hodině a na využití formativních prvků hodnocení,
- diferencovat výuku s ohledem na rozvoj individuálních potřeb žáků, včetně žáků
  nadaných, odstraňovat vzdělávací deficity vzniklé u jednotlivých žáků,
- zvýšit názornost výuky, efektivně využívat didaktickou techniku ve vzdělávacím procesu,
- zkvalitnit poskytování poradenských služeb, nastavit metodickou podporu učitelů
  při práci se žáky se SVP, pravidelně vyhodnocovat účinnost poskytovaných podpůrných
  opatření žákům se SVP i v úzké spolupráci se zákonnými zástupci, vytvořit systém
  podpory žáků-cizinců,
- na úrovni školy vytvořit strategii pro předcházení školní neúspěšnosti, přijímat
  preventivní opatření pro předčasné ukončování vzdělávání žáků, průběžně vyhodnoco vat
  jejich účinnost.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.


2021/2022                                    6
            Seznam dokladů, o které se inspekční zjištění opírají
 1.    Koncepce dalšího rozvoje školy ze 17. července 2017
 2.    Školní řád, účinný k termínu inspekční činnosti
 3.    Školní vzdělávací programy pro obory vzdělání 63-41-M/02 Obchodní
       akademie a 65-42-M/02 Cestovní ruch, účinné pro vzdělávání žáků 1. až 4. ročníku
       ve školním roce 2021/2022
 4.    Třídní knihy vedené ve školním roce 2019/2020, 2020/2021a 2021/2022
 5.    Školní preventivní program platný ve školním roce 2020/2021 a 2021/2022
 6.    Dokumentace výchovné poradkyně vedená k termínu inspekční činnosti
 7.    Zápis z jednání s ředitelem školy z 22. září 2021
 8.    Záznamy z pedagogických rad ve školních rocích 2019/2020, 2020/2021 a 2021/2022
       k termínu inspekční činnosti
 9.    Doklady o přijímání a o ukončování vzdělávání (vybraný kontrolní vzorek)
10.    Přehledy ze školního informačního systému za školní roky 2019/2020, 2020/2021
       a 2021/2022 k termínu inspekční činnosti
11.    Rozvrhy vyučovacích hodin ve školním roce 2021/2022
12.    Zápisy z předmětových komisí za sledované období k termínu inspekční činnosti
13.    Školní matrika v elektronické podobě vedená k termínu inspekční činnosti
14.    Výroční zpráva o činnosti školy ve školním roce 2019/2020
15.    Personální dokumentace pedagogických pracovníků k termínu inspekční činnosti
       (vybraný kontrolní vzorek)
16.    Kniha evidence úrazů k termínu inspekční činnosti



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  7
Složení inspekčního týmu a datum vyhotovení inspekční zprávy


 Ing.    Stanislava     Grundová,    školní        Stanislava Grundová v. r.
 inspektorka, vedoucí inspekčního týmu
 PaedDr. Jana Máchalová, školní                       Jana Máchalová v.r.
 inspektorka
 Mgr. Hana Vejrážková, školní inspektorka            Hana Vejrážková v. r.
 Ing. Marta Dykovská, kontrolní pracovnice            Marta Dykovská v.r.


V Praze 20. 10. 2021


Datum a podpis ředitele školy potvrzující projednání a převzetí inspekční zprávy


                                                      Zdeněk Marek v. r.
 Mgr. Zdeněk Marek,
 ředitel školy


V Praze 1. 11. 2021




2021/2022                                     8
