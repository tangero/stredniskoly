                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-382/22-B


Název                                Gymnázium P. Křížkovského s uměleckou profilací,
                                     s. r. o.
Sídlo                                Kristenova 58/27, 624 00 Brno
E-mail                               gymum@gymum.cz
IČ                                   25332201
Identifikátor                        600013651
Právní forma                         společnost s ručením omezeným
Zastupující                          MgA. BcA. et BcA. Martin Hroch, Ph.D., MBA
Zřizovatel                           společníci Gymnázia P. Křížkovského s uměleckou
                                     profilací, s. r. o.
Místa inspekční činnosti             Kristenova 58/27, Svratecká 198/11, Řezáčova 805/5,
                                     Brno
Termín inspekční činnosti            22. 3. 2022 − 24. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školního vzdělávacího programu.




2021/2022
                                   Charakteristika
Gymnázium P. Křížkovského s uměleckou profilací, s. r. o. (dále škola), vykonává činnost
střední školy a školní jídelny–výdejny a poskytuje čtyřleté a osmileté gymnaziá lní
vzdělávání se všeobecným zaměřením. Současně nabízí žákům uměleckou profilac i
ve zvoleném hudebním, divadelním nebo výtvarném oboru.
Od poslední inspekční činnosti v roce 2013 došlo k výraznému navýšení počtu žáků,
v posledních dvou letech je nejvyšší povolený počet (200 žáků) naplněn na 100 %. Škola
podporuje i žáky se speciálními vzdělávacími potřebami (dále SVP) včetně žáků nadaných
a mimořádně nadaných, na základě doporučení z pedagogicko-psychologických poraden
jsou žáci vzděláváni i podle individuálního vzdělávacího plánu (dále IVP).
Škola informuje veřejnost o své vzdělávací nabídce a postupu při přijímání žáků
ke vzdělávání na svých webových stránkách, v informačních materiálech, propagačních
nosičích apod.) s odkazem na platný ŠVP. Disponibilní hodiny jsou věnovány z velké části
umělecké profilaci v hudebním, hudebně-dramatickém, literárně-dramatickém a výtvarné m
oboru. Každý obor nabízí povinně volitelné předměty, které rozšiřují a prohlubují jejich
vzdělávací obsah (hudební obor: sólový zpěv, sborový zpěv, hudební nástroj, komorní zpěv,
komorní hra; výtvarný obor: malba, architektura; literárně-dramatický obor: divadelní
projekt). Vzdělávání je koordinováno se Základní uměleckou školou Pavla Křížkovského,
s. r. o., která smluvně zajišťuje výuku vybraných nepovinných předmětů.


                         Hodnocení podmínek vzdělávání
Ředitel školy, který byl jmenován v roce 2020, dílčí kompetence delegoval na vybrané
zaměstnance podle potřeb školy v souladu s organizační strukturou. Při vlastním řízení školy
využívá podnětů z jednání se zřizovatelem, zástupci ředitele, vedoucími předmětových
komisí, interním konzultantem pro pedagogickou a poradenskou činnost, přínosná je
spolupráce se školskou radou a žákovským senátem.
Strategie a plánování školy vychází z vizí, které jsou rozpracovány do dlouhodobějš íc h
a krátkodobějších cílů. Hlavní cíle s akcentem na podporu kvalitní výuky v návaznosti na
celkové pojetí řízení školy jsou průběžně doplňovány podle aktuálních potřeb a úkolů.
Z dokladů školy je zřejmá funkčnost a srozumitelnost potřebná pro vzájemnou oborovou
provázanost. Sledovanou oblastí je především zkvalitňování výuky s využívá ním
informačních a komunikačních technologií včetně naplňování platného školního
vzdělávacího programu (dále ŠVP). Hospitační činnost je sice realizována pravidelně,
v době distanční výuky ale chyběl ucelený systém, který by umožnil průběžné
vyhodnocování kvality a průběhu vzdělávání. Tato skutečnost se následně projevila v málo
důsledném přístupu vyučujících při individualizaci výuky žáků se SVP včetně žáků
nadaných a mimořádně nadaných v době prezenční výuky.
Pedagogický sbor se od poslední inspekční činnosti výrazně obměnil, přesto je věkově
vyvážený, složený ze zkušených i mladších vyučujících. Vedení školy přiděluje úvazky
s ohledem na zaměření a potřeby školy, pro účelné využití odbornosti mají vyučující snížený
nebo částečný úvazek, někteří z nich jsou aktivními umělci. Ředitel školy vytvořil plán
dalšího vzdělávání pedagogických pracovníků (dále DVPP), priority jsou stanovovány
v návaznosti na potřeby a možnosti školy.
Gymnázium sídlí v historické budově z roku 1908, vnitřní i venkovní prostory se proto
opravují a renovují postupně. Materiálně-technické podmínky se od poslední inspekční
činnosti částečně zlepšily, učebny jsou postupně vybavovány didaktickou technikou



2021/2022                                    2
a novým nábytkem. Přínosné je vybavení učeben hudebními nástroji, žáci na ně mohou hrát
i v době přestávek. Vnitřní prostory školy a učebny jsou vyzdobeny zdařilými žákovskými
pracemi napříč ročníky. Je ale patrná anonymita výtvarných děl, absence hlubší interpretace
smyslu tvorby samotné. Na základě smluvních vztahů probíhá výuka tělesné výuky
v pronajatých prostorách, protože škola nedisponuje vlastními sportovišti. Slabou stránkou
je málo udržované zázemí některých vnitřních prostor a nepořádek v části školního dvora.
Důležitým prvkem v procesu vzdělávání je systém poradenských služeb. Spolupráce
s pedagogicko-psychologickými poradnami a dalšími odbornými pracovišti je pravidelná a
pro školu přínosná. Aktivity v této oblasti koordinují výchovná poradkyně a školní
metodička prevence, které spolupracují s pedagogickými pracovníky a rodiči žáků.
Informace o žácích se SVP předává výchovná poradkyně učitelům osobně nebo
elektronickou cestou, dílčí rezervy jsou ve vedení agendy, některé informace jsou pak
předávány vyučujícím méně systematicky, což se ojediněle projevilo i v některých
sledovaných hodinách. Problémy žáků při vzdělávání řeší škola pohovory, nabízenými
konzultacemi a doučováním. V případě potřeby je využívána pomoc externího psychologa,
psychoterapeuta nebo krizového interventa. Po období on-line výuky se škola zaměřila na
posilování pozitivních vztahů ve třídách a socializaci žáků, budování zdravého třídního
a školního klimatu (adaptační, sportovní, turistické a lyžařské kurzy, turnaj v přehazované).
V oblasti prevence sociálně patologických jevů má škola pravidla a příslušné postupy pro
případ jejich výskytu dobře zpracovaná do krizového plánu. Škola organizuje množství
školních a mimoškolních činností, i díky nim se ve škole nevyskytují žádné závažnějš í
projevy rizikového chování.


                          Hodnocení průběhu vzdělávání
Ve vzdělávací oblasti Jazyk a jazyková komunikace (český, anglický a německý jazyk) byla
struktura hodin promyšlená, prostor pro sebepojetí žáků byl vytvářen odpovídajíc ím
způsobem. Frontální způsob výuky se střídal se skupinovou prací a prací ve dvojicích.
Některé typy úloh zpracovávali žáci samostatně s následnou kontrolou, promyšleně byli
vedeni ke kritickému myšlení, bez obav vyjadřovali své postřehy. Vedle učebnic používa li
čtenářské a pracovní listy doplněné digitálním výukovým materiálem s přesahem do hudební
a výtvarné výchovy. V cizích jazycích byl efektivně podporován rozvoj jazykové
gramotnosti, výuka byla vedena velmi fundovaně, vždy v cizím jazyce. Vhodně zařazované
aktivizační a kooperativní metody práce, během kterých byli do výuky zapojeni všichni žáci,
zvyšovaly její efektivitu. Znalosti a dovednosti mnohých žáků byly na vysoké úrovni.
Výchovně vzdělávací proces uskutečňovaný v předmětech humanitního zaměření se
hodnotně podílí na naplňování profilu absolventa. V hospitovaných výukách dějin umění
a dějepisu převládala pracovní atmosféra se zapojením žáků do probírané problematik y.
Hodiny byly didakticky zdařilé s účelným využitím časového prostoru. Použité metody
práce byly s ohledem na vzdělávací cíl motivační a zohledňovaly potřeby žáků.
V hodinách přírodovědných předmětů a v matematice byla výuka vedena především
frontálně. Tam, kde vyučující vhodně propojovali učivo s reálnými situacemi ze života
a podpořili výuku názornými pomůckami, byla výuka pro žáky zajímavá. Příznivé klima
bylo podpořeno vzájemným respektem žáků a vyučujících. Využité didaktické metody
a formy práce byly přizpůsobeny věku žáků. Jen v některých hodinách byla výuka zdařile



2021/2022                                    3
podpořena žákovským pokusem, prezentací na zadané téma nebo pracovními listy pro
kontrolu znalostí. V matematice se vyučujícím ne vždy dařilo zařadit úlohy odpovídajíc í
schopnostem žáků, ti pak v některých případech neřešili úlohu samostatně a spíše opisovali
řešení z tabule bez hlubšího porozumění. Jako efektivní se jevila výuka, ve které měli žáci
možnost rozvíjet svou představivost při řešení konstrukčních úloh vysoké náročnosti
i s ohledem na jejich možné další uplatnění na vysokých školách v uměleckých oborech.
Hudební výchova byla zaměřena spíše teoreticky. V úvodním klasifikovaném testu žáci
doplňovali rytmické hodnoty do taktů, v interaktivní skrývačce se zájmem hledali motivy
vody v lidových a umělých písních. Na podkladě hudebních kompozic interpretova li
stylizované písně. Žáci mohou vytvářet prezentace o osobnostech hudebního světa, kriticky
je hodnotit a referovat o nich spolužákům.
Úvodní pohybová aktivita a intonační výcvik v předmětu s názvem Hudební ateliér –
sborový zpěv citlivě připravily žáky na detailní procvičování zpívaných skladeb na koncertní
vystoupení sboru. Účastníci vnímali proměny barvy a síly hlasu při interpretaci. Vyučujíc í
svými energickými impulzy přispívala k celkově tvůrčí práci. V Interpretačním semináři si
žáci se zájmem naslouchali, bez obav se vyjadřovali k interpretovaným skladbám, nabíze li
další možné technické a agogické možnosti v provedení děl klavírní literatury. Vyučujíc í
ohleduplně přispívala ke kritice hry, výuku obohatila o krátkou ukázku virtuos ního
klavírního výkonu. Žáci v rámci tohoto předmětu navštěvují divadla, koncerty apod.
V divadelní tvorbě probíhalo zdařilé nacvičování divadelní hry. Žáci byli profesioná lně
směrováni vyučující, která vedla celou hodinu v pracovním a dynamickém tempu.
Ponechávala žákům prostor pro jejich vlastní invence a reflektivními otázkami je naváděla
k hlubšímu pochopení interpretace dramatického textu. Žáci byli prací zaujatí a efektivně
motivovaní. Devizou tohoto předmětu je pokračování nácviku formou víkendové výuky nad
rámec pravidelného vyučování.
V předmětech výtvarné tvorby probíhá výuka v ateliéru jako vícehodinový blok části třídy
s výtvarným zaměřením. Příprava, obsah i organizace praktického vyučování byly účelně
promyšlené. Kvalitu výuky pozitivně ovlivňovaly zkušenosti pedagožek i jejich motivač ní
a empatický přístup k žákům. Zvolené vzdělávací strategie účinně podpořily rozvoj
odborných kompetencí žáků i jejich invenci a tvořivost. Převažovala samostatná práce žáků
na tematickém a technickém provedení Cíle byly jasně definované, přístup vyučujíc íc h
zohledňoval individualitu osobnosti každého žáka, cíleně intervenovaly tam, kde bylo
potřeba, jindy ponechaly prostor pro hledání inspirace a impulsu začít tvořit. Jednotlivé
etapy práce byly jasně strukturované. V hodinách ale chyběla práce s rozborem obsahu
výsledku výtvarné práce na rovině verbalizace pocitů a sebereflexe. Vedení ke kritickému
myšlení a hodnocení výtvarných prací je velice opatrné a neukotvené. Žáci nemají vlastní
složky nebo portfolia prací, což neumožňuje subjektivní sledování vlastního pokroku, hlubší
rozhovor žáků nad rozborem výtvarného postupu ve formě diskuze rovněž chyběl.
Pro tělesnou výchovu nemá škola optimální prostorové podmínky, organizace výuky je proto
náročnější. V hodinách byla přesto patrná pozitivní atmosféra, snaha vyučujíc íc h
o plnohodnotnou výuku, jejich vstřícný a respektující přístup k pohybovým možnostem žáků
a využití vhodných metod a forem práce. Byla uplatněna jak samostatná práce žáků, tak
spolupráce ve dvojicích a vícečetných skupinách. Vyučující správně rozvíjeli u žáků silové
schopnosti, pohybové dovednosti a dbali na správné držení těla. Prostřednictvím cvičení


2021/2022                                    4
jógy byla zařazena cílená relaxace a navození psychické rovnováhy. Žáci ve všech
hospitovaných hodinách velmi dobře spolupracovali s vyučujícími a prokazovali vnitř ní
motivaci k pohybovým aktivitám, využité formy a metody práce přispívaly k rozvoji
pohybové gramotnosti.


                          Hodnocení výsledků vzdělávání
Pravidla hodnocení výsledků vzdělávání žáků má škola s ohledem na potřeby a specifika
školy srozumitelně nastavena ve školním řádu. Žáci a jejich zákonní zástupci jsou
informováni prostřednictvím školního informačního systému, který rovněž zajišťuje dobré
podmínky pro vzájemnou komunikaci mezi všemi účastníky. Škola využila zkušeností
z distanční výuky a nadále používá mj. ke sdílení výukových materiálů elektronický systém.
Učitelé využívají k ověřování a hodnocení znalostí a dovedností žáků běžné evaluační
nástroje.
Žáci dlouhodobě dosahují dobrých výsledků v průběhu vzdělávání (většina
s vyznamenáním), pouze ojediněle se objevují žáci neprospívající. Dobrých výsledků žáci
dosahují rovněž při ukončování studia. U maturitní zkoušky, zpravidla v profilové části, se
ojediněle objeví žák, který u zkoušky neprospěje. Žáci jsou na konci studia velmi dobře
připraveni na přijímací zkoušky do uměleckých oborů vysokých škol, proto jsou úspěšní.
Pravidelně se žáci dostávají na prestižní obory u nás i v zahraničí (herectví, hra na nástroj,
malba a další).
Řada žáků projevuje nadání, které škola v průběhu studia rozvíjí, v různých uměleckýc h
oborech. To se projevuje jak v motivaci, tak i při zapojování žáků do soutěží, v nichž někteří
dosahují dobrých výsledků na republikové úrovni. Žáci se pravidelně aktivně účastní
různých vystoupení pro širokou veřejnost, zapojují se do charitativních akcí, škola tím cíleně
podporuje budování vzájemných dobrých vztahů. Neformální vztahy jsou upevňovány
především při kulturních akcích (prezentace žáků školy, výstavy, vernisáže, společné
koncerty s pedagogy školy). V rámci mezinárodních aktivit a různých projektů jsou
posilovány jazykové kompetence žáků. Zdokonalování žáků v cizích jazycích přispívá
k prohloubení mezinárodní spolupráce a zároveň k budování přirozených mezilidsk ýc h
vztahů v osobní rovině.




                                      Další zjištění
V rejstříku škol a školských zařízení nebylo v době inspekční činnosti uvedeno další místo
poskytovaného vzdělávání, a to v Brně na ulici Řezáčova 805/5, které škola pravidelně
využívá pro výuku tělesné výchovy. Ředitel školy v průběhu inspekční činnosti přijal bez
zbytečného odkladu opatření a podal žádost o zápis změny v údajích vedených v rejstříku
škol a školských zařízení tak, aby byly v souladu s aktuálním stavem.




2021/2022                                     5
                                         Závěry
Vývoj školy
- Změny ve vedení školy (nový ředitel od června 2020)
- Mírné zlepšení materiálních podmínek, postupná renovace a rekonstrukce učeben včetně
  zázemí pro pedagogy
- Zvýšení počtu žáků do maximální možné kapacity
Silné stránky
- Jazykové znalosti a dovednosti žáků v návaznosti na výsledky vzdělávání žáků nejen
  v umělecké oblasti
- Vybavení učeben hudebními nástroji
- Kvalitní a zajímavá prezentace školy na veřejnosti
- Koncerty a vystoupení žáků i pedagogů
- Umělecké zaměření školy a přátelské klima ve škole přispívají k eliminaci nežádoucíc h
  jevů
Slabé stránky a/nebo příležitosti ke zlepšení
- Méně udržované zázemí vnitřních i venkovních prostor školy včetně chybějící tělocvič ny
  v areálu školy
- Kontrolní a hospitační činnost s intenzivněji a cíleněji poskytovanou zpětnou vazbou
  v návaznosti na podporu žáků se speciálními vzdělávacími potřebami v průběhu
  vzdělávacího procesu je příležitostí ke zlepšení
Doporučení pro zlepšení činnosti školy
- Zajistit optimálnější podmínky pro výuku tělesné výchovy a zaměřit pozornost na častější
  a intenzivnějších úklid vnitřních i venkovních prostor školy
- V rámci kontrolní a hospitační činnosti sjednotit postupy, kde bude kladen důraz na cílené
  poskytování zpětné vazby i v návaznosti na efektivnější individualizaci výuky u žáků se
  speciálními vzdělávacími potřebami
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.



2021/2022                                    6
            Seznam dokladů, o které se inspekční zjištění opírají
 1.    Notářský zápis NZ 248/2000 ze dne 8. srpna 2000, Notářský zápis NZ 556/2021 ze
       dne 29. července 2021
 2.    Nové úplné znění společenské smlouvy obchodní společnosti s ručením omezeným
       Gymnázium P. Křížkovského s uměleckou profilací s.r.o.
 3.    Jmenování do funkce ředitele školy, č. j. 582/2020 ze dne 30. června 2020
 4.    Výpis z rejstříku škol a školských zařízení ze dne 23. března 2022
 5.    Výkaz M8 ze dne 1. října 2021, tisk ze dne 21. března 2022
 6.    Výkaz o střední škole M8a podle stavu k 30. 9. 2021 odesláno 11. října 2021
 7.    Školská rada – zakládací listina ze dne 31. srpna 2005
 8.    Třídní schůzky a hovorové hodiny – zápisy z jednání vedené ve školním roce
       2021/2022
 9.    Zápisy z porad předmětové komise cizích jazyků (AJ, NJ, ŠJ), Zápisy z jednání
       předmětové komise českého jazyka a společenských věd, přírodovědných předmětů,
       divadelního oboru, výtvarného oboru, pěveckého oddělení, dechových nástrojů,
       klavírního oddělení, smyčcového, kytarového oddělení, oddělení bicích nástrojů –
       školní rok 2021/2022
10.    Organizační řád platný od 1. srpna 2021 (obsahující např. Organizační schéma GYM
       a ZUŠ, Pracovní řád, Plán hospitační činnosti, Plán kontrolní činnosti, Vize,
       Dlouhodobé a krátkodobé cíle, Systém školení a vzdělávání zaměstnanců, Práva a
       povinnosti žáků a jejich zákonných zástupců ve školách)
11.    Hospitační záznamy vedené ředitelem školy a konzultantem školy ve školním roce
       2021/2022
12.    Výroční zpráva o činnosti školy za rok 2020/2021, 2019/2020
13.    Personální dokumentace všech pedagogických pracovníků vedená ve školním roce
       2021/2022 – vybraný vzorek včetně plánu DVPP na školní rok 2021/2022
14.    Školní vzdělávací program Gymnázia P. Křížkovského s uměleckou profilac í
       zpracovaný pro vzdělávací obory 79–41–K/81 a 79–41–K/41 s platností od 1. 9. 2021
15.    Zápisy z jednání pedagogické rady vedené ve školním roce 2021/2022
16.    Zahajovací porady třídních učitelů vedené ve školním roce 2021/2022
17.    Rozvrhy hodin vedené ve školním roce 2021/2022
18.    Školní řád platný od 10. června 2021
19.    Přijímací řízení – složka materiálů vedených školou k přijímacímu řízení ve školním
       roce 2021/2022
20.    Maturity – vybraný vzorek dokumentace – školní rok 2020/2021
21.    Minimální preventivní program na školní rok 2021/2022 včetně souvisejíc í
       dokumentace (např. zápisů z jednání se zákonnými zástupci)
22.    Krizový plán školy Gymnázium P. Křížkovského s uměleckou profilací 2021/2022
23.    Školní matrika (včetně třídních knih) – vedená ve školním roce 2021/2022
24.    Dokumentace výchovné poradkyně – vedená ve školním roce 2021/2022, obsahujíc í
       zprávy a doporučení ke vzdělávání žáků se speciálními vzdělávacími potřebami
       včetně plánu výchovné poradkyně
25.    Dokumentace školy k posouzení ekonomických podmínek školy, zajištění
       bezpečnosti žáků a školního stravování – školní rok 2020/2021



2021/2022                                   7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Renata Horáková, Ph.D.,                   PhDr. Renata Horáková, Ph.D., v. r.
 školní inspektorka,
 vedoucí inspekčního týmu
 PhDr. Šárka Maleňáková, Ph.D.,                 PhDr. Šárka Maleňáková, Ph.D., v. r.
 školní inspektorka
 Mgr. Blanka Prachařová,                            Mgr. Blanka Prachařová v. r.
 školní inspektorka
 Mgr. Jakub Mojžíš,                                    Mgr. Jakub Mojžíš v. r.
 školní inspektor
 Mgr. Marcela Karasová,                             Mgr. Marcela Karasová v. r.
 školní inspektorka
 Bc. Olga Karmazínová,                               Bc. Olga Karmazínová v. r.
 kontrolní pracovnice

V Brně 25. dubna 2022


Datum a podpis ředitele školy potvrzující projednání a převzetí inspekční zprávy


 MgA. BcA. et BcA. Martin Hroch, Ph.D.,       MgA. BcA. et BcA. Martin Hroch, Ph.D.,
 MBA,                                         MBA, v. r.
 ředitel školy

V Brně 4. května 2022




2021/2022                                 8
