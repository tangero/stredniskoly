                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3554/25-S
                                       Sp. zn. ČŠIS-S-553/25-S


Název                               Gymnázium Hostivice, příspěvková organizace
Sídlo                               Komenského 141, 253 01 Hostivice
E-mail                              info@gymnazium-hostivice.cz
IČO                                 72 081 422
Identifikátor                       691 002 339
Právní forma                        příspěvková organizace
Zastupující                         Ing. Bc. Petra Šnajberková
Zřizovatel                          Středočeský kraj
Místo inspekční činnosti            Komenského 141, Hostivice
Inspekční činnost na místě          8. − 10. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace vzdělává v denní formě 360 žáků, z toho 223 v osmiletém a 137
ve čtyřletém oboru Gymnázium. Od předchozí inspekční činnosti v roce 2021 se počet žáků
zvýšil.
K termínu inspekční činnosti se ve škole vzdělávalo sedm žáků se speciálními vzdělávac ími
potřebami (dále „SVP“), jeden z nich podle individuálního vzdělávacího plánu. Ředitelka
povolila dalším čtyřem žákům individuální vzdělávací plán z důvodu jejich vzdělává ní
v zahraničí.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2011. Koncepce rozvoje školy
vychází z dlouhodobého záměru navýšit kapacitu čtyřletého gymnázia tak, aby bylo možné
v každém ročníku vzdělávat žáky ve dvou paralelních třídách. Stavební přestavba vytvoř ila
odpovídající prostorové a materiální podmínky pro naplnění tohoto cíle. K termínu inspekční
činnosti byl překročen nejvyšší povolený počet žáků (345), neboť dosud neproběhl zápis
změny údajů v Rejstříku škol a školských zařízení z důvodu zpoždění kolaudace
při rekonstrukci školy. Vzdělávání je zaměřeno na rozvoj kritického a analytického myšle ní
žáků, jejich argumentačních dovedností, tolerance a respektu k multikulturním hodnotám.
Koncepce je průběžně naplňována, avšak její komunikace vůči zákonným zástupcům má
dosud rezervy, zejména v oblasti transparentního sdílení. Škola na základě vyhodnoce ní
dosavadních zkušeností inovovala své školní vzdělávací programy v souladu s rámcovými
vzdělávacími programy. Zjištěné formální nedostatky byly v průběhu inspekční činnosti
odstraněny. Účinnost pozitivních změn je nastavena postupně od školního roku 2025/2026.
Nově byla přehledněji strukturována výuka volitelných předmětů. Jejich široká nabídka,
rovnoměrné zastoupení vzdělávacích oblastí a možnost flexibilní volby žáky představují
výrazné posílení kvality školního kurikula.
Naplňování profilu absolventa školy vhodně podporuje spolupráce s externími partnery,
která umožňuje žákům rozvíjet praktické dovednosti a uplatňovat teoretické poznatky
v reálném prostředí. Od školního roku 2024/2025 škola zavedla odbornou praxi
realizovanou v rámci volitelných vyučovacích předmětů, čímž posiluje samostatnost
a odpovědnost žáků a napomáhá jejich volbě dalšího profesního směřování. Spolupráce
s vysokými školami, zejména v přírodovědných a technických oborech, přispívá k rozvoji
akademického myšlení žáků a posiluje jejich motivaci k následnému studiu.
Ředitelka při řízení využívá dlouholetých zkušeností, systematicky usiluje o vytváření jasně
vymezených interních pravidel, která uplatňuje důsledně, a snaží se o jejich efektivní
realizaci. Vedení školy tvoří stabilní tým zajišťující plynulý chod školy. V průběhu rozsáhlé
stavební přestavby a následné havarijní situace v budově školy byly na vedení kladeny
zvýšené nároky na organizaci a koordinaci činností. Výuka probíhala v náhradníc h
prostorách a fungování školy bylo v plném rozsahu zachováno zavedením pružných
organizačních opatření. Vedení školy o všech změnách a opatřeních prokazatelně a řádně
informovalo aktéry vzdělávání. K upřesnění postupů při předávání informací a plánování
činností škola účelně zavedla směrnici upravující vnitřní komunikaci a zřídila funkci
koordinátora školních akcí, který funguje jako mezičlánek mezi učiteli, zástupci ředitelky
a ředitelkou. Součástí nastaveného systému je sdílený elektronický kalendář akcí přístupný
všem pedagogickým pracovníkům, v jehož využívání se dosud odstraňují dílčí nedostatky.
Otevřenost komunikace mezi vedením školy a některými pedagogy je však méně efektivní,
zejména při vyjadřování odlišných názorů nebo při poskytování zpětné vazby. Kontrolní
funkce vedení školy je realizována v dostatečném rozsahu odpovídajícím aktuálním
potřebám školy. Hospitační činnost probíhá selektivně; zaměřuje se především na učitele,
u nichž je vhodné posílit kvalitu pedagogické práce, a na tematicky vymezené oblasti výuky.
Zjištění z hospitací jsou využívána při poskytování zpětné vazby a při plánování dalšího
vzdělávání pedagogických pracovníků.


                                            2/7
Od předchozí inspekční činnosti došlo k částečné obměně pedagogického sboru.
V uplynulých dvou školních letech ze školy odešlo osm učitelů, z nichž tři nesplňova li
kvalifikační předpoklady nebo působili na částečný úvazek. Na jejich místa nastoupilo sedm
nových pedagogů, z toho šest s odbornou kvalifikací a jeden, který studuje za účelem jejího
získání. Zhruba desetina učitelů nesplňuje kvalifikační předpoklady, přičemž dva z nich
si odbornou kvalifikaci doplňují studiem v příslušném oboru. Spolupráce v předmětových
komisích probíhá s rozdílnou intenzitou, v některých jsou systematicky sdíleny výukové
materiály a metodické postupy, v jiných je míra kooperace nižší. Vzájemné hospitace nejsou
na škole běžně uplatňovány. Další vzdělávání pedagogických pracovníků je realizo vá no
průběžně a cíleně, se zaměřením na rozvoj výukových metod a podporu žáků se SVP. Účast
učitelů na odborných seminářích, jazykových kurzech a zahraničních vzdělávac íc h
projektech, včetně stínování v partnerských školách, dokládá systematickou snahu vedení
školy o rozvoj profesních kompetencí pedagogů a zkvalitňování vzdělávacího procesu.
Vedení školy klade důraz na svůj profesní rozvoj. Školní poradenské pracoviště se početně
rozšířilo, aktuálně v něm účelně spolupracují dvě výchovné poradkyně (jedna zároveň jako
metodička prevence), speciální pedagog a externí školní psycholog.
Spolupráce mezi učiteli a žáky je většinou vstřícná, přesto se občas objevují situace, které
vyžadují důslednější vedení k porozumění a konstruktivnímu řešení problémů. Žákovský
parlament funguje čtvrtým rokem, pravidelně jedná s vedením školy a podílí
se na zlepšování školního prostředí i vztahů.
Účelné využívání vícezdrojového financování umožnilo významné zkvalitnění prostorového
i technického zázemí školy. Od předchozí inspekční činnosti bylo vybudováno nové patro
s kmenovými učebnami, dvěma kreativními místnostmi a učebnou robotiky. Vybavení
moderní IT technikou, videokamerami a fotoaparáty rozšířilo možnosti nově zavedených
volitelných vyučovacích předmětů podcast v praxi a kreativní fotografie, v jejichž rámci žáci
získávají zkušenosti s audiovizuální tvorbou, prohlubují technické dovednosti a posilují
mediální gramotnost.
Škola dbá na zajišťování bezpečného prostředí pro žáky a poučuje je o dodržování pravidel
bezpečnosti a ochrany zdraví v prostorách školy i mimo ni. Míra úrazovosti je nízká.


                          Hodnocení průběhu vzdělávání
Výuka byla realizována v souladu s kurikulárními dokumenty školy a ve většině
hospitovaných hodin směřovala k rozvíjení znalostí a dovedností žáků podle požadavků
jednotlivých vzdělávacích oblastí. Žáci většinou aktivně reagovali na podněty učitele
a projevovali ochotu zapojit se do výuky. Používané metody podporovaly porozumění učivu
a rozvoj základních dovedností. Výuka probíhala v pracovním klimatu umožňujíc ím
soustředěnost žáků a plynulý průběh hodiny. Omezené využívání skupinové a párové práce
snižovalo prostor pro diskusi, argumentaci a týmové řešení problémů. Rozvíjení kritického
myšlení a práce s informacemi z různých zdrojů nebylo do výuky začleňováno systematick y,
což omezovalo příležitosti žáků k samostatnému vyhledávání, ověřování a interpretac i
poznatků. Sledování vzdělávacího pokroku prostřednictvím formativního hodnocení
a poskytování zpětné vazby s využitím vrstevnického hodnocení a sebereflexe žáků nebylo
součástí všech hospitovaných hodin. Diferenciace výuky byla uplatňována jen v omezené
míře a práce s nadanými žáky nebyla systematicky podporována.
Oblast jazykového vzdělávání je rozvíjena promyšleně s důrazem na aktivní zapojení žáků
do procesu učení. V českém jazyce a literatuře se projevilo účelné vedení žáků k práci
s textem a k rozvíjení čtenářských dovedností. Zadávané úlohy směřovaly k porozumění,


                                            3/7
interpretaci i formulaci vlastního názoru. Výuka byla vedena s využitím vrstevnického učení.
Ojediněle se ve výuce objevily aktivity zaměřené na rozvoj tvořivosti žáků, které však
nebyly plně využity k dosažení vzdělávacích cílů. Ve výuce anglického jazyka žáci
prokazovali vysokou úroveň jazykových dovedností a značný zájem o předmět. Hodiny byly
vedeny v cílovém jazyce, měly komunikativní charakter a vyznačovaly se vysokým tempem
práce. Didaktická technika byla využívána přiměřeně a účelně. Ve výuce francouzské ho
jazyka byl kladen důraz na vytváření pozitivního vztahu k jazyku a na propojení jazykového
vzdělávání s kulturními reáliemi, které rozšiřují obzor žáků a podporují jejich motivac i
k učení. Ve výuce německého jazyka byly hospitované hodiny pečlivě připravené, učitelky
vhodně využívaly učebnice, jejich didaktický aparát i doplňkové materiály. Efektivita
realizace se lišila v závislosti na motivaci žáků a individuálním přístupu jednotlivýc h
učitelek.
Ve sledovaných hodinách společenskovědních předmětů, zeměpisu a dějepisu, se projevila
rozdílná úroveň didaktického zpracování učiva. Hodiny, v nichž byli žáci aktivně zapojeni
do dosahování zřetelně stanovených vzdělávacích cílů pomocí vhodně zvolené ho
výukového materiálu a promyšleného fázování výuky, kontrastovaly s hodinami založenými
na frontálním výkladu. Obsah těchto hodin nebyl dostatečně strukturován a zařazené texty
či videa nebyly náležitě využity. Výuka ve volitelném společenskovědním semináři byla
pro žáky motivující, avšak potenciál aktuálně zvolených témat nebyl plně využit k hlubší
analýze dat a formulaci vlastních závěrů.
V hospitovaných hodinách matematiky byla výuka založena na samostatné práci žáků
kombinované s frontálním výkladem. Její účinnost snižoval nediferencovaný přístup
a absence vymezení cílů v úvodu hodin. Efektivní byly situace, kdy učitelé vhodně kladli
otázky, vedli žáky k logickému odvozování postupů a průběžně ověřovali míru porozumění.
Probíraná látka byla méně propojena s praktickým využitím. Motivovaní žáci mají možnost
dále rozvíjet své znalosti v rozšiřujícím semináři zaměřeném na přípravu
k vysokoškolskému studiu. Ve výuce přírodovědných předmětů byla látka vhodně
strukturována a vyučující poskytovali dostatek prostoru pro upevnění učiva. Žáci byli vedeni
k systematizaci poznatků, využívání tvůrčího myšlení a práci s portfoliem. Byly
zaznamenány účelné prvky kritického myšlení, kooperativní činnosti i rozvoj
komunikativních dovedností. Rezervy přetrvávaly v závěrečném vyhodnocování naplnění
cílů hodin a v zapojení žáků do souvislého opakování. Ve výuce informatiky byla patrná
funkční spolupráce žáků při řešení úloh, účinné podněcování dialogu a průběžné
poskytování zpětné vazby využitelné pro další učení. Rychlejší a nadanější žáci byli přitom
vhodně podporováni v samostatném a tvořivém uvažování.


                          Hodnocení výsledků vzdělávání
Žáci školy dosáhli ve školním roce 2024/2025 velmi dobrých průběžných výsledků
vzdělávání. V osmiletém oboru vzdělání tvořili žáci s vyznamenáním přibližně polovinu
všech studujících. Ve vyšších ročnících, včetně posledního roku studia, se však zvýšil počet
žáků se slabým prospěchem (hodnocených v jednom nebo více předmětech stupněm
dostatečný), jejichž podíl dosáhl přibližně jedné pětiny všech žáků. Ve čtyřletém oboru
vzdělání dosáhli žáci převážně uspokojivých výsledků, vyznamenání získala zhruba šestina
z nich, a ve vyšších ročnících přibylo žáků se slabým prospěchem (hodnocených v jednom
nebo více předmětech stupněm dostatečný), jejichž podíl tvořil přibližně třetinu všech žáků.
V obou oborech vzdělání pouze ojediněle žáci neprospěli. Největší obtíže žákům působila
matematika a německý jazyk.



                                            4/7
Průměrná absence žáků činila v hodnoceném školním roce přibližně 130 hodin na žáka
v osmiletém a 150 hodin ve čtyřletém oboru vzdělání. Analýza vztahu mezi vyšší mírou
neúčasti na výuce (tj. vyšší absencí než byl průměr zameškaných hodin třídy) a slabým
prospěchem prokázala, že ze žáků s vyšší absencí mělo slabý prospěch přibližně 58 %,
přičemž nejvýraznější souvislost byla zjištěna v sedmém ročníku osmiletého a ve třetím
ročníku čtyřletého studia. Absence žáků byla v jednotlivých třídách nerovnoměr ná,
výraznější počet zameškaných hodin se objevoval zejména ve vyšších ročnících. Škola
přijala kroky ke zvýšení účasti žáků ve výuce úpravou školního řádu, který nově zpřísnil
pravidla pro omlouvání jejich nepřítomnosti. V případě porušení pravidel škola důsledně
uplatňuje stanovené postupy. Počet pochval dlouhodobě převyšuje počet kázeňských
opatření, což svědčí o stabilním preventivním působení školy.
Škola cíleně sleduje klima třídních kolektivů prostřednictvím pololetních dotazníkovýc h
šetření. Na základě jejich výsledků identifikuje problémové oblasti a realizuje adekvátní
intervence, například individuální konzultace, třídnické hodiny, tripartitní schůzky
či skupinové programy zaměřené na podporu vztahů a komunikace či na prevenci školní
neúspěšnosti. Osvědčuje se přímá komunikace s ohroženými žáky i koordinace podpůrných
opatření v součinnosti s výchovnou poradkyní, která průběžně informuje pedagogy
o specifických potřebách žáků se SVP a vhodných pedagogických přístupech k nim. Jejich
prospěch je většinou srovnatelný s ostatními žáky. Škola rovněž rozvíjí vrstevnické vztahy
žáků prostřednictvím výjezdových adaptačních kurzů, jichž se nově účastní i žáci pátého
ročníku víceletého gymnázia. K vyhodnocování výsledků vzdělávání škola využívá
i autoevaluační nástroje, zejména dotazníky spokojenosti, které jsou pravidelně zadávány
žákům maturitních ročníků. Výstupy slouží k analýze klimatu školy a k plánování opatření
zaměřených na zlepšování kvality vzdělávání.
Výsledky žáků ve společné části maturitní zkoušky posuzované podle hrubé neúspěšnosti
(podíl žáků zkoušku nekonajících nebo u zkoušky neúspěšných z přihlášených žáků) byly
v období posledních pěti let převážně lepší nebo srovnatelné s celostátním průměrem
v příslušné oborové skupině. V profilové části maturitní zkoušky dosahují žáci stabilně
dobrých výsledků, které jsou v delším časovém horizontu srovnatelné nebo lepší než průměr
v ČR v dané skupině oborů vzdělání. V maturitním období 2025 po podzimním termínu
neuspěl jeden žák.
Ročníkové práce, realizované nově i ve vyšších ročnících osmiletého a čtyřletého studia,
představují systematicky rozvíjený nástroj podpory samostatnosti, kritického myšle ní
a odborného vyjadřování žáků. Umožňují jim profilovat se podle individuálních zájmů,
propojovat poznatky z různých vzdělávacích oblastí a kultivovat schopnost ústně obhájit
výsledky vlastní práce. Práce s výrazným odborným přesahem nacházejí uplatnění
ve středoškolské odborné činnosti, v níž žáci dlouhodobě dosahují velmi dobrých výsledků.
Ve sledovaném období dva z nich reprezentovali školu v celostátním kole. Zapojení žáků
do vědomostních a odborných soutěží nebo olympiád potvrzuje účinnost systému podpory
talentovaných žáků a přispívá k rozvoji jejich znalostí a odborných kompetencí.
Projektová činnost tvoří i nadále pevnou součást vzdělávací nabídky školy a spojuje
teoretické poznatky s jejich uplatněním v praxi. Expedice zaměřené na poznávání vybraných
lokalit a zkoumání přírodovědných i společenskovědních témat rozvíjejí týmovou spolupráci
a badatelský přístup žáků. Škola se zároveň zapojuje do regionálních i mezinárod níc h
projektů – například v rámci programu eTwinning spolupracuje s partnerskou školou v Itálii
a prostřednictvím projektů zaměřených na rovnost příležitostí otevírá své vzdělávac í
prostředí žákům z okolních škol.




                                           5/7
Škola cílevědomě podporuje občanskou angažovanost a dobrovolnictví žáků, které tvoří
přirozenou součást jejího výchovného působení. Program Mezinárodní ceny vévody
z Edinburghu prokazatelně přispívá k rozvoji vytrvalosti, sebereflexe a osobní odpovědnosti.
Účast školy v komunitních a veřejně prospěšných aktivitách posiluje historické povědomí
žáků, mezigenerační porozumění i jejich smysl pro odpovědnost vůči společnosti. Činnost
parlamentní kavárny představuje funkční způsob zapojení žáků do charitativ níc h
a komunitních projektů, které podporují solidaritu, iniciativu a smysl pro společenskou
odpovědnost.
K výrazným motivačním prvkům školního života patří každoroční setkání žáků s absolventy,
spojené s tematickými workshopy, které podporují profesní orientaci žáků. Škola nabízí
širokou škálu zájmových kroužků, mimo jiné umělecký, vědecký, žurnalistický a hudební
(drumband), do jejichž vedení se zapojují i zkušení starší žáci v roli lektorů,
čímž je rozvíjeno vrstevnické učení a odpovědnost. Tvůrčí potenciál žáků se odráží také
ve vydávání školního časopisu, který podporuje jejich jazykové a mediální kompetence.


                                         Závěry
Vývoj školy
– Zlepšily se materiální podmínky školy.
– Zvýšil se počet žáků v souvislosti s navýšením počtu tříd čtyřletého oboru studia.
– Zvýšil se počet pracovníků školního poradenského pracoviště.
– Aktivizoval se žákovský parlament.
Silné stránky
– Aktivní zapojování školy do tematických expedic a projektů ve spolupráci s vysokými
  školami a dalšími externími partnery rozšiřuje vzdělávací příležitosti žáků a posiluje
  jejich klíčové kompetence. (1.5)
– Dlouhodobě velmi dobré výsledky ve společné části maturitní zkoušky potvrzují stabilní
  úroveň znalostí a dovedností žáků. (5.2)
– Systematické vedení žáků k tvorbě ročníkových prací v sedmém ročníku osmileté ho
  a třetím ročníku čtyřletého oboru rozvíjí badatelské dovednosti a umožňuje vznik prací
  středoškolské odborné činnosti. (5.3)
– Zapojování žáků do dobrovolnických, komunitních a školních aktivit podporuje jejich
  občanskou odpovědnost, empatii a spolupráci napříč generacemi i vrstevnick ými
  skupinami. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Posilování důvěry a otevřené komunikace mezi vedením školy a pedagogy a mezi učiteli
  a žáky představuje oblast ke zlepšení. (1.3)
– Sledování vzdělávacího pokroku žáků a využívání zpětné vazby ve výuce není
  systematicky rozvíjeno. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/7
Doporučení pro zlepšení činnosti školy
– Ověřovat funkčnost komunikačních kanálů prostřednictvím pravidelné zpětné vazby
  od pedagogů a žáků.
– Rozvíjet     systematické  využívání    formativního     hodnocení,   sebehodnocení
  a vrstevnického hodnocení k podpoře žákovské reflexe.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2024/2025 a 2025/2026 k termínu
      inspekční činnosti
 3.   Další povinná dokumentace podle § 28 školského zákona



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Ing. Jana Diopová, školní inspektorka
 PhDr. Filip Dostál, školní inspektor
29. 10. 2025


                                          7/7
