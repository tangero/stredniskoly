                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1770/23-M
                                      Sp. zn. ČŠIM-S-315/23-M


Název                               Střední škola technická Mohelnice
Sídlo                               1. máje 667/2, 789 85 Mohelnice
E-mail                              sstzmoh@sstzmoh.cz
IČO                                 00 851 205
Identifikátor                       600 171 396
Právní forma                        příspěvková organizace
Zastupující                         PhDr. Jiří Ženožička
Zřizovatel                          Olomoucký kraj
Místo inspekční činnosti            1. máje 667/2, Mohelnice
                                    1. máje 668/4, Mohelnice
                                    Žádlovice 18, Loštice
                                    Spartakiádní 717/1, Mohelnice
Inspekční činnost na místě          4. − 6. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední vzdělávání.
Zjišťování a hodnocení naplnění příslušných školních vzdělávacích programů.
                                   Charakteristika
Střední škola technická Mohelnice (dále „škola“ nebo „subjekt“) vykonává činnost střední
školy a školní jídelny – výdejny.
Škola poskytuje v denní formě vzdělávání střední stupeň vzdělání s maturitní zkouškou
v oborech vzdělání 23-45-L/01 Mechanik seřizovač a 26-41-L/01 Mechanik elektrotechnik
a střední stupeň vzdělání s výučním listem v oborech vzdělání 23-52-H/01 Nástrojař,
23-56-H/01 Obráběč kovů, 26-51-H/01 Elektrikář a 41-55-H/01 Opravář zemědělsk ýc h
strojů.
Ve školním roce 2023/2024 vykázala střední škola k 30. září 2023 celkem 233 žáků
zařazených v 10 třídách, mezi nimiž byli žáci se speciálními vzdělávacími potřebami a žáci
cizinci. Nadané a mimořádně nadané žáky škola k uvedenému termínu nevykazovala.
Svou činnost škola přehledně prezentuje ve výročních zprávách a na svých webových
stránkách (www.sstzmoh.cz).


                         Hodnocení podmínek vzdělávání
Škola realizuje ředitelem stanovenou koncepci rozvoje, která vychází zejména z analýzy
aktuálního stavu subjektu a reaguje na legislativní změny, požadavky trhu práce v regionu,
záměry zřizovatele školy a potřeby sociálních partnerů. Organizace vzdělávání směřuje
k naplňování cílů jednotlivých školních vzdělávacích programů a utváření požadovaných
klíčových a odborných kompetencí daných profily absolventů nabízených oborů vzdělání.
Stanovené koncepční cíle jsou vzhledem k zaměření školy a jejím podmínkám reálné a jsou
postupně plněny. Pravidelně jsou vyhodnocovány a na základě těchto hodnocení pak dochází
k operativním úpravám plánu práce školy a v uplatňovaných školních vzdělávac íc h
programech. Dokladem úspěšně realizované koncepce rozvoje školy je především setrvalý
zájem uchazečů o poskytovanou vzdělávací nabídku a úspěšné uplatňování absolventů školy
na pracovním trhu.
Realizaci koncepčních záměrů příznivě ovlivňuje široká spolupráce školy s partnery. Ředitel
školy zřizovatele pravidelně informuje o plánech a aktivitách školy a projednává s ním
koncepční záměry. Spolupráci se zákonnými zástupci žáků umožňuje funkční komunikač ní
systém využívající zprostředkování informací při osobních setkáních nebo s využitím
elektronické komunikace. Škola aktivně propaguje svoji činnost ve vztahu k potenciálním
zájemcům o studium i ostatní veřejnosti. V této oblasti spolupracuje hlavně se základními
školami v regionu. Při pořádání akcí pro své žáky spolupracuje se soukromými subjekty
i s orgány a institucemi z oblasti veřejné správy, se školskými poradenskými zařízeními,
s kulturními a tělovýchovnými institucemi. Zejména pro potřeby zajištění kvalitní realizace
praktického vyučování a trvalé zkvalitňování materiálních podmínek odborného vzdělává ní
škola kooperuje s partnerskými firmami. Uvedené aktivity navíc účelně využívá i jako
zpětný zdroj informací pro hodnocení dosahovaných výsledků vzdělávání, a to zejména
v oblasti utváření a rozvoje požadovaných odborných kompetencí žáků. Pro zajištění
odpovídající kvality výuky, zejména pak pro udržení potřebného kontaktu s problematiko u
praxe, má důležitý význam také členství školy v odborných profesních sdruženích.
Vícestupňový systém řízení subjektu vychází především z účelného rozdělení kompetencí
a jejich delegování na zástupce ředitele školy, předsedy předmětových komisí a další
pracovníky. K optimálnímu fungování školy pozitivně přispívá také transparentní nastavení
jejich interních pravidel a jasné vymezení jednotlivých pracovních pozic. Systém plánování


                                           2/9
je funkční, stanovování úkolů adresné, k plynulému přenosu informací mezi účastníky
vzdělávání účelně napomáhá využívaný elektronický informační systém. Standardně
fungující platformu pro participaci všech pedagogů na pedagogických procesech představují
jednání pedagogické rady, na nichž vedení školy pravidelně projednává všechny záležitos ti
týkající se vzdělávání a zásadní pedagogické dokumenty. Učitelé v jednotlivýc h
předmětových komisích efektivně spolupracují s vedením školy především v oblasti
obsahového naplňování školních vzdělávacích programů, zajištění materiálního vybavení
školy, přípravy talentovaných žáků na soutěže a při evaluaci výsledků vzdělávání, méně se
však zabývají didaktikou jednotlivých vyučovacích předmětů, především pak
vyhodnocováním účinnosti zvolených metod a forem práce. Důležitou zpětnou vazbou
v systému řízení školy jsou vyjádření žáků k jejímu fungování, ať již formou individuá lní
nebo kolektivní na základě závěrů jednání ustanovené žákovské samosprávy. Kvalita
poskytovaného vzdělávání je posuzována pravidelnou hospitační činností vedení školy,
která vychází z předem stanovených priorit. Výsledky z kontrolní činnosti jsou
zobecňovány, učitelům je poskytována relevantní zpětná vazba k jejich práci. I když takto
nastavený organizační a kontrolní systém postihuje všechny oblasti fungování subjektu,
v praxi se škole dosud nepodařilo plně eliminovat některé dílčí nedostatky v metodickém
vedení teoretické výuky spočívající často v nižší míře aktivizace žáků s využitím pestrých
organizačních výukových metod a forem, v diferenciaci vzdělávacího obsahu vzhlede m
k zajištění rozdílných individuálních potřeb žáků, v podpoře kritického myšlení žáků
s využitím práce s různými informačními zdroji a v absenci závěrečného motivač ního
shrnutí vyučovací jednotky s aktivní účastí žáků.
Složení pedagogického sboru umožňuje plnit záměry a cíle realizovaných učebních
dokumentů. Škola má stabilizovaný pedagogický sbor. Kolektiv je podle potřeby průběžně
doplňovaný o pedagogy, kterým je věnována potřebná pozornost a péče přispívající k jejich
úspěšnému začlenění do vzdělávacího procesu a bezproblémové adaptaci do pracovního
kolektivu. Vedení školy podporuje profesní rozvoj zaměstnanců, vytváří rovnocenné
podmínky pro další vzdělávání pedagogických pracovníků, které bylo v minulém období
realizováno s ohledem na zvolenou strategii školy, potřeby a zájmy jednotlivých učitelů,
finanční možnosti školy a nabídku vzdělávacích institucí. Vzdělávání probíhalo formou
kurzů v rámci akreditovaných akcí a také formou samostudia pedagogických pracovníků.
Škola disponuje vhodným materiálním zázemím pro teoretickou i praktickou výuku. Počet
a velikost odborných i kmenových učeben a dílen odpovídá aktuálnímu naplnění kapacity
školy i požadavkům jednotlivých učebních dokumentů pro realizované obory vzdělání.
Zejména za přispění finančních prostředků od zřizovatele, ale také s využitím
zdrojů z operačních programů a od sociálních partnerů dochází k postupné obnově
a modernizaci vybavení školy. Plánovitě jsou realizovány různě rozsáhlé opravy a údržba
školních budov. Pravidelně je obnovován žákovský nábytek, pořizovány jsou nové učební
pomůcky, počítačová a audiovizuální technika, v dílnách je modernizováno strojní
a materiálové zázemí. K estetické úpravě většiny školních prostor jsou vhodně využívá ny
žákovské práce, trofeje a ocenění ze sportovních, naukových a odborných soutěží. Součástí
školního prostředí jsou také prostory umožňující oddech a relaxaci žáků.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků v oblasti bezpečnosti a ochrany zdraví jsou vhodně zahrnuty do celého
průběhu vzdělávání. Školou je podporován správný tělesný i duševní vývoj a společensky
odpovědné chování žáků, a to zejména začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný společenský rozvoj.


                                           3/9
                          Hodnocení průběhu vzdělávání
Průběh středního vzdělávání byl sledován v teoretickém a praktickém vyučová ní
ve všeobecně vzdělávacích i odborných předmětech. Časové dotace i obsah prezentované ho
vzdělávacího obsahu odpovídaly realizovaným školním vzdělávacím programům.
Výuka probíhala v souladu se stanovenými vzdělávacími cíli, s přihlédnutím k dosavadním
znalostem a dovednostem žáků i k jejich přípravě na maturitní a závěrečnou zkoušku. Po
odborné stránce byly hodnocené vyučovací hodiny ze strany učitelů připravené, aplikovaný
vzdělávací obsah byl aktualizován v souladu se současnými vědeckými poznatky.
Odbornost výkladu byla podpořena pedagogickými zkušenostmi i profesní jistotou učitelů.
Při interpretaci vzdělávacího obsahu vyučující vhodně zařazovali mezipředmětové vazby
doplněné o nové poznatky, zdůrazňovali žákům možnost využití nabytých vědomostí
a dovedností v profesní praxi, případně také v běžném osobním životě. Společným znakem
všech hodnocených vyučovacích hodin byla pozitivní pracovní atmosféra. Zvolené pracovní
tempo převážně odpovídalo schopnostem žáků. Žáci dodržovali pravidla komunikace
s učiteli a respektovali stanovené postupy práce. Výuka byla pro žáky srozumitelná, většinou
se aktivně zapojovali do výukových činností, odpovědně přistupovali k plnění zadaných
úkolů a často prokazovali odpovídající úroveň znalostí a dovedností vzhlede m
k očekávaným výstupům. S různou mírou úspěchu vyučující uplatňovali snahu nepředkládat
žákům hotové informace a přimět je k samostatnému uvažování, kritickému myšle ní,
hledání      souvislostí    mezi pozorovanými        jevy a vyvozování       závěrů.    Snaha
o posílení kritického myšlení žáků však nebyla vždy dostatečně podpořena využitím jejich
práce s různými informačními zdroji. Z organizačních forem v teoretickém vyučová ní
výrazně převažovala frontální výuka doplněná řízeným rozhovorem se žáky, jiné formy
podporující kooperativní techniky a činnostní učení byly uplatňovány pouze v omezené
míře. V případě, že byla do výuky zařazena práce ve dvojicích a skupinách, žáci aktivně
spolupracovali a k plnění úkolů přistupovali zodpovědně. Nedostatečná pestrost
uplatňovaných forem a metod výuky tak v některých vyučovacích hodinách vedla
k nerovnoměrnému zapojení žáků do vyučovacího procesu a nevytvářela jim příležitos ti
k týmové spolupráci, která by rozvíjela schopnosti komunikace při společném řešení
problémů a umožnila žákům lépe si osvojit získané poznatky nebo vyjádřit svůj názor
či si ho obhájit. Také výraznější časová či obsahová diferenciace vzdělávacích přístupů
nebyla ve výuce příliš patrná. Učitelé jen v malé míře zadávali žákům odlišné úkoly
s ohledem na jejich rozdílné individuální možnosti a schopnosti i tempo práce. Ke zvýšení
názornosti využívali pedagogové vhodné učební pomůcky, ve většině vyučovacích hodin
pracovali také s audiovizuální technikou, která umožnila vedení výuky interaktivní formou.
Žáci získávali od vyučujících zpětnou vazbu o svých vzdělávacích výsledcích zpravidla
prostřednictvím stručného hodnocení jejich okamžitých výkonů. Jen výjimečně však při tom
byla žákům poskytnuta formativní zpětná vazba motivující je k dalšímu učení a reflektujíc í
jejich individuální pokrok. Ve většině vyučovacích hodin nechybělo na závěr jejich shrnutí,
interakce žáků na této aktivitě však byla minimální, zřetelné nebylo také motivační stanovení
cíle dalšího vzdělávání.
Průběh hodnoceného odborného výcviku byl sledován v prostředí školních dílen. V rámci
zkvalitňování praktického vyučování byly při práci využívány moderní technolo gie.
V pracovních skupinách pod dohledem učitelů odborného výcviku byla zajištěna účelná
organizace prováděných pracovních činností žáků, které probíhaly v souladu s tematickým
rozvržením vzdělávacího obsahu. Výuka ve skupinách jednotlivých ročníků byla
realizována formou práce na konkrétně zadaných úkolech v rámci oboru, případně se žáci
věnovali procvičování již získaných dovedností. Vzdělávací obsah vhodně navazoval na


                                            4/9
teoretické znalosti. Učitelé s dlouholetou odbornou praxí úspěšně rozvíjeli schopnosti žáků
porozumět zadání úkolu, dohlíželi, zda žáci efektivně pracují, a v průběhu vyhodnocova li
jejich samostatné úsilí při zpracování úkolů. Z hlediska motivace žáků se pozitivně
uplatňovala především individuální podpora a proaktivní a partnerský přístup učitelů
odborného výcviku k žákům. Průběžná kontrola samostatné práce byla zaměřena zejména
na správnost provádění jednotlivých pracovních činností, důraz byl kladen na dodržování
pracovních technik a dodržování technologických postupů. Kromě odborných kompetencí
byly ve výuce rozvíjeny zejména kompetence komunikativní a sociální. U většiny žáků byla
patrná samostatnost při práci a zvládnutí pracovních operací.


                         Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady. Se
získanými daty dále pracuje, přijímá konkrétní návrhy ke zlepšení výsledků ve vzdělává ní
a zpětně také provádí hodnocení účinnosti přijatých opatření. Přehled o znalostech
jednotlivých žáků získává především prostřednictvím vlastních hodnoticích nástrojů,
zapojuje se pravidelně do výběrového zjišťování výsledků vzdělávání organizova né ho
Českou školní inspekcí a seznamuje žáky i s nároky jednotlivých částí maturitní a závěrečné
zkoušky. Výsledná data z písemných prací většího rozsahu jsou vyučujícími analyzová na,
navrhována jsou opatření vedoucí k minimalizaci diagnostikovaných chyb. Škola podporuje
rozvoj talentovaných žáků jejich zapojováním do různých druhů odborných soutěží a aktivit.
Důležitou zpětnou vazbou pro školu je úspěšnost žáků u maturitních a závěrečných zkoušek
a také sledování jejich úspěšnosti v dalším studiu a uplatnění v profesní praxi. Škola
identifikuje žáky s rizikem školního neúspěchu, zajišťuje jim primární podporu v průběhu
vyučování a nabízí individuální konzultace. Ve školním roce 2022/2023 nevykazo va ly
výsledky vzdělávání žáků v jednotlivých vyučovacích předmětech závažné vzájemné
odchylky. Na dosahované výsledky vzdělávání pozitivně působí mj. fakt, že škola
bezodkladně přijímá opatření na minimalizaci zvýšené absence žáků.
Při hodnocení výsledků vzdělávání žáků se škola řídí pravidly stanovenými ve školním řádu.
V jejich obsahu však dosud nejsou nastavena podrobnější kritéria pro školou využíva né ho
váženého průměru při hodnocení žáků formou klasifikace. Zákonní zástupci žáků jsou
o výsledcích vzdělávání průběžně informováni především prostřednictvím elektronické
žákovské knížky, na třídních schůzkách nebo formou individuálních konzultací.
Ve škole je ustanoveno školní poradenské pracoviště tvořené týmem kvalifikova nýc h
pracovníků, kteří poskytují v úzké spolupráci s vedením školy poradenské a konzultač ní
služby učitelům, žákům a jejich zákonným zástupcům. Všechny poradenské služby jsou
plánovité, průběžně nastavovány, realizovány a nechybí jejich pravidelné hodnocení.
Pracoviště průběžně a v potřebném rozsahu zprostředkovává pedagogickému sboru
potřebné informace a vytváří podmínky pro systematické vzdělávání žáků se speciálními
vzdělávacími potřebami a žákům ohroženým školním neúspěchem. O pokrocích a potřebách
těchto žáků diskutují odpovědní pracovníci školy s ostatními pedagogy na neformální úrovni
i v rámci jednání pedagogické rady a předmětových komisí. I přes tyto skutečnosti nebyla
realizace podpůrných opatření v průběhu hodnocených hodin vždy zřetelně zaznamená na.
V rámci kariérového poradenství se škola orientuje především na žáky posledních ročníků
a poskytuje jim dostatek relevantních informací pro jejich profesní orientaci včetně
zprostředkování nabídky dalšího studia nebo nabídky zaměstnání.




                                           5/9
Prevence rizikového chování žáků je nedílnou součástí výchovných a vzdělávacích strategií
a prolíná celým vzdělávacím procesem. Účinnost prevence škola zvyšuje organizová ním
tematicky zaměřených a odborně vedených besed, přednášek, adaptačních kurzů
a preventivních programů. Priority školy spočívají v důsledné osvětě a cíleném vedení žáků
k vzájemnému respektu a slušnému chování. Působení školy v oblasti primární prevence
vede ve většině případů k eliminaci projevů rizikového chování žáků. Vzniklé ojedinělé
problémy jsou neprodleně řešeny prostřednictvím pohovoru s žáky, ve spolupráci s jejich
zákonnými zástupci a mapováním stavu v jednotlivých kolektivech žáků. Informace
o rozsahu a specifikaci služeb školního poradenského pracoviště společně s kontaktními
údaji na jeho pracovníky byly v době inspekční činnosti publikovány na webových stránkách
školy, částečně i v prostorách školních budov. Vyjádřit se k dění ve škole mohou žáci přímo
při osobním kontaktu s vyučujícími, prostřednictvím schránky důvěry a žákovského
parlamentu. V rámci sledování školního klimatu realizuje škola dotazníkové šetření mezi
pedagogy a žáky.


                                         Závěry
Vývoj školy
– V době od poslední inspekční činnosti škola pokračovala ve zkvalitňování materiálníc h
  podmínek pro vzdělávání, i nadále soustavně udržuje a rozvíjí partnerské vztahy účinně
  podporující zejména odborné kompetence žáků. Došlo také k redukci v počtu
  realizovaných oborů vzdělání.
Silné stránky
Střední škola
– Vytvoření vstřícného prostředí pro vzdělávání projevující se v žádoucích prosociálníc h
  vztazích mezi žáky a pedagogy pozitivně podporujících rozvoj osobnosti žáků. (1.4)
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– V některých hodnocených vyučovacích hodinách byly minimálně využívány rozmanité
  organizační formy a metody výuky. Často také nebyla dostatečně podporována práce
  žáků s různými informačními zdroji. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Nedostatečné zapojení žáků do evaluačních aktivit při
  závěrečném shrnutí vyučovací jednotky. (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3 a 6.2)



                                            6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Hospitační činnost vedení školy více zaměřit zejména na metodické prvky výuky. Do této
  činnosti by bylo vhodné intenzivněji zapojit i ostatní pedagogy formou podpory
  vzájemných hospitací. Provádět podrobné rozbory výsledků hospitační činnosti na
  jednáních pedagogické rady a předmětových komisí. Více směřovat další vzdělává ní
  pedagogických pracovníků na témata inovativních metod a forem výuky.
– Především v teoretickém vyučování efektivně uplatňovat aktivizační prvky
  (např. skupinové kooperativní činnosti) a důslednou diferenciaci vzdělávacího obsahu
  a výukové aktivity vzhledem k žákům se speciálními vzdělávacími potřebami a žákům
  talentovaným.
– Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení žáků,
  sebehodnocení a vzájemného hodnocení žáků a jejich zapojení do evaluačních aktivit
  v závěru vyučovací hodiny.
– Ve školním řádu střední školy stanovit kritéria pro používání váženého průměru při
  hodnocení výsledků vzdělávání žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednict vím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Střední škola
      technická Mohelnice, ze dne 4. 12. 2023
 2.   Inspekční zpráva, čj. ČŠIT-113/17-T, ze dne 13. 3. 2017
 3.   Školní vzdělávací programy pro obory středního vzdělání 23-45-L/01 Mechanik
      seřizovač, 23-52-H/01 Nástrojař, 23-56-H/01 Obráběč kovů 26-41-L/01 Mechanik
      elektrotechnik, 26-51-H/01 Elektrikář a 41-55-H/01 Opravář zemědělských strojů
      (včetně platných dodatků a změn)
 4.   Školní řád, ze dne 10. 1. 2017
 5.   Vnitřní řád školní jídelny – výdejny, ze dne 1. 2. 2023
 6.   Třídní knihy a deníky odborného výcviku, školní roky 2022/2023 a 2023/2024
      k termínu inspekční činnosti
 7.   Zápisy z jednání pedagogické rady školy, školní roky 2022/2023 a 2023/2024
      k termínu inspekční činnosti



                                            7/9
 8.   Zápisy z porady vedení školy, školní roky 2022/2023 a 2023/2024 k termínu
      inspekční činnosti
 9.   Plány práce a zápisy z jednání předmětových komisí, školní roky 2022/2023
      a 2023/2024 k termínu inspekční činnosti
10.   Koncepce rozvoje školy na období roků 2022–2024, ze dne 22. prosince 2021
11.   Záznamy z kontrolní činnosti a hospitační záznamy ředitele školy a zástupce ředitele
      školy, školní roky 2022/2023 a 2023/2024 k termínu inspekční činnosti
12.   Výroční zpráva o činnosti školy za školní rok 2021/2022, ze dne 5. 10. 2022
13.   Výroční zpráva o činnosti školy za školní rok 2022/2023, ze dne 4. 10. 2023
14.   Rozvrh vyučovacích hodin, školní rok 2023/2024
15.   Soubor pedagogicko-organizačních informací na školní rok 2023/2024
16.   Elektronický informační systém školy (školní matrika, třídní knihy, záznamy
      o průběžném hodnocení žáků), záznamy za školní roky 2022/2023 a 2023/2024
      k termínu inspekční činnosti
17.   Souhrnné přehledy prospěchu, chování a absence žáků, školní rok 2022/2023
18.   Písemné práce z českého jazyka, cizího jazyka a matematiky, školní rok 2022/2023,
      namátkový výběr
19.   Strategie prevence a řešení školní neúspěšnosti žáků, ze dne 20. 6. 2022
20.   Výsledky dotazníkového šetření klimatu mezi účastníky vzdělávání ve škole
21.   Souhrnná dokumentace poradenských služeb ve škole, školní roky 2022/2023
      a 2023/2024, vedená k termínu inspekční činnosti
22.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiíc h
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
23.   Doklady vztahující se k finančním podmínkám školy, rok 2022
24.   Doklady související se zajištěním bezpečnosti a ochrany zdraví žáků, školní roky
      2022/2023 a 2023/2024 k termínu inspekční činnosti
25.   Doklady související se zabezpečením školního stravování ve školních letech
      2022/2023 a 2023/2024 k termínu inspekční činnosti




                                           8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. David Náhlík, školní inspektor, vedoucí inspekčního týmu
 Mgr. Pavel Leszkow, školní inspektor
 Mgr. Pavel Okleštěk, školní inspektor
 Ing. Bc. Milan Vlach, školní inspektor
19. 12. 2023




                                          9/9
