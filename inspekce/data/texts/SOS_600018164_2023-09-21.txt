CSI0X00BPNKS




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-922/23-Z
                                       Sp. zn. ČŠIZ-S-189/23-Z


Název                               Střední průmyslová škola stavební Valašské Meziříčí
Sídlo                               Máchova 628, 757 01 Valašské Meziříčí
E-mail                              skola@spsstavvm.cz
IČO                                 00 843 491
Identifikátor                       600 018 164
Právní forma                        příspěvková organizace
Zastupující                         Ing. Jindra Mikuláštíková
Zřizovatel                          Zlínský kraj
Místo inspekční činnosti            Máchova 628, Valašské Meziříčí
                                    Vrbenská 234
Inspekční činnost na místě          21. 9. a 22. 9. 2023 – 25. 9. a 26. 9. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů, za
období od poslední inspekční činnosti.


                                         Charakteristika
Střední průmyslová škola stavební, Valašské Meziříčí, Máchova 628, (dále škola) poskytuje
vzdělávání v 9 oborech denního studia, z toho ve 2 oborech středního vzdělání s maturitní
zkouškou 36-45-M/01 Technická zařízení budov a 36-47-M/01 Stavebnictví se zaměřením
na Pozemní stavitelství, Pozemní stavitelství a architektura, Pozemní stavitelství a design
interiéru a v 7 oborech středního vzdělání s výučním listem 36 - 52 - H/01 Instalatér,
23 – 55 - H/01 Klempíř, 39 - 41/H/01 Malíř a lakýrník, 36 - 66 - H/01 Montér suchých
staveb, 36 – 64 - H/01 Tesař, 33 - 56 - H/01 Truhlář a 36 - 67 - H/01 Zedník. Pro výuku
využívá škola 2 pracoviště, z toho 1 pracoviště pro realizaci teoretického vyučová ní
(Máchova 628) a 1 pracoviště pro praktické vyučování (Vrbenská 234). Dále provozuje
činnost domova mládeže a školní jídelny.
Ve školním roce 2023/2024 bylo zapsáno k datu inspekce 593 žáků. Škola identifiko va la
43 žáků se speciálními vzdělávacími potřebami, kterým byla poskytována podpůrná opatření
v rozsahu 1. – 2. stupně.


                         Hodnocení podmínek vzdělávání
Škola má jasně a srozumitelně nastavenou vizi zpracovanou v Koncepci rozvoje SPŠ
stavební Valašské Meziříčí na období 2020–2025, ve které jsou klíčové oblasti vzdělává ní
logicky rozčleněny. Jednotlivé klíčové oblasti stanovují srozumitelné cíle, které jsou
v souladu se zásadami vzdělávání a s přípravou žáků na jejich uplatnění v dalším vzdělává ní
a praxi. Na vypracovanou koncepci smysluplně navazují dílčí kroky vedoucí ke stanoveným
cílům, které jsou vedením školy efektivně vyhodnocovány. Vedení školy o vypracované
strategii s pedagogy komunikuje a ti se s ní identifikují. Škola rovněž o svých strategickýc h
záměrech aktivně komunikuje s rodiči žáků při úvodních třídních setkáních i nad rámec
těchto schůzek a případné připomínky či podněty účelně zapracovává do svých strategickýc h
dokumentů. Stanovené cíle se škole daří dlouhodobě a úspěšně naplňovat, a to především
ve výrazném zkvalitnění materiálních podmínek, kdy jejich využívání efektivně podporuje
vzdělávání, v účelném zapojení do zahraničních projektů, ve smysluplném doplňování
pedagogického sboru i ve stabilních výsledcích při ukončování vzdělává ní žáků
v jednotlivých oborech vzdělání. Vzdělávání škola uskutečňuje podle školních vzdělávac íc h
programů (dále „ŠVP“), jejich aktualizace reagují na aktuální změny vycházející z potřeb
školy i z podnětů ze strany spolupracujících sociálních partnerů (firem) vedoucích k širšímu
uplatnění absolventů v dalším vzdělávání i v praktickém životě. Velmi efektivně byl upraven
ŠVP pro obor vzdělání Stavebnictví zavedením nového předmětu Building informa tio n
modeling (BIM) a jeho mezipředmětové propojení s dalšími odbornými předměty.
Efektivita řízení je podporována promyšlenou organizační strukturou, která odráží úmysl
ředitelky školy zapojit s jednoznačně vymezenými kompetencemi do činností školy širší
okruh spolupracovníků. Účinnost řídicích mechanismů zvyšují pravidelné porady vedení
a porady předmětových komisí. Stanovená pravidla a mechanismy k organizaci vlastní
činnosti školy smysluplně reflektují podněty pedagogů i ostatních aktérů vzdělávání. Velký
důraz je kladen na hospitační činnost, která je součástí funkčního kontrolního systému.
Vyhodnocení a závěry z jednotlivých hodin se vhodně přenášejí do výuky jednotlivýc h
předmětů, ale škole se zatím jen v malé míře daří zařazovat do výuky metody a formy
umožňující výběr úloh odlišné kognitivní náročnosti a učební aktivity odpovídajíc í
nejbližšímu vývoji jednotlivých žáků. Vedení školy věnuje cílenou pozornost činnosti
předmětových komisí, aktivně se zúčastňuje jejich jednání a s předsedy jednotlivých komisí
nastavuje dílčí cíle pro daný školní rok vycházející z plánu rozvoje školy, které se daří
přenášet do výuky jednotlivých předmětů i do činností podporujících osobnostní rozvoj
žáků. Škola vytvářela vhodné příležitosti pro vzájemnou spolupráci pedagogů se zákonnými
zástupci žáků i rodiči žáků zletilých formou třídních schůzek, pravidelnou komunikac í
třídních učitelů přes webový informační systém i vzájemné setkávání při akcích pořádaných
školou.




                                             2/7
Škola má velmi dobré personální zabezpečení ve všeobecně vzdělávacích i v odborných
předmětech s velmi vysokou kvalifikovaností a aprobovaností. Pedagogové se soustavně
vzdělávají jak ve svých oborech, tak v metodické a didaktické oblasti, zejména v oblasti
informačních a komunikačních technologií a jejich aplikací ve stavebnictví, což bylo vhodně
aplikováno do průběhu vzdělávání. Vzájemně se podporují, respektují a vstřícně
komunikují. Škola dále spolupracuje s četnými sociálními partnery, zejména s místními
dřevařskými a stavebními firmami, cechy, svazy, základními i středními odbornými školami.
Škola má dobré prostorové i materiální podmínky. Ředitelka školy usiluje o postupné
zkvalitňování těchto podmínek. Zapojením do projektové činnosti škola získává finanč ní
prostředky s cílem systematicky a účelně vytvářet a zkvalitňovat podmínky pro vzdělává ní
žáků. Rekonstrukce domova mládeže umožnila zřízení nových odborných učeben
a poskytovala tak velmi dobré podmínky pro vzdělávání žáků.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve škole
a školních dílnách i při činnostech organizovaných mimo školu. Při práci v praktickém
vyučování byly žákům poskytovány vhodné osobní ochranné pracovní prostředky.
Poradenské služby byly kvalitně zabezpečovány školním poradenským pracovištěm
složeným ze dvou výchovných poradkyň a metodika prevence v efektivní spolupráci
s vedením školy, třídními učiteli a ostatními pedagogickými pracovníky. Tým účelně
pomáhal žákům i jejich zákonným zástupcům při řešení vzdělávacích a výchovných obtíží.
Žákům byla věnována systematická podpora formou podpůrných opatření. Škola rovněž
věnovala cílenou pozornost prevenci sociálně patologických jevů, která byla orientována
zejména na vytváření dobrých vztahů mezi všemi účastníky vzdělávání, vytváření
pozitivního klimatu ve třídách a spolupráci se zákonnými zástupci. V rámci kariérového
poradenství aktivně podporovala prostřednictvím schůzek a individuálních konzultací žáky
i jejich zákonné zástupce při výběru pracovního a společenského uplatnění.


                          Hodnocení průběhu vzdělávání
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Všechny sledované vyučovací hodiny jazyka českého a anglického v maturitních oborech
vzdělání se vyznačovaly příjemnou pracovní atmosférou. V hodinách jazyka českého byli
žáci účelně vedeni k nácviku písemné a ústní maturitní zkoušky s důrazem na samostatnou
práci žáků. Většina těchto hodin až na jednu výjimku byla velmi pečlivě promyšle na
i realizována. Vhodně byla zařazena motivační cvičení, která zvyšovala zájem žáků
o předmět. Při všech činnostech žáci dostávali kvalitní zpětnou vazbu ke zvládnutí
požadovaných úkolů. V jednom případě všichni žáci při práci efektivně využívali mobilníc h
telefonů. Ve výuce učebních oborů vzdělání převládal v jazyce českém nepříliš efektivní
výklad učiva, většina žáků byla během hodiny pasívní a nebyla aktivně začleněna do
procvičování gramatiky. Velmi okrajově byly do výuky začleněny aktivizační metody
a formy. V závěru hodiny chybělo shrnutí obsahu učiva podporující další učení žáků.
Vhodným způsobem bylo ale využito příkladů z reálného života a z regionu.
Většina sledovaných vyučovacích hodin jazyka anglického v maturitních oborech vzdělání
byla efektivně vedena převážně v jazyce anglickém, žáci dostávali kvalitní zpětnou vazbu
k plnění stanovených úkolů. V hodinách byla účelně využita digitální technika jak
k procvičování gramatických jevů, tak k nácviku poslechových dovedností, popř. k ověření


                                           3/7
správnosti řešení. Závěrečné shrnutí obsahu učiva vzhledem k dalšímu učení žáků bylo
začleněno do převážné části hospitovaných hodin, málo však do něj byli zapojeni žáci.
Výuka jazyka anglického v učňovských oborech vzdělání byla rovněž efektivně vedena
v jazyce anglickém. Bylo využito pestrých metod a forem výuky vzbuzujících zájem žáků,
dokonce i pohybových aktivit a práce ve dvojicích či skupinách rozvíjejících jejich
komunikativní a sociální kompetence. Žákům byla poskytována průběžná zpětná vazba ke
kvalitě jejich výkonů, při opakování gramatiky byl kladen dostatečný důraz na rozvoj
kritického myšlení. Do závěrů výuky ale nebylo zařazeno shrnutí obsahu učiva podporující
další učení jednotlivých žáků.
Výuka matematiky, fyziky a chemie byla vzhledem k obsahu učiva organizačně zvládnutá
velmi dobře. Použité metody a formy výuky, digitální technologie i názorné pomůcky byly
zvoleny účelně. Ve výuce byli žáci cíleně vedeni k logickému myšlení, volbě správného
postupu při řešení plněných úkolů i k dodržování správné odborné terminologie. V průběhu
výuky měli dostatečný prostor pro komunikaci a dostávali účinnou zpětnou vazbu
využitelnou k jejich dalšímu učení. V závěrech hodin bylo vhodnou formou provedeno
společné shrnutí učiva vzhledem ke stanoveným cílům. Využití digitální technologie všemi
žáky v předmětech stavební konstrukce a modelování konstrukcí (BIM) účelně podporovalo
jejich učení a prohlubování poznatků. Žáci byli účinně podněcováni k úsilí plnit úkoly,
cíleně byla posilovaná jejich motivace k učení.
Sledovaná výuka odborných předmětů oboru vzdělání Truhlář a Tesař cíleně směřovala
k podpoře rozvoje dovedností a znalostí, které jsou důležité pro budoucí uplatnění žáků. Žáci
byli důsledně vedeni k používání správné terminologie, logickému uvažování a chápání
zákonitostí probíraného učiva. Motivace žáků k učení vycházela především ze zájmu
vyučujících předat žákům co nejvíce vědomostí a dovedností vztahujících se k dané
odbornosti. Organizační formy i využívané metody při probírání nového učiva, procvičování
či opakování, ale často neposkytovaly žákům dostatečný prostor pro aktivní zapojení do
výuky. V některých hodinách nebyl podporován rozvoj komunikačních dovedností žáků,
vhodně byly propojovány získané teoretické poznatky se situacemi z praktického života.
Ve sledovaných skupinách tříletých oboru vzdělání Truhlář, Tesař a Zedník i maturitního
oboru vzdělání Technická zařízení budov probíhalo praktické vyučování na výborné úrovni
pod vedením zkušených pedagogů na specializovaných pracovištích školních dílen a na
pracovištích smluvních partnerů (firem). Praktická výuka se vyznačovala promyšle no u
organizací, jež respektovala specifika jednotlivých oborů. Motivačně na žáky působilo
zaujetí vyučujících pro vyučovaný předmět a jejich profesionalita. Ve sledovaných oborech
si žáci na výborné úrovni osvojovali a rozvíjeli odborné dovednosti a znalosti. Způsob
provedení činností vycházejících z jednotlivých ŠVP, pracovní tempo a uplatnění
individuálního přístupu učitele k žákům se odvíjelo od žákových schopností, specifick ýc h
potřeb a náročnosti zadaných úkolů. V průběhu praktického vyučování žáci pracovali
převážně samostatně, prokazovali základní pracovní návyky a praktické dovednosti. Učitelé
odborného výcviku v průběhu výuky sledovali produktivitu a kvalitu práce žáků,
upozorňovali na chyby žáků při práci a názorně jim ukazovali správné postupy. Hodnocení
jednotlivých žáků probíhalo dle předem známých kritérií.
Domov mládeže pravidelnou i spontánní činností úspěšně realizoval stanovené cíle,
umožňoval žákům kvalitní trávení volného času. Žákům bylo vytvářeno pozitivní klima
podporující jejich vzdělávání.




                                            4/7
                         Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i předmětových komisí. Vedení školy zpracovává podrobnou analýzu s kvalitními
vypovídajícími hodnotami, které jsou dostatečně využívány pro nastavení vhodných
opatření pro zkvalitnění vzdělávacích výsledků každého žáka. Sdílený elektronick ý
informační systém umožňoval systematické sledování úspěšnosti žáků v průběhu celého
školního roku. Zákonní zástupci žáků byli průběžně informováni o prospěchu na třídníc h
schůzkách i pomocí webového informačního systému. Výsledky vzdělávání žáků
vykazovaly v období posledních tří let vyrovnanou úroveň a u většiny žáků jednotlivých tříd
nedocházelo k výrazným výkyvům v rámci průběžných vzdělávacích výsledků. Škola
systematicky identifikuje individuální potřeby žáků s potřebou podpůrných opatření a
efektivně uplatňuje vlastní strategii. Všem těmto žákům byla věnována účinná podpora
formou doučování. Adekvátní individuální péče byla věnována také žákům se speciálními
vzdělávacími potřebami prostřednictvím pedagogických intervencí, při jejichž nastavení
škola účelně spolupracovala se školskými poradenskými zařízeními.
Celkové výsledky maturitní zkoušky vykazovaly stabilní a dobrou úroveň u jednotlivýc h
oborů vzdělání a vždy byly srovnatelné s celorepublikovým průměrem žáků ve stejné
skupině oborů, nebo o úroveň lepší. Výsledky žáků oborů vzdělání stavebnictví a technická
zařízení budov ve sledovaném období vykazovaly vyrovnanou úroveň. Ve školních letech
2020/2021, 2021/2022 a 2022/2023 neuspělo pouze 11 žáků z celkového počtu 207 žáků
konajících maturitní zkoušku. Celkové výsledky jednotných závěrečných zkoušek
ve stejném období se pohybovaly na velmi dobré úrovni, kdy z celkového počtu 180 žáků
konajících tuto zkoušku neprospěli 2 žáci. Maturitní výsledky a výsledky jednotných
závěrečných zkoušek vedení školy sledovalo, efektivně analyzovalo a vyhodnocova lo.
Pro udržení dobrých žákovských výsledků, ale i pro jejich zlepšení vedení školy přijímalo a
realizovalo vhodná opatření. Škola si pravidelně vedla přehled o úspěších svých absolventů
v dalším vzdělávání i profesním životě, pořádala s nimi setkávání s cílem vhodně motivo vat
žáky školy pro přípravu na profesní dráhu nebo do dalšího vzdělávání.
Vedení domova mládeže a pedagogové průběžně získávali aktuální informace o výsledcíc h
vzdělávání žáků a měli informace o jejich vzdělávacích pokrocích. Pedagogové žákům
aktivně poskytují pomoc formou doučování.
Škola vytvářela velmi dobré podmínky pro vzdělávání žáků, cíleně je motivova la
k zapojování do mnoha aktivit s pozitivním dopadem zejména na rozvoj jejich odborných
kompetencí. Žáci maturitních oborů vzdělání i učebních oboru vzdělání ukončených
výučním listem se dlouhodobě účastní vědomostních a dovednostních soutěží a odborných
konferencí. Mezi významné dlouhodobé úspěchy patřily jejich pravidelná čelní umístění na
celostátní i mezinárodní úrovni.


                                        Závěry
Vývoj školy
– Školní dílny byly vybaveny novým moderním strojním vybavením.
– Pro všechny obory vzdělání bylo pořízeno nové ruční nářadí.
– Výrazné rozšíření ručního elektrického vybavení školních dílen v rámci projektu „Hilti
  stroje pro školy“, zejména špičkové profesionální mechanizované vybavení firmy Hilti
  ČR.


                                           5/7
– Efektivní aktualizace Školních vzdělávacích programů.
Silné stránky
– Efektivní aktualizace školního vzdělávacího programu oboru vzdělání stavebnictví
  vycházející z nových poznatků z praxe a moderních trendů v daném oboru. (1.2)
– Dlouhodobé úspěchy žáků v regionálních, celostátních i mezinárodních kolech soutěží
  zaměřených na jejich odborné znalosti a dovednosti. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Absence výběru úloh odlišné kognitivní náročnosti a učebních aktivit odpovídajíc íc h
  nejbližšímu vývoji jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Zařazení a výuka nového předmětu Building information Modeling odpovídajíc í
  požadavkům 4 průmyslové revoluce (Průmysl 4,0).
Doporučení pro zlepšení činnosti školy
– Při hospitační činnosti se zaměřit na učební aktivity umožňující diferenciaci výuky podle
  schopností jednotlivých žáků.
– Další vzdělávání pedagogických pracovníků zaměřit i na metody a formy pracující s
  úlohami odlišné kognitivní náročnosti.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 6. 9. 2023
 2.   Zřizovací listina příspěvkové organizace Střední průmyslová škola stavební, Valašské
      Meziříčí, Máchova 628, čj. 1141/2001/ŠK ze dne 12. 9. 2001 s účinností od 1. 7. 2001,
      vydaná Zlínským krajem včetně Dodatku č. 1 až č. 8 ke Zřizovací listině Střední
      průmyslové školy stavební, Valašské Meziříčí, vydaných Zlínským krajem
 3.   Školní řád a vnitřní řád domova mládeže ve školním roce 2023/2024 k datu inspekce
 4.   Jmenování na pracovní místo ředitelky Střední průmyslové školy stavební Valašské
      Meziříčí čj. KUZL 35791/2020 ze dne 22. 6. 2020 na dobu neurčitou



                                            6/7
 5.   Doklady o nejvyšším dosaženém vzdělání pedagogických pracovníků (vzorek) ve
      školním roce 2023/2024 k datu inspekce
 6.   Školní vzdělávací programy vyučovaných oborů vzdělání ve školním roce 2023/2024
      k datu inspekce
 7.   Zápisy z jednání pedagogické rady a předmětových komisí 2021/2022 a 2022/2023 a
      2023/2024 k datu inspekce
 8.   Třídní knihy a výkazy, rozvrhy tříd a vyučujících ve školním roce 2023/2024 k datu
      inspekce
 9.   Plán personálního rozvoje a dalšího vzdělávání pedagogických pracovníků pro
      období ve školním roce 2023/2024
10.   Plán kontrolní a hospitační činnosti na školní rok 2023/2024
11.   Výroční zprávy o činnosti školy za školní rok 2020/2021, 2021/2022 a 2022/2023
12.   Přehled prospěchu jednotlivých tříd ve školním roce 2021/2022, 2022/2023
13.   Výsledky maturitních zkoušek ve školním roce 2020/2021, 2021/2022 a 2022/2023
14.   Organizace školního roku 2023/2024
15.   Hospitační záznamy za školní rok 2021/2022, 2022/2023 a 2023/2024 k datu inspekce
16.   Dokumentace výchovného poradenství a prevence rizikového chování žáků ve
      školním roce 2023/2024 k datu inspekce
17.   Spisy žáků přijatých a nepřijatých ke vzdělávání na střední škole (vzorek) na školní
      rok 2020/2021, 2021/2022 a 2022/2023
18.   Kritéria pro přijetí na střední školu na školní rok 2021/2022, 2022/2023 a 2023/2024
19.   Dokumentace k zajištění podmínek bezpečnosti a zdraví žáků, zabezpečení školního
      stravování a k finančním a materiálním podmínkám ve školním roce 2023/2024
      k datu inspekce


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Zuzana Mücková, školní inspektorka
 Mgr. Zuzana Tydlačková, školní inspektorka
 Bc. Jana Mazáková, kontrolní pracovnice
 Mgr. Jaroslav Čech, odborník na dřevařské obory
16. 10. 2023



                                           7/7
