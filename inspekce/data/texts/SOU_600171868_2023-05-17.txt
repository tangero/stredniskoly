CSI0X00BFRWY
Počet listů: 10




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1248/23-T


Název                                Střední škola technická, Opava, Kolofíkovo nábřeží 51,
                                     příspěvková organizace
Sídlo                                Kolofíkovo nábřeží 1062/51, 747 05 Opava
E-mail                               info@sst.opava.cz
IČO                                  00845299
Identifikátor                        600171868
Právní forma                         příspěvková organizace
Zastupující                          Ing. Josef Vondál
Zřizovatel                           Moravskoslezský kraj
Místo inspekční činnosti             Kolofíkovo nábřeží 1062/51, 747 05 Opava
Inspekční činnost na místě           17. 5. 2023 – 19. 5. 2023 a 22. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola technická, Opava, Kolofíkovo nábřeží 51, příspěvková organizace (dále
„škola“) vykonává činnost střední školy, domova mládeže a školní jídelny. Ve škole je
střední vzdělávání realizováno v denní formě ve čtyřletém oboru vzdělání ukončeném
maturitní zkouškou 23-45-L/01 Mechanik seřizovač. Nástavbové studium oboru 64-41-L/51
Podnikání v denní a dálkové formě a ve tříletých oborech vzdělání ukončených závěrečnou
zkouškou 26-51-H/02 Elektrikář – silnoproud, 23-52-H/01 Nástrojař, 23-56-H/01 Obráběč
kovů, 23-51-H/01 Strojní mechanik. Ve speciálních třídách probíhá vzdělávání ve tříletýc h
oborech vzdělání ukončených závěrečnou zkouškou 65-51-E/01 Stravovací a ubytovací
služby, 31-59-E/01 Šití oděvů, 23-51-E/01 Strojírenské práce. K termínu inspekční činnosti
bylo vzděláváno celkem 449 žáků ve 25 třídách.
Škola identifikovala 103 žáků se speciálními vzdělávacími potřebami (dále „SVP“), kterým
byla poskytována podpůrná opatření v rozsahu 1. – 5. stupně, z toho 50 žáků se vzděláva lo
ve speciálních třídách. Ve škole se vzdělává sedm žáků s odlišným mateřským jazykem.
Žákům ze vzdálenějších míst bydliště škola zajišťuje ubytování v domově mládeže, který
se nachází v areálu školy. V domově mládeže bylo ubytovaných 36 žáků, organizač ně
začleněných do dvou výchovných skupin.


                         Hodnocení podmínek vzdělávání
Škola má vypracovanou koncepci rozvoje na období 2020-2024, která stanovuje reálné cíle,
jež jsou v souladu se zásadami vzdělávání a s přípravou žáků na jejich uplatnění v praxi
i v dalším vzdělávání. Součástí koncepce je také nová komunikační strategie školy s žáky,
rodiči a veřejností. Na vypracovanou koncepci navazují dílčí dokumenty pro daný školní
rok, ve kterých jsou podrobně rozpracovány kroky vedoucí ke stanoveným cílům. Škola
o svých záměrech aktivně komunikuje s pedagogy, sociálními partnery a případné
připomínky či podněty účelně zapracovává do svých strategických dokumentů. Školní
vzdělávací programy reagují na aktuální změny vycházející z potřeb školy i z podnětů
sociálních partnerů. Při tvorbě a zpracování školních vzdělávacích programů oborů středního
vzdělání s výučním listem byl z důvodů prostupnosti a možnosti případného vytváření více
oborových tříd sjednocen obsah všeobecně vzdělávacích předmětů.
Organizační struktura je funkční, způsob řízení, plánování, přenosu informací umožňují
realizaci vzdělávacích programů a koncepčních záměrů pro poskytování vzdělává ní
a zkvalitňování jeho podmínek. Nedostatky lze spatřovat ve vnitřním kontrolním systému,
který vždy neposkytuje vedení školy plnohodnotnou zpětnou vazbu a možnost přijetí
odpovídajících opatření vzhledem k administraci úrazů žáků. Ředitel školy utváří svým
způsobem řízení dobré vnitřní klima a vztahy mezi vedením, učiteli i žáky. Část svých
kompetencí ředitel školy delegoval na své tři zástupce. Na vedení školy se podílejí také
předmětové komise, předsedové jednotlivých předmětových komisí se dle potřeby setkávají
s vedením školy a konzultují své záměry a také zjištění v souladu s celkovou koncepcí
rozvoje školy a plnění školních vzdělávacích programů. Vedení školy kontroluje stav
v důležitých oblastech vzdělávání žáků, nastavuje opatření vedoucí k jeho zkvalitnění a tato
pravidelně vyhodnocuje.
Do hodnocení výchovně vzdělávacího procesu jednotlivých učitelů je zapojeno vedení školy
a předsedové předmětových komisí, kteří sledují práci vyučujících v jednotlivých oblastech
při hospitační činnosti. V rámci teoretické výuky jsou účelně realizovány vzájemné
hospitace učitelů, které slouží ke sdílení zkušeností. Závěry z hospitační činnosti vedení


                                           2/10
školy jsou projednávány s jednotlivými vyučujícími. Škola vytváří vhodné příležitosti pro
vzájemnou spolupráci pedagogů se zákonnými zástupci žáků i rodiči zletilých žáků formou
třídních schůzek, pravidelnou komunikací třídních učitelů i vedení školy prostřednictvím
elektronického informačního systému a účinnou reakcí na vzniklé problémy.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Začínajícím pedagogickým
pracovníkům je poskytována účinná podpora formou metodického vedení a konzultac í
s přiděleným uvádějícím učitelem, vedením školy a s učiteli stejných nebo oborově blízkýc h
předmětů. Velká pozornost je věnována osobnostnímu rozvoji učitelů. V uplynulém období
se pedagogové zúčastňovali vzdělávacích aktivit zaměřených především na svůj odborný
profesní rozvoj, osobní rozvoj, aktivizaci žáků, a prevenci sociálně patologických jevů, což
bylo v praxi efektivně využíváno a získané poznatky byly ve vysoké míře účelně aplikovány
v průběhu vzdělávání.
Materiálně technické podmínky školy jsou na vysoké úrovni a stále dochází k jejich
zkvalitňování. Finanční prostředky z investičních i neinvestičních zdrojů získaných nad
rámec běžného rozpočtu a aktivní zapojení do projektů byly účelně využity k dalšímu
zvýšení úrovně odborného vzdělávání. Výuka probíhá ve standartně vybavených učebnách
pro všeobecně vzdělávací a odborné předměty Škola disponuje CNC plazmovým pálicím
strojem, má vlastní svářečskou školu, zkušebnu materiálu, laboratoř technických měření,
laboratoř virtuální reality. Odborný výcvik se uskutečňuje ve 14 dílnách, které jsou
zaměřeny a vybaveny zařízením dle specifikace vyučovaných oborů.
Žáci školy mají pro výuku i mimoškolní aktivity k dispozici čtenářskou klubovnu, posilovnu,
saunu s bazénkem, hřiště na kopanou, lehkoatletickou dráhu, kurty na beachvolejba l,
antukový kurt. Pro kanoistiku má škola příhodnou polohu u řeky a k dispozici vlastní lodě.
Škola zajišťuje bezpečné prostředí pro vzdělávání. Žáci jsou seznamováni s pravidly
bezpečného chování a ochrany zdraví při vzdělávání a souvisejících aktivitách.
Školní stravování je zajišťováno vlastní školní jídelnou, která při sestavování jídelních lístků
dbá na dodržení zásad pestrosti v souladu se zásadami zdravé výživy s ohledem na plnění
výživových norem a nabízí k výběru tři druhy hlavního jídla. Škola získává finanční podporu
k úhradě stravného pro žáky, kteří ze sociálních důvodů nemohou využívat služeb školního
stravování.
Škola nabízí žákům ubytování ve vlastním domově mládeže, který poskytuje standardní
ubytování i dostatečné kvalitní zázemí pro využití volného času. Jednotliví vychovate lé
spolupracují, vyměňují si zkušenosti a náměty pro další činnost.


                           Hodnocení průběhu vzdělávání
Průběh vzdělávání byl sledován ve všeobecně vzdělávacích, odborných předmětech
i praktickém vyučování. Sledovaná výuka byla vedena v přátelské pracovní atmosféře
založené na vzájemném respektu, žáci pracovali podle zavedených pravidel a byl patrný
zájem učitelů o učení žáků. Pedagogové systematicky promýšleli a připravovali výuku
v souladu s kurikulárními dokumenty a podněcovali žáky k úsilí plnit úkoly. Ve výuce se
nevyskytovaly kázeňské problémy a čas vyučovacích hodin byl využit bez prodlev. Ve
vyučovacích hodinách docházelo k propojování s reálnými situacemi z běžného života.
V menší míře byly rozvíjeny postoje žáků a ojediněle byly v hodinách použity aktivity
vedoucí k rozvoji kritického myšlení. Cíl hodiny nebyl vždy stanoven, v některých hodinách
nedošlo k jeho vyhodnocení, či byl vyhodnocen pouze formálně a jen minimálně docházelo


                                             3/10
k vyhodnocení cíle hodiny samotnými žáky. Ve výuce nebylo využito široké spektrum
vzdělávacích strategií, převažovala méně efektivní frontální výuka doplněná skupinovo u
prací a prací ve dvojicích. Nevyskytovalo se sebehodnocení žáků, diferencovaná náročnost
nebo rozsah úloh dle individuálních potřeb žáků. Ojediněle se vyskytla práce
s různými informačními zdroji. Ve výuce nedocházelo k diferenciaci vzhledem k žákům se
SVP a žákům se zvýšeným zájmem o obor, což neodpovídalo tomu, že vyučující jsou
o žácích velmi dobře informováni.
V hospitovaných hodinách českého jazyka byly na žáky kladeny jasné a přiměřené
požadavky, zvolené tempo práce i organizace vzdělávání respektovaly možnosti
a schopnosti žáků. Frontální výuka s aktivním dialogem s žáky byla účelně doplněna
samostatnou prací žáků i zařazením kooperativních aktivit k podpoře jejich spolupráce
a vzájemného učení se. Učivo navazovalo na již osvojené znalosti, účinnost výuky
zvyšovalo využití prvků kritického myšlení, propojení učiva s vlastními zkušenostmi žáků
a reálnými situacemi. V průběhu vzdělávání žáci plnili různé typy úloh včetně
problémových, byli vedeni k práci s on-line jazykovou příručkou a slovníkem cizích slov.
V literárně zaměřené části výuky byli žáci vhodně motivováni k četbě, při práci s literárními
ukázkami byla rozvíjena čtenářská gramotnost žáků.
Vzdělávání v anglickém jazyce probíhalo výhradně v cílovém jazyce a směřovalo k jeho
aktivnímu praktickému používání. Gramatické jevy i slovní zásobu si žáci účinně upevňova li
ve vlastních větách a komunikačních situacích, byli vedeni k samostatnému vyhledá vá ní
informací v psaném i poslechovém textu. V průběhu vzdělávání byly vytvářeny příležitos ti
pro rozvoj řečových dovedností převážně v dialogu s učitelem, jen v části sledované výuky
byly zařazovány aktivity podporující také vzájemnou komunikaci mezi žáky.
Vzdělávání v matematice bylo převážně směřováno k procvičování již probraného učiva
samostatnou prací žáků s podporou učitele. V úvodu hodin byly zopakovány základní
postupy vztahující se k danému učivu pouze frontálním způsobem. Učitelé poskytovali
žákům zpětnou vazbu a motivovali je k aktivnímu přístupu k plnění zadaných úkolů.
V některých hodinách zadané úlohy souvisely s reálnými situacemi. Hodnocení
a sebehodnocení žáků v závěru hodin mělo převážně formální charakter.
Ve sledovaných vyučovacích hodinách informačních a komunikačních technologií byl
výklad učiva účelně provázán se samostatnou prací žáků, kteří řešili a procvičovali zadané
úlohy. V hodinách vládla klidná pracovní atmosféra, učitelé práci žáků průběžně korigova li
a pomáhali s řešením úkolů žákům vyžadujícím podporu. Komunikace mezi žáky a učitele m
byla otevřená. Žáci aktivně diskutovali k zadaným úkolům. Jednotliví vyučující byli na
výuku připraveni, dobře se orientovali v probírané tematice. Dílčím nedostatkem byla
absence výraznější zpětné vazby pro všechny žáky v závěru vyučovací hodiny.
Tělesná výchova rozvíjela fyzickou zdatnost žáků s důrazem na zdravý životní styl.
Vytrvalostní aktivity byly vhodně proloženy kolektivní hrou, která zatraktivnila výuku pro
žáky. Bylo dbáno na dodržení pravidel hry i bezpečnosti. V tělesné výchově byli žáci
motivováni, průběžně povzbuzováni a pozitivně hodnocení. Činnosti byly přizpůsobeny
možnostem žáků ve speciálních třídách, respektovány jejich individuální obtíže.
Ve sledované výuce odborných předmětů vládlo příznivé pracovní klima, založené
na přirozené autoritě vyučujících a jejich empatickém přístupu k žákům. Zvolené postupy
a metody výuky, formy práce a procvičované úlohy podporovaly dosažení vzdělávacího cíle.
Učitelé pracovali s žáky celého spektra nadání a potřeb. Výuka byla pro žáky motivujíc í
a byla propojena s běžnými situacemi ze života. Žáci dovedli pracovat s informace mi
poskytnutými vyučujícími a obratně pracovali s vědomostmi získanými v předchozích
hodinách. Pro upevnění učiva a jeho propojení s praktickým vyučováním vyučující účelně


                                            4/10
využívali názorné pomůcky i přístrojovou techniku. Učitelé žáky seznamovali se
vzdělávacími cíli, v menší míře však ověřovali, zda jim porozuměli. Obsahově náročná
odborná výuka byla žákům podávána v logických souvislostech a přibližována názornými
příklady. Výklad učiva byl veden jasně a srozumitelně, nové pojmy byly zařazovány do již
známých souvislostí. Důraz byl kladen zejména na užívání odborné terminologie, na
využívání dosud nabytých vědomostí a dovedností při aplikaci nového učiva, účelně byly
uplatňovány mezipředmětové vztahy včetně propojení teorie s praxí. Ve vysoké míře byla
práce přenesena na samostatnou činnost žáků. Výsledky žáků slouží jako součást portfolia,
které si žáci vytvářejí pro budoucí zaměstnavatele. U většiny žáků byla patrná samostatnost
při práci zejména s výpočetní technikou a zvládnutí pracovních operací.
Výuka odborného výcviku probíhá v prostorách školy a na smluvních pracovištích. Žáci jsou
vybavení předepsanými pracovními oděvy a ochrannými pomůckami. Všem požadavkům
odpovídaly i podmínky na kontrolovaných smluvních pracovištích. Praktické vyučová ní
vhodně navazovalo na teoretické předměty, vycházelo z očekávaných dovedností
uvedených ve školním vzdělávacím programu, seznamovalo žáky s moderními
technologiemi a cíleně rozvíjelo jejich pracovní postoje i odpovídající klíčové kompetence.
Žáci zodpovědně plnili stanovené úkoly, respektovali nastavená pravidla včetně dodržování
zásad bezpečnosti práce a dokázali cíleně diskutovat k zadaným úkolům. Převážně pracovali
se zájmem, dobře se orientovali v zadávací dokumentaci a byli průběžně hodnoceni v dílčích
činnostech i v rámci svého pokroku. Při provádění přidělených úkolů byli žáci vhodným
způsobem vedeni ke správné volbě pracovních postupů, umožňujících splnit úkol
v požadované kvalitě a zároveň dodržet požadované hygienické zásady a bezpečnostní
předpisy. Učitelé odborného výcviku využívají při výuce žáků se SVP doporučení na základě
komunikace s výchovným poradcem.
Péče o žáky se SVP spočívá ve včasné identifikaci individuálních vzdělávacích potřeb,
pravidelné spolupráci se školskými poradenskými zařízeními a zejména v realizac i
doporučených podpůrných opatření. Na základě zpětné vazby získané od pedagogů jsou
přijímána konkrétní opatření zvyšující účinnost podpory.
Výchovně vzdělávací činnost domova mládeže navazuje na výchovně vzdělávací činnost
školy. Nabízené volnočasové aktivity vhodně doplňují vzdělávací nabídku školy formou
odpočinkových, rekreačních, zájmových a sportovních činností. Ubytovaní žáci mají
dostatek prostoru k přípravě na vyučování i k osobnímu volnu.


                          Hodnocení výsledků vzdělávání
Škola zjišťuje informace o kvalitě a výsledcích vzdělávání žáků, přijímá a v praxi realizuje
opatření ke zvyšování kvality poskytovaného vzdělávání. Průběžnými výsledky vzdělává ní
žáků se škola zabývá, vyhodnocuje je a podle potřeby přijímá opatření k jejich zlepšování
na úrovni jednotlivých vyučujících i na všech stupních řízení pedagogického procesu.
Pro hodnocení výsledků vzdělávání žáků škola stanovila pravidla, která jsou součástí
školního řádu. Vyučující získávají přehled o znalostech a výsledcích vzdělává ní
prostřednictvím běžných hodnotících nástrojů. Jedná se hlavně o ústní zkoušení, písemné
práce a testy vytvořené školou, vyhodnocení krátkodobých a dlouhodobých projektů,
pozorování, aktivitu žáků ve výuce a rozhovory. Škola využívá externí testování, ve kterých
žáci dosahují slabých výsledků (testování moderní dějiny 1. ročník, čtenářská gramotnost 2.
ročník a sociální gramotnost 2. ročník). Výsledky žáků vyučující prezentují v rámci jednání
pedagogické rady a přijímají konkrétní opatření, které se dále pozitivně odrážejí v průběhu
i u ukončování vzdělávání. Součástí programu poradenských služeb ve škole je strategie


                                           5/10
předcházení školní neúspěšnosti. Zákonným zástupcům škola poskytuje infor mace
prostřednictvím informačního systému Bakaláři, výročních zpráv, v průběhu školních akcí
a třídních schůzek. Dosahované skupinové i individuální výsledky žáků škola průběžně
sleduje, srovnává úspěšnost ročníkovou s úspěšností u maturitní zkoušky, přijímá opatření
k jejich zlepšování a vyhodnocuje jejich účinnost.
Ve školním roce 2021/2022 v oborech středního vzdělání s maturitní zkouškou v denní
formě vzdělávání prospělo s vyznamenáním 7 žáků ze 156 žáků a neprospělo14 žáků (tzn.
podíl neprospívajících žáků je 8,9 %). V oboru vzdělání Podnikání v dálkové formě
vzdělávání neprospělo 22 žáků z 53, což představuje 41,5 %. Škola na výsledky průběžně
reaguje a přijímá opatření k jejich eliminaci spočívající v nabídce doučování, dělení hodin
a v poskytování individuálních konzultací, které jsou žákům nabízeny ze všech vyučovac íc h
předmětů. U oborů středního vzdělání s výučním listem z 228 žáků dvanáct žáků prospělo
s vyznamenáním a 17 žáků neprospělo (tzn. podíl neprospívajících žáků byl 7,4 %).
V oborech vzdělání vyučovaných ve speciálních třídách ze 48 žáků prospělo
s vyznamenáním pět žáků a pět žáků neprospělo (tzn. podíl neprospívajících žáků byl
10,41 %). Odchody žáků ze školy v průběhu vzdělávání se vyskytují, v letošním školním
roce k datu inspekční činnosti vykazovaly hodnotu 7,35 %. Dle analýzy vedení školy
v průběhu vzdělávání odcházejí žáci, kteří si nevhodně zvolili obor vzdělání a žáci
neprospívající. Vedení školy ve spolupráci se školním poradenským pracovištěm,
s předmětovými komisemi a jednotlivými učiteli identifikuje žáky ohrožené školní
neúspěšností. Žáci dosahují stabilně vysoké omluvené i neomluvené absence. Přes přijatá
opatření se stále nedaří u všech žáků fixovat návyky pravidelné školní docházky. Školou
nastavená pravidla ve strategii řešení školní neúspěšnosti svědčí o zvýšené pozornosti
věnované realizaci uplatňovaných opatření. Tito žáci si ve spolupráci se školním
poradenským pracovištěm vypracovávají svůj individuální výchovný plán, který je ve
stanovených intervalech vyhodnocován.
Významným ukazatelem kvality poskytovaného vzdělávání je úspěšnost žáků u závěrečné
a maturitní zkoušky. Závěrečné zkoušky v jarním a podzimním termínu mělo konat 80 žáků,
z toho 8 žáků prospělo s vyznamenáním, 69 prospělo, neprospěli dva žáci a nekonal jeden
žák. Neúspěšní u závěrečných zkoušek byli žáci oboru Strojní mechanik a Nástrojař.
Výsledky žáků u maturitní zkoušky korespondují s jejich studijními předpoklady
a hodnocením v průběhu vzdělávání. Škola vykazovala u oboru Mechanik seřizovač ve
školním roce 2020/2021 úspěšnost žáků u maturitní zkoušky 93,1 % oproti 92,3% úspěšnosti
skupiny oborů vzdělání celostátního průměru. V roce 2021/2022 byla úspěšnost žáků
u maturitní zkoušky 92,6 % oproti 85,2% úspěšnosti skupiny oborů vzdělání celostátního
průměru. U nástavbového oboru vzdělání Podnikání ve školním roce 2020/2021 byla
úspěšnost žáků u maturitní zkoušky 95,2 % oproti 80% úspěšnosti skupiny oborů vzdělání
celostátního průměru. V roce 2021/2022 byla úspěšnost žáků u maturitní zkoušky 72 %
oproti 71,5% úspěšnosti skupiny oborů vzdělání celostátního průměru. V porovnání se
stejnou skupinou oborů v posledních třech letech žáci vykazují lepších výsledků v celkové
úspěšnosti u maturitní zkoušky. V anglickém jazyce vykazují v posledních třech letech
100% úspěšnost. Průběžně přijímaná a vyhodnocovaná opatření (doučování, individuá lní
konzultace a kroužky) zřetelně vedou k dosahování lepších výsledků u maturitní zkoušky.
Školní poradenské pracoviště pracuje ve složení výchovný poradce, školní metodik prevence
a dva kariéroví poradci, pro daný typ školy by bylo vhodné rozšířit školní poradenské
pracoviště o pozici školního psychologa. Jednotliví členové školního poradenského
pracoviště spolu navzájem účelně spolupracují, vzniklé problémy řeší cíleně s třídními
učiteli i dalšími vyučujícími. Výchovný poradce kromě systematické péče o žáky se
speciálními vzdělávacími potřebami poskytuje vhodnou metodickou pomoc i pedagogům.


                                           6/10
Škola průběžně sleduje případné náznaky všech forem rizikového chování, přičemž má jasná
pravidla postupu, jak v případech rizikového chování efektivně postupovat. Jednotlivé
preventivní aktivity a programy organizované školou se vhodně promítaly do konkrétních
činností žáků jak ve výuce, tak i při ostatních akcích. Škola aktivně vytváří pozitivní klima
a dobré vztahy v nových třídních kolektivech a efektivně předchází možným obtížím při
přechodu žáků ze základního na střední vzdělávání.
Chování žáků je sledováno průběžně, škola oceňuje jejich úspěchy (zejména při reprezentaci
školy, za aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem. Zaznamenané projevy problémového chování žáků
jsou důsledně řešeny ve spolupráci se žáky samotnými, případně s jejich zákonnými
zástupci. Snížené hodnocení z chování bylo uděleno ve školním roce 2021/2022 šestnácti
žákům a v 1. pololetí letošního školního roku patnácti žákům, a to zejména za neomluve no u
absenci. Výchovné opatření formou podmíněného vyloučení ze studia se týkalo čtyř žáků.
Škola cíleně vytvářela velmi dobré podmínky pro spolupráci s partnery ve prospěch žáků
a vzhledem ke svému zaměření udržuje a rozvíjí kontakty se sociálními partnery obdobně
oborově zaměřenými. Požadavky sociálních partnerů se smysluplně zapracovávají do výuky
odborných předmětů a praktické výuky. Žákům jsou tak vytvářeny vhodné příležitosti pro
seznamování se s běžným provozem a úkoly, které plní zaměstnanci firem daných
odborností. Mezi nejvýznamnější sociální partnery školy patří zejména významné firmy
opavského regionu a širšího okolí. Příkladná je spolupráce se základními školami s cílem
intenzivněji propagovat nabízené obory vzdělání. Mezi hlavní aktivity spolupráce v této
oblasti patří realizace soutěží, stáže v dílnách a profesní dny pro žáky základních škol.
Škola vhodnými formami a v náležitém rozsahu informovala veřejnost i uchazeče o studium
vyučovaných oborů vzdělání, podmínkách studia, organizaci přijímacího řízení a kritériíc h
přijetí. Své aktivity prezentuje na dnech otevřených dveří, účastnila se rovněž online
prezentace středních škol, které byly organizovány Moravskoslezským krajem.
S úspěchem škola realizuje projekty, v letošním školním roce pokračuje projekt Odborné
kariérové a polytechnické vzdělávání v MSK II a projekt Podpora technických a řemeslnýc h
oborů v MSK.
Škola nabízí žákům kroužky týkající se zvyšování jejich odborných dovedností (např.
Obsluha CNC plazmového pálicího stroje), stáže ve firmách, také žáci vykonávají
dobrovolnickou činnost.
Žákům školy byly v loňském školním roce udělena stipendia od spolupracujících firem (17
žákům) i krajská stipendia prospěchová (174 žákům) a motivační (40 žákům).
Škola nabízí žákům účast v mnoha soutěžích, exkurzích a na odborných přednáškách.
Tradičně se žáci účastní krajských i celostátních kol. Ve školním roce 2022/2023 škola
zaznamenala úspěchy na těchto soutěžích: regionální kolo KOVO JUNIOR pro Mechaniky
seřizovače 3. místo s postupem do celorepublikového kola. Strojní mechanik a Nástrojař
obsadil 1. místo v krajském kole s postupem do celostátního kola. Škola pořádá soutěž
s mezinárodní účasti pro obor Nástrojař Zlatý pilník. V soutěži Zlatá vařečka získal žák
oboru Kuchařské práce 4. místo. V rámci Mezinárodního strojírenského veletrhu žáci
obsadili 2. místo v programování CNC strojů a v celorepublikové soutěži ve frézování na
CNC strojích 4. a 5. místo. Žáci školy se umísťují na předních místech rovněž ve sportovních
soutěžích, ve středoškolských hrách v kopané získali 1. místo s postupem do
celorepublikového kola, 2. místo ve futsalové lize a 3. místo ve středoškolských hrách ve
volejbale.



                                             7/10
Domov mládeže zjišťuje individuální potřeby žáků při vzdělávání. Vychovatelé jsou
v pravidelném kontaktu s třídními učiteli, mají informace o školních rozvrzích ubytovanýc h
žáků, sledují docházku a jejich studijní výsledky. Zvýšená pozornost je věnována žákům
ohrožených školním neúspěchem a žákům se speciálními vzdělávacími potřebami, kterým
vychovatelé nabízejí doučování a individuální přístup.


                                         Závěry
Vývoj školy
- V období od minulé inspekční činnosti ve školním roce 2015/2016 došlo ke zlepšení
  v materiální oblasti (vybudování laboratoře virtuální reality, laboratoře technickýc h
  měření, elektrolaboratoře, laboratoře virtuálního svařování a obrábění a byla zajištěna
  celková konektivita školy). Dílny odborného výcviku byly vybaveny novými stroji. Bylo
  provedeno zateplení tělocvičny včetně akustického podhledu a osvětlení.
- Škola se zaměřila na zvyšování kvality absolventů odbornými exkurzemi žáků,
  přednáškami odborníků z praxe ve škole, stážemi žáků a stážemi učitelů odborných
  předmětů a učitelů odborného výcviku ve firmách.
- Byla vytvořena nová komunikační strategie školy s žáky, rodiči a veřejností – motto
  školy, inovován web školy.
- Doporučení z minulé inspekční činnosti byla ve větší míře zohledněna zejména v oblasti
  kvalifikace pedagogů vzdělávajících žáky ve speciálních třídách a v oblasti poskytování
  zpětné vazby žákům využitelnou k jejich dalšímu učení. I přes přijatá opatření se nedaří
  trvale snížit vysokou absenci žáků.
Silné stránky
- Vysoce odborné a oboustranně přínosné partnerské vztahy se zaměstnavateli se promítají
  do kvality odborného vzdělávání a vytvářejí podmínky pro lepší uplatnitelnost absolventů
  na trhu práce. Zapojení žáků školy do podpory polytechnického vzdělávání v rámci
  spolupráce se základními školami.
- Příznivé klima ve škole a práce s žáky založená na empatickém přístupu, vstřícné
  komunikaci a vzájemném respektu účinně podporuje pozitivní vztahy mezi účastníky
  vzdělávání.
- V teoretických odborných předmětech vysoká odbornost vyučujících zvyšuje motivac i
  a zájem žáků o studovaný obor.
- Velmi dobré materiální podmínky mají pozitivní dopad na kvalitu vzdělávání žáků,
  především v oblasti odborného vzdělávání.
Slabé stránky a/nebo příležitosti ke zlepšení
- Do výuky byly ojediněle zařazovány aktivity vedoucí k rozvoji kritického myšle ní
  a k cílenému formování postojů žáků. Nebyla uplatňována individualizace a diferenc iace
  učiva vzhledem ke schopnostem a možnostem jednotlivých žáků vyjma výuky v oborech
  vzdělání určených pro žáky se speciálními vzdělávacími potřebami.
- I přes nastavenou strategii práce s žáky ohroženách školním neúspěchem přetrvává
  zvýšená absence žáků v průběhu vzdělávání.
- Vnitřní kontrolní systém neposkytuje vedení školy vždy plnohodnotnou zpětnou vazbu
  a možnost přijetí odpovídajících opatření.


                                           8/10
   Doporučení pro zlepšení činnosti školy
   - Zaměřit další vzdělávání pedagogických pracovníků na téma práce se vzdělávacími cíli
     a podpory kritického myšlení.
   - Zohledňovat individuální potřeby žáků v rámci diferenciace úkolů v průběhu výuky
     jednotlivých předmětů.
   - Individualizovat nastavení opatření v rámci řešení vysoké absence žáků, důsledně je
     realizovat a průběžně vyhodnocovat účinnost těchto opatření.
   - Nastavit funkční kontrolní systém poskytující vedení školy účinnou zpětnou vazbu.
   - Pokračovat v externím testování žáků a přijímání konkrétních opatření, vedoucích ke
     zlepšování průběžných i závěrečných výsledků vzdělávání.


                                     Stanovení lhůty
   Česká školní inspekce v souladu s § 175 odst. 1 školského zákona ukládá řediteli školy
   ve lhůtě do 10 dnů přijmout adekvátní opatření k prevenci nedostatků zjištěných při
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e- podatelnu csi.t@csicr.cz s připojením elektronického podpisu.


              Seznam dokladů, o které se inspekční zjištění opírají
 1.   Školní vzdělávací programy platné ve školním roce 2022/2023
 2.   Plán hospitační činnosti a hospitační záznamy ředitele školy ve školním roce 2022/2023
      (vzorek)
 3.   Rozvrh vyučovacích hodin platný ve školním roce 2022/2023
 4.   Třídní knihy vedené ve školním roce 2022/2023 (vzorek)
 5.   Školní matrika vedená ve školním roce 2022/2023 (vzorek)
 6.   Plán jednání pedagogické rady a zápisy z jednání pedagogické rady vedené ve školním
      roce 2022/2023
 7.   Doklady o dosaženém vzdělání pedagogických pracovníků školy (vzorek)
 8.   Výroční zpráva o činnosti školy za školní rok 2021/2022
 9.   Zápisy z jednání předmětových komisí ve školním roce 2022/2023
10.   Organizace školního roku 2022/2023
11.   Dokumentace žáků se speciálně vzdělávacími potřebami vedená ve školním roce
      2022/2023 (vzorek)
12.   Dokumentace školního poradenského pracoviště ve školním roce 2022/2023
13.   Smlouva o obsahu, rozsahu a podmínkách konání odborného výcviku (vzorek)
14.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2022/2023 (vzorek)
15.   Dokumentace vztahující se k finančním podmínkám školy a zajištění školního stravování
      ve školním roce 2022/2023 (vzorek)


                                             9/10
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Magda Dirgasová, školní inspektorka,
 vedoucí inspekčního týmu
 Mgr. Sylva Kyselová, Ph.D., MBA,
 školní inspektorka

 Ing. Hana Maľarová, školní inspektorka

 Mgr. Šárka Šustková, školní inspektorka

 Ing. Jan Franek, odborník na strojní obory
 vzdělání

 Ing. Klára Kudlíková, kontrolní pracovnice




V Ostravě 9. 6. 2023




                                           10/10
