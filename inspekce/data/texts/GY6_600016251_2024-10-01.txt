                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2005/24-T
                                       Sp. zn. ČŠIT-S-478/24-T


Název                               Gymnázium, Frýdlant nad Ostravicí,
                                    nám. T. G. Masaryka 1260, příspěvková organizace
Sídlo                               Nám. T. G. Masaryka 1260,
                                    739 11 Frýdlant nad Ostravicí
E-mail                              gymfrydl@gymfrydl.cz
IČO                                 00 601 403
Identifikátor                       600 016 251
Právní forma                        příspěvková organizace
Zastupující                         Ing. Petra Schwarzová
Zřizovatel                          Moravskoslezský kraj
Místo inspekční činnosti            Nám. T. G. Masaryka 1260,
                                    739 11 Frýdlant nad Ostravicí
                                    Nám. T. G. Masaryka 1498,
                                    739 11 Frýdlant nad Ostravicí
Inspekční činnost na místě          1. 10. 2024 − 4. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
Inspekční činnost na podnět podle § 174 odst. 6 školského zákona, ve znění pozdějších
předpisů.


                                    Charakteristika
Gymnázium, Frýdlant nad Ostravicí, nám. T. G. Masaryka 1260, příspěvková organizace
(dále „škola“) vykonává činnost střední školy. Ve školním roce 2024/2025 střední škola
vzdělává v 10 třídách celkem 278 žáků, z toho v oboru vzdělání 79-41-K/41 Gymnázium
(čtyřleté) 123 žáků, v oboru vzdělání 79-41-K/61 Gymnázium (šestileté) 164 žáků.
Od poslední inspekční činnosti v roce 2020 se počet žáků i pedagogů školy výrazně
nezměnil. K termínu inspekční činnosti evidovala škola 10 žáků se speciálními vzdělávac ími
potřebami. Školní stravování je zajištěno prostřednictvím jiného poskytovatele.


                         Hodnocení podmínek vzdělávání
Ředitelka školy (dále „ředitelka“) vykonává funkci od února 2013. Na organizac i
a hodnocení vzdělávání se společně s ní podílí zástupkyně ředitelky školy. Delegová ní
kompetencí a povinností na jednotlivé pracovníky je účelné a odpovídá potřebám školy.
Strategické cíle a stanovení podmínek pro jejich dosažení vychází z vlastní analýzy školy,
jsou reálné a odráží se v činnosti školy. Prioritou pro školní rok 2024/2025 je zaměření školy
na rozmanitost jazykového vzdělávání žáků v dimenzi internacionalizace, vzdělává ní
pedagogů na rozvoj kompetencí a osobnostní rozvoj a rozvoj digitálních kompetencí žáků.
Naplňování vytýčených cílů je průběžně sledováno, vyhodnocováno a je součástí aktuálníc h
dokumentů školy. Hospitační činnost je plánována, prováděna průběžně. Doporučení
pedagogům pro zkvalitnění pedagogické práce je podáváno spíše v menší míře. Zatím se
daří jen částečně v oblasti výuky realizovat dostatečně účinné postupy týkající se
sebehodnocení žáků. Ředitelka vytváří podmínky pro další vzdělávání pedagogickýc h
pracovníků a věnuje potřebnou pozornost vlastnímu profesnímu rozvoji. Vzdělávací aktivity
jsou plánovány s ohledem na současné potřeby školy a zohledňují i potřeby a zájmy
vyučujících. Vzájemná spolupráce pedagogů spočívá ve sdílení informací o žácích, výměně
materiálů k výuce, předávání pedagogických zkušeností i inspirac i prostřednictvím
vzájemných hospitací a tandemové výuky. V potřebné míře je orientována také
na vzdělávací výsledky žáků. V červnu školního roku 2023/2024 realizovala škola mezi
zákonnými zástupci, pedagogy i žáky dotazníkové šetření zaměřené na školní klima v rámci
projektu pro zvyšování kvality vzdělávání. Se získanou zpětnou vazbou se v letošním
školním roce pracuje. Poradenské služby ve škole jsou žákům i zákonným zástupcům
poskytovány výchovnou poradkyní a kariérovou poradkyní v jedné osobě a školní
metodičkou prevence. Podpora je účinná, doplněná pravidelnými adaptačními kurzy prvních
ročníků, které jsou zaměřené na vytváření pozitivních vazeb nových třídních kolektivů,
efektivní učení a prosociální chování žáků, kde starší žáci školy přebírají roli mentorů.
Včasná informovanost vyučujících výchovnou poradkyní o vzdělávacích problémech
jednotlivých žáků, dodržování doporučení školských poradenských zařízení a vhodně volené
pedagogické postupy směřují k eliminaci studijních neúspěchů žáků. V případě potřeby
realizované individuální konzultace s vyučujícími v úzké spolupráci s třídními učiteli
a zákonnými zástupci přispívají k podpoře úspěšnosti žáků v průběhu i při ukončování
studia. V oblasti kariérového poradenství pomáhá výchovná poradkyně žákům posledních
ročníků s výběrem volitelných předmětů a následně navazujícího vzdělávání, organizuje
návštěvy veletrhů vzdělávání, upozorňuje na dny otevřených dveří vysokých škol apod.
Nedílnou součástí školního poradenského pracoviště je ve školním roce 2024/2025 školní


                                             2/7
psycholožka, která spolu s učiteli vytváří metodické zázemí pro vedení rozhovorů s rodiči,
rovněž je prostředníkem jejich vzájemné komunikace. Preventivní programy zaměřené
na předcházení rizikovým jevům jsou realizovány systémově v průběhu celého vzdělávac ího
cyklu externistou a průřezově v jednotlivých předmětech. Aktuálně reagují na požadavky
žáků (snížení psychické odolnosti žáků, protidrogová prevence), dále na bezpečí
v kyberprostoru a oblast šikany. Jejich nedílnou součástí jsou aktivity podporující
prosociální chování a zájmy žáků, např. besedy, exkurze, individuální rozhovory,
sociometrické hry. Škola dlouhodobě aktivně spolupracuje s různými externími partnery
např. v oblasti prevence, péče o žáky se speciálními vzdělávacími potřebami, podpory
nadaných žáků, environmentální výchovy a soutěží. Do vzdělávání žáků se pozitivně
promítá zapojení školy do různých projektových aktivit, které např. umožňují mobilitu žáků
a rozvoj jejich jazykových dovedností, účinnou podporu talentovaných žáků, zajištění
technického vybavení a vzdělávání žáků i učitelů v oblasti virtuální reality. Finanční
prostředky z projektových aktivit škola získala a využila na tandemovou výuku, na výuku
rodilým mluvčími, na vzdělávání pedagogů nebo zapojení odborníků z praxe do výuky, což
se pozitivně odráží na výsledcích vzdělávání. Prostorové a materiální podmínky odpovídají
potřebám realizovaných školních vzdělávacích programů. Ředitelka jejich stav průběžně
vyhodnocuje a zlepšuje. Od poslední inspekční činnosti bylo vybudováno zázemí pro
relaxaci žáků, podle možností školy je postupně zlepšováno pracovní prostředí učitelů.
Průběžně byly nakupovány pomůcky pro výuku. V průběhu inspekční činnosti byly učebny
i jejich vybavení účelně využívány. Žáci jsou pravidelně seznamováni s pravidly
bezpečného chování a ochrany zdraví při vzdělávání a souvisejících aktivitách. Převážná
část úrazů ve školním roce 2023/2024, vznikla v hodinách tělesné výchovy při míčovýc h
hrách, z tohoto důvodu kladou učitelé velký důraz na základní dovednosti pro manipulac i
s míčem. Vedení školy provádí její rozbor a přijímá potřebná opatření.


                          Hodnocení průběhu vzdělávání
Průběh vzdělávání byl sledován hospitacemi ve třídách šestiletého a čtyřletého gymná zia,
úroveň výuky byla na nižším i vyšším stupni gymnázia srovnatelná. Výuka probíhala
v příznivé pracovní atmosféře se vstřícným přístupem učitelů a vzájemným respektem.
V průběhu vzdělávání byli vhodně podporováni žáci s hlubším zájmem o daný obor, u žáků
se speciálními vzdělávacími potřebami byly respektovány jejich vzdělávací potřeby obtíže.
Potřebná individuální podpora žákům byla poskytována prostřednictvím asistentů pedagoga.
Zaujetí a odbornost pedagogů účinně napomáhalo zájmu žáků o probíranou učební látku.
Důraz byl kladen nejen na získávání nových vědomostí, nýbrž i na rozvoj gramotností
a praktických dovedností s využití získaných poznatků v reálném životě. Při vzdělávání bylo
účelně uplatňováno široké spektrum forem a metod práce, které umožňovaly vysokou míru
aktivního zapojení žáků. Ve většině sledované výuky byla využita práce ve dvojicích nebo
ve skupině, žáci byli vedeni k vzájemnému předávání zkušeností a rozvíjení jejich
dovedností pracovat, komunikovat a plnit úkoly v týmu. Efektivitu vzdělávání zvyšova la
i účinná práce s chybou. Žáci byli vedeni k práci s informacemi např. z textů, videoukázek,
audionahrávek, učebnic, internetu. Méně byly využity příležitosti předkládat žákům
k výběru úlohy odlišné kognitivní náročnosti nebo vyhledávání informací z různých zdrojů.
Dílčím nedostatkem sledované výuky bylo chybějící sebehodnocení žáků jako součást
ověření dosažení vzdělávacího cíle, nebyly využity příležitosti pro vzájemné hodnocení
žáků. Učitelé ne vždy reflektovali rozdílnou úroveň znalostí a dovedností žáků i odlišné
tempo jejich práce, např. scházející diferenciace zadání úloh podle obtížnosti a četnosti.




                                           3/7
Při vzdělávání v českém jazyce a společenskovědních předmětech navazovalo nové učivo
na již osvojené vědomosti žáků a bylo optimálně propojeno s poznatky z jiných předmětů,
s vlastními zkušenostmi žáků, příklady z regionu i s aktuálním děním ve společnosti. Výklad
učiva byl vhodně podpořen videoukázkami, pracovními listy, texty. Zařazené aktivity byly
zacílené na rozvoj praktických dovedností a čtenářské gramotnosti. V průběhu výuky byly
vytvářeny četné příležitosti k řečovým projevům a prezentaci skupinové práce před třídou.
Výuka cizích jazyků se vyznačovala střídáním činností a efektivním využitím aktivizujíc íc h
prvků. Vedením výuky výhradně v cílovém jazyce učitelé vytvářeli podnětné jazykové
prostředí, žáci prokazovali dobrou úroveň osvojení cizího jazyka. V průběhu vzdělávání byly
rovnoměrně rozvíjeny všechny jazykové kompetence. Gramatické i lexikální učivo bylo
procvičováno účelně při společné i samostatné práci žáků s texty i při nácviku
komunikačních dovedností ve dvojicích. Dostatečný prostor byl vytvářen také v některých
hodinách pro delší samostatné mluvené projevy žáků. Výuka v matematice
a přírodovědných předmětech byla promyšlená a organizačně dobře zvládnutá, zařazené
vzdělávací strategie a postupy odpovídaly charakteru probíraného učiva i potenciálu
a vysoké motivovanosti žáků. Ve většině sledované výuky byl vyváženě zastoupen výklad
nového učiva a procvičování již osvojených znalostí. Důraz byl kladen na rozvoj
matematické gramotnosti, logického myšlení, správné vyjadřování a dodržování
stanovených postupů řešení. Učivo bylo vhodně aplikováno na příkladech z běžného života,
propojeno se zkušenostmi žáků, názornost účinně podpořily žákovské i demonstrační
pokusy, využití didaktické techniky a názorných pomůcek. Různorodá nabídka volitelnýc h
předmětů napříč humanitními i přírodovědnými obory umožňuje žákům rozšiřovat znalosti
a dovednosti v oblastech, ve kterých se chtějí profilovat a rozvíjet své nadání. Žákům je
nabízená pomoc při optimálním výběru volitelného předmětu k podpoře efektivního rozvoje
potenciálu žáků. V průběhu celého školního roku organizuje škola četné aktivity, které
doplňují běžnou výuku, prohlubují znalosti i dovednosti žáků a přispívají k naplnění
stanovených vzdělávacích cílů.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány v jednáních
pedagogické rady. Navazující činnost předmětových komisí se však doposud soustředila
spíše na plánování a organizaci výuky než na jednotné požadavky a kritéria pro klasifik ac i
v předmětech s cílem udržení kvality výuky. Žáci školy dosahují v průběhu vzdělávání velmi
dobrých studijních výsledků. V posledních třech školních letech jsou výsledky žáků
vyrovnané. Zákonní zástupci jsou o výsledcích vzdělávání žáků průběžně informová ni.
K objektivnímu posouzení výsledků vzdělávání se škola zapojuje do externího výběrového
zjišťování výsledků žáků, ve kterém dosahují nadprůměrných výsledků. Zpětnou vazbu
na dosaženou úroveň poskytovaného vzdělávání získává škola rovněž z úspěšnosti žáků
u maturitní zkoušky a při přijímacím řízení k dalšímu studiu. U společné části maturitní
zkoušky dosahovali žáci lepších výsledků než je průměr stejného oboru vzdělání v České
republice. Ve školním roce 2022/2023 a 2023/2024 vykazovali žáci při ukončování
vzdělávání stoprocentní úspěšnost. Zjištěné výsledky jsou analyzovány a využívá ny
k dalšímu směřování vzdělávacího procesu, podle potřeby jsou přijímána adekvátní opatření.
V dalším studiu na vysokých školách pokračuje 100 % absolventů školního roku 2023/2024,
dva žáci v zahraniční vysoké škole. Škole se daří identifikovat nadané a talentované žáky.
Škola získala finanční grant v rámci akreditace Erasmus+ na období 2021 – 2027. Díky
projektu žáci a učitelé realizovali různé formy studijních aktivit v zahraničí. Vybraní žáci
navázali dokonce mj. spolupráci s mezinárodní školou v Indii mimo Evropskou unii. Dále



                                            4/7
pořádají a účastní se jazykových pobytů. Ve spolupráci s mezinárodními školami nabízí
škola nadaným žákům stáže s účastí na odborných přednáškách. V průběhu celého školního
roku jsou žáci motivováni k účasti ve středoškolské odborné činnosti a četných olympiádác h
a soutěžích. Úspěšně reprezentují školu v celostátních soutěžích (např. Juvenes Translatores
- soutěž v překladatelství, literární soutěž, lingvistická, středoškolská odborná činnost)
a další. V rámci pořadatelství Olympiády v českém jazyce a soutěže Náboj Junior dostali
žáci jiných škol příležitost prezentovat své znalosti v oblastech, ve kterých vynikají,
a inspirovat ostatní žáky. Žákovské znalosti a dovednosti jsou rozvíjeny prostřednictvím
nabídky činnosti v různých kroužcích. Škola vytváří také četné příležitosti k rozvoji
sociálních a občanských kompetencí žáků, k podpoře jejich iniciativy a sounáležitos ti
s komunitou města. Žáci aktivně pracují ve studentském parlamentu, vydávají školní časopis
i vystupují s pěveckým sborem. V průběhu vzdělávání jsou žáci zapojováni do preventivníc h
aktivit, které vychází ze zjištěných potřeb školy a jsou tematicky zaměřené na konkrétní
věkové skupiny. Vhodná témata primární prevence jsou začleňována také do výuky
vybraných předmětů. Případné negativní projevy chování žáků jsou řešeny bezodkladně,
škola spolupracuje se zákonnými zástupci a podle potřeby využívá konzultace s externími
pracovníky. Žáci mají k dispozici anonymní schránku důvěry, upřednostňují však možnost
individuálních konzultací s pracovníky školního poradenského pracoviště. Škola infor muje
o své vzdělávací nabídce a aktivitách prostřednictvím webových stránek, sociálních sítí,
organizací „Dnů otevřených dveří“ a v regionálních mediích. Úspěšně se škola prezentuje
při spolupráci se základními, středními a vysokými školami.


                                         Závěry
Vývoj školy
– Škola se zapojila do mezinárodního programu Erasmus+, se získaným finančním grantem
  na období 2021-2027 realizuje jazykové aktivity v zahraničí.
– Od poslední inspekční činnosti ve školním roce 2019/2020 došlo ke zřízení školního
  parlamentu.
– Ve školním roce 2024/2025 působí ve škole školní psycholožka jako poskytovatel
  poradenských služeb.
– Doporučení z minulé inspekční činnosti byla zohledněna částečně. Zařazování
  sebehodnocení a vzájemného hodnocení žáků však doposud není přirozenou součástí
  výuky, chybí efektivní práce s průběžnými i konečnými výsledky vzdělávání na úrovni
  předmětových komisí a diferenciace výuky.
Silné stránky
– Jasně stanovená strategie rozvoje školy je transparentní, vymezuje priority a stanovené
  cíle, které se daří úspěšně postupně realizovat. 1.1
– Vedení školy účelně vyhledává možnosti zapojení do mezinárodních projektů
  a spolupráci s mezinárodními školami, které umožnují zkvalitňovat podmínky a průběh
  výuky. 1.5
– Žáci školy dosahují velmi dobrých výsledků v průběhu vzdělávání i při jeho ukončování,
  jsou úspěšní v externím testování a soutěžích na celostátní i mezinárodní úrovni. 5.2
– Efektivní volba vzdělávacích strategií a zapojení žáků do četných školních
  a mimoškolních aktivit podporuje aktivitu žáků, jako efektivní trávení volného času. 5.3



                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Chybí jednotnost a rovnoměrnost průběžných a konečných výsledků vzdělávání žáků,
  přičemž jsou na ně snižovány nároky. 3.3
– Žáci jsou v nižší míře vedeni k samostatné práci s informacemi z více různých zdrojů,
  k jejich vyhledávání, porovnávání a vyhodnocení, nepracuje se se stanovenými
  výukovými cíli. 4.1
– Sebehodnocení a vzájemné hodnocení je ve výuce nadále uplatňováno jen ojediněle,
  účinnost zavedených opatření se doposud dostatečně neprojevila. 4.2
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovit a sjednotit v předmětových komisích požadavky a kritéria pro hodnocení
  výsledků vzdělávání v předmětech, udržet kvalitu výuky a výsledky žáků, dbát
  na průběžné, rovnoměrné a rovnoprávné posuzování výkonů žáků ve výuce v rámci
  předmětových komisí.
– Vést žáky k práci s informacemi z více různých zdrojů, vytvářet ve výuce podle možností
  více příležitostí pro samostatnou práci žáků s různými typy informačních zdrojů, zaměřit
  se v závěrech hodin na sebereflexi žáků a zhodnocení jejich individuálního pokroku.
– Předávat metodické poznatky a zkušenosti jako zpětnou vazbu učitelům na jejich
  pedagogickou práci.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Dlouhodobý plán rozvoje školy ze dne 20. 12. 2019
 3.   Výroční zpráva o činnosti školy za školní rok 2022/2023
 4.   Plán dalšího vzdělávání pedagogických pracovníků na školní rok 2023/2024
 5.   Plán hospitační činnosti a záznamy ve školním roce 2023/2024 (vzorek)
 6.   Zápisy z jednání předmětových komisí ve školním roce 2023/2024 (vzorek)
 7.   Dokumentace žáků se speciálními vzdělávacími potřebami a preventivní programy
      pro školní rok 2024/2025 (vzorek)



                                            6/7
 8.   Personální dokumentace pedagogických pracovníků (vzorek)
 9.   Školní matrika střední školy vedená ve školním roce 2024/2025 (vzorek)
10.   Plány práce pracovníků školního poradenského pracoviště na školní rok 2024/2025
11.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
12.   Dohoda o zajištění školního stravování včetně příloh č. 1 a 2 ze dne 2. 9.2024


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Ing. Martina Colledani, školní inspektorka
 Mgr. Josef Navrátil, školní inspektor
 Ing. Klára Kudlíková, kontrolní pracovnice
13. 10. 2024




                                         7/7
