                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-829/25-A
                                      Sp. zn. ČŠIA-S-162/25-A


Název                               Škola Kavčí hory - Mateřská škola, Základní škola a
                                    Střední odborná škola služeb, Praha 4, K Sídlišti 840
Sídlo                               K Sídlišti 840, 140 00 Praha 4 - Podolí
E-mail                              skola@ksidlisti.cz
IČO                                 48 134 023
Identifikátor                       600 005 399
Právní forma                        příspěvková organizace
Zastupující                         Mgr. Helena Pondělíčková
Zřizovatel                          Městská část Praha 4
Místo inspekční činnosti            K sídlišti 840, Praha 4
                                    Kaplická 841, Praha 4
Inspekční činnost na místě          11. 3. 2025 − 14. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného mateřskou, základní
a střední školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Právnická osoba Škola Kavčí hory – Mateřská škola, Základní škola a Střední odborná škola
služeb, Praha 4, K Sídlišti 840 (dále „škola“ nebo „instituce“) vykonává činnost mateřské
školy (dále „MŠ“), základní školy (dále „ZŠ“), střední školy (dále „SŠ“), školní družiny
(dále „ŠD“) a školní jídelny.
Vzdělávání je realizováno podle příslušných školních vzdělávacích programů (dále „ŠVP“)
se zaměřením na všestranný sociální a osobnostní rozvoj dětí a žáků. ZŠ poskytuje
vzdělávání žákům 1. až 9. ročníku, zaměřuje se na environmentální výchovu, získávání
praktických dovedností pro životní i profesní orientaci, rozvoj sportovních aktivit,
jazykových a komunikativních dovedností. Od 1. ročníku probíhá výuka anglického jazyka,
od 3. ročníku škola nabízí rozšiřující výuku anglického jazyka, od 6. ročníku možnost
dalšího cizího jazyka (němčina, francouzština, španělština, italština, ruština). Povinně se pak
druhý cizí jazyk vyučuje od 8. ročníku.
SŠ realizuje odborné vzdělávání v oborech Veřejnosprávní činnost a Sociální činnost,
zakončených maturitní zkouškou.
Od posledního inspekčního hodnocení v roce 2018 došlo k navýšení počtu žáků a tříd.
K termínu inspekce se v ZŠ vzdělávalo 387 žáků v 18 třídách, v SŠ 274 žáků v 10 třídách
a v MŠ bylo zapsáno ve třech věkově smíšených třídách a jedné třídě homogenní 112 dětí.
Nejvyšší povolený počet žáků v ZŠ (410) byl využit z 94 %, v SŠ (295) z 93 %, nejvyšší
povolený počet dětí ve MŠ byl zcela naplněn. Zájmové vzdělávání bylo k termínu inspekce
poskytováno 150 účastníkům v 5 odděleních školní družiny.
Škola sídlí ve dvou budovách, je bezbariérová a obě místa poskytovaného vzdělává ní
disponují vlastní školní jídelnu. V rámci regionu představuje ojedinělou vzdělávací instituc i,
v níž došlo ke spojení tří druhů škol v jednom subjektu.
Instituce je fakultní školou Pedagogické, Husitské teologické a nově i Přírodovědecké
fakulty Univerzity Karlovy. Aktivní zapojení do projektu Světová škola dokládá opakované
obhájení tohoto certifikátu.


                          Hodnocení podmínek vzdělávání
Funkční systém řízení vychází z dlouholetého profesního působení ředitelky ve škole a její
kompletní znalosti problematiky polyfunkční instituce. Opírá se o jasně formulova no u
a reálně stanovenou strategii dalšího rozvoje, která reflektuje aktuální stav školy
a zohledňuje společenskou poptávku, trendy i právní změny ve vzdělávání. Prioritou vedení
školy je vytvářet podnětné vzdělávací prostředí pro všechny děti a žáky, podporovat je
během školní docházky a dalšího studia. Koncepci a strategii rozvoje instituce sdílí většina
pedagogů. Dokladem úspěšné realizace koncepčních záměrů jsou např. rozvoj funkčníc h
gramotností – předmět finanční matematika, evaluace a inovace školních vzdělávac íc h
programů (dále „ŠVP“), rozšíření partnerských vztahů, propracovaný efektivní systém
tvorby žákovských portfolií v SŠ, prezentační akce školy a úspěchy dětí a žáků v různých
individuálních projektech v rámci odborných soutěží i průběžná modernizace prostor
budovy školy.
Manažerské schopnosti ředitelky se pozitivně promítají do plánování i funkčně nastavené
organizační struktury. Od poslední inspekční činnosti rozšířené vedení školy (ředitelka, dvě
zástupkyně pro ZŠ a SŠ, nově zástupkyně pro MŠ) tvoří efektivně spolupracující tým
s přesně vymezenými pravomocemi a povinnostmi. Způsob řízení je založen na otevřené
a konstruktivní komunikaci, osobní odpovědnosti pedagogů za plnění pracovních
povinností. Účinnost řídicích mechanismů zvyšují pravidelné porady užšího a rozšířené ho
vedení, porady předmětových orgánů, které zajišťují jak vzájemnou informovanost, tak
i operativní řešení vzniklých problémů. K plynulému přenosu informací mezi jednotlivými


                                             2/10
účastníky vzdělávání napomáhá elektronický informační systém a využívání výukové
platformy. Realizovaný způsob řízení založený na principu rozšířené partnerské spolupráce,
vzájemného respektu a otevřené komunikace všech účastníků vzdělávání se pozitivně
promítá do utváření příznivého pracovního klimatu školy.
Aplikované kontrolní a evaluační mechanismy jsou vzájemně provázané a adekvátně slouží
k vyhodnocování dosažené úrovně vzdělávacího procesu i práce jednotlivých pedagogů.
Hospitační činnost prováděná vedením školy a předsedy předmětových komisí zpravidla
vyúsťuje v konkrétní doporučení ke zlepšení kvality vzdělávání především v oblasti
aktivizačních metod a forem či diferenciace a individualizace výuky. Z inspekční činnosti
vyplynulo, že vyučující v průběhu vzdělávání většinou zmíněné rady respektují a uplatňují.
Zjištění získaná s využitím četných evaluačních nástrojů jsou pravidelně vyhodnocová na,
sdílena na úrovni školy a promítají se do konkrétních opatření. Ta jsou však v některých
případech funkční pouze částečně, např. pedagogická diagnostika v předškolním zaříze ní
není vedena systematicky a s ohledem na záměry pro následnou individuální interve nc i.
Vedení školy vytváří prostor pro sebereflexi, vzájemnou spolupráci pedagogického sboru
a motivuje učitele k dalšímu profesnímu rozvoji. Důležitou zpětnou vazbu o plnění úkolů
a plynulého chodu školy získává vedení v každodenní řídící práci osobním kontaktem
s pedagogy a žáky.
Strategická práce vedení školy se odráží v příznivých personálních podmínkách
umožňujících naplňování školních vzdělávacích programů. Výchovně vzdělávací činnost
zajišťuje sbor 52 pedagogických pracovníků (z toho 5 vychovatelek ŠD, 1 asistentka
pedagoga), téměř polovina pedagogů působí souběžně na ZŠ a SŠ. Pedagogický sbor je
z větší části stabilní s přirozenou obměnou učitelů. Téměř všichni pedagogičtí pracovníci
splňovali zákonné předpoklady odborné kvalifikace, případně si požadované vzdělání
doplňovali příslušným studiem. Nově příchozím a začínajícím pedagogům je poskytována
systematická podpora vedení školy, uvádějícího nebo provázejícího učitele. Společná
setkávání učitelů na různých úrovních pak umožňují výměnu informací o žácích a sdílení
poznatků a zkušeností ze vzdělávacích akcí i výuky. Ředitelka podporuje tandemovou výuku
i vzájemné kolegiální vstupy do výuky. Další vzdělávání pedagogických pracovníků je
zaměřeno na široké spektrum oblastí včetně odborného růstu většiny pedagogů,
organizováno je podle potřeb školy a zájmu učitelů. Ředitelka klade potřebný důraz na svůj
profesní rozvoj.
Kvalitu výchovně vzdělávacího procesu a naplňování koncepčních záměrů pozitivně
ovlivňují dlouhodobě rozvíjené partnerské vztahy. Vedení školy vytváří vhodné podmínky
pro otevřenou komunikaci se zákonnými zástupci dětí a žáků, např. třídní schůzky, tripartity,
individuální konzultace, činnost školské rady, neformální setkávání v průběhu školního roku
včetně pestrých akcí MŠ a ŠD. Žáci ovlivňují některé aspekty výchovně vzdělávac ího
procesu prostřednictvím žákovského a studentského parlamentu (charitativní akce, soutěže,
zlepšování školního prostředí), zároveň se tímto učí demokratickým principům i postojům.
Systematická spolupráce s mnoha profesními partnery, např. soudy, obecní úřady, centra
sociálních služeb, mateřské školy, nadační fondy, zajišťuje sepětí teoretické výuky v SŠ
s praxí, inovaci obsahu učiva i rozvoj odborných dovedností žáků. Zapojení žáků do
projektů, charitativních a humanitárních aktivit cíleně přispívá k prohlubování jejich
měkkých dovedností (např. komunikace, týmová práce, vedení, kreativita). Zároveň zvyšuje
konkurenceschopnost absolventů a jejich uplatnění na trhu práce. Úroveň jazykovýc h
kompetencí žáků je podpořena zapojením do programu Erasmus+. Konstruktivní partnerské
vztahy vytváří vedení školy i se zřizovatelem, který se významně podílí na zlepšování
materiálních podmínek školy a poskytuje podporu i v oblasti řízení organizace. Spolupráce
s dalšími subjekty je efektivně využívána, např. při realizaci primární prevence a k podpoře


                                            3/10
rozšiřujících vzdělávacích i mimoškolních aktivit. Škola se prezentuje mj. i v rámci mediální
výchovy vydáváním časopisu prostřednictvím školního blogu Kavčák, na webu MČ Praha
4 a pravidelným tiskem Almanachu o životě školy.
Vícezdrojové financování školy vytváří optimální podmínky pro naplňování vzdělávac íc h
programů. Ředitelka průběžně vyhodnocuje stav materiálně technického zázemí a zajišťuje
příznivé podmínky pro předškolní, základní, střední i zájmové vzdělávání. Finanční
prostředky k podpoře vzdělávání škola využívá také z různých projektů a doplňkové
činnosti. Podnětné prostředí pro předškolní vzdělávání tvoří dostatek praktických
didaktických pomůcek a široký výběr hraček. Školní zahrada umožňuje dětem relaxaci ve
stinných zákoutích a také jim poskytuje různorodé herní prvky pro rozvoj jejich pohybových
dovedností. Negativním zjištěním je ale nedostatečný počet dětských stolů a židlí, které by
svou velikostí odpovídaly vzrůstovým požadavkům zejména nejmenších dětí. Od minulé
inspekční činnosti škola efektivně investovala např. do modernizace odborných učeben
včetně materiálního vybavení učebny pro obor Sociální péče, zlepšilo se vybavení školy
informačními a komunikačními technologiemi (interaktivní tabule, dataprojektory, počítače
do PC učebny, mobilní učebny notebooků a tabletů, 3D brýle, 3D tiskárna). K rozvoji
praktických dovedností žáků slouží cvičná kuchyňka, pracovna výtvarné výchovy
a keramiky. Velmi dobré podmínky jsou vytvořeny pro výuku tělesné výchovy. Venkovní
lavice a stoly umožňují realizovat netradiční výuku i mimo školní třídu. Škola vyhlás ila
úspěšnou výzvu „Sportuj o přestávce“, na chodbách instalovala bezpečné sportovní
pomůcky umožňující pohybové aktivity (fotbálek, volejbal, skákací panák). Stravování dětí
a žáků je zajištěno vlastní školní jídelnou v souladu se zdravým životním stylem. K zajištění
bezpečnosti žáků u hlavního vchodu do budovy školy slouží vrátnice s celodenním
personálním obsazením. Vstup do MŠ je zabezpečen elektronicky.


                          Hodnocení průběhu vzdělávání
Ve všech třídách MŠ je vzdělávání provázeno přívětivou atmosférou. Po ranním příchodu
měly děti k dispozici tematicky zaměřenou nabídku nebo možnost volné zábavy. Děti
využívaly zejména konstruktivní a námětové hry. Společná ranní posezení byla vedena
vhodným způsobem, poskytla dětem dostatečný prostor pro samostatný mluvní projev,
vyjádření vlastních názorů nebo pocitů. Učitelky pokládaly otevřené otázky, které děti vedly
k chápání souvislostí i k prohlubování prosociálního cítění. Pohybové aktivity naplnily svůj
zdravotně preventivní účel, měly většinou dostatečnou dynamiku a správnou strukturu.
Hlavní řízené činnosti byly pečlivě připravené, vycházely z aktuálního tematického bloku.
Učitelky pokládaly otevřené otázky, které upevňovaly získané znalosti, vedly děti k chápání
souvislostí. Rozvíjely např. předmatematické představy, logické uvažování, vyvozování či
fantazii. Přínosné bylo preventivní orofaciální cvičení i vedení dětí ke spolupráci a dohodě.
Některým učitelkám se dařila i kvalitní zpětná vazba nebo vedení dětí k sebehodnocení.
Ve věkově smíšených třídách však nadměrná frontální organizace neumožňovala plné
zaujetí všech dětí, což v některých případech vedlo ke ztrátě jejich zájmu nebo pozornosti.
V některých třídách nebyl k dispozici sedací nábytek odpovídající velikosti dětí, což vedlo
k nestabilnímu sedu.
Společným znakem sledované výuky v ZŠ byla příznivá pracovní atmosféra založená na
vzájemném respektu a dodržování předem dohodnutých pravidel. Většina vyučovac íc h
hodin na prvním i druhém stupni se vyznačovala promyšlenou stavbou s využitím různých
vzdělávacích strategií, přirozeným střídáním činností a vhodnou motivací např.
brainstorming, diskuse, role-play. Vedle tradičních metod a forem výuky (výklad, řízený


                                            4/10
rozhovor) učitelé často využívali formy činnostního učení, metody kritického myšlení či
prvky problémového nebo prožitkového učení. V části sledované výuky také vyučujíc í
zdařile aplikovali metody a formy práce, které umožňovaly žákům seberealizaci, rozvíje ly
jejich fantazii, tvořivost či zručnost. Účinnost vzdělávání podporovala přímá práce žáků
s interaktivní tabulí či tablety, využití didaktických pomůcek, zařazování mezipředměto výc h
vazeb a využívání zkušeností žáků. Mnohdy byla výuka zaměřena nejen na cíle kognitivní,
ale i cíle směřující k osobnostně-sociálnímu růstu a podpoře postojů (náboženství, výchova
k občanství). Vyučující respektovali u žáků mladšího školního věku zásady psychohygie ny
a vhodně zařazovali pohybové a relaxační prvky. S pedagogickým taktem byla zařazena
práce s chybou jako prostředkem k hledání a pochopení problému. Často využíva ná
skupinová práce nebo práce ve dvojicích vedla žáky ke kooperaci a rozvíjela jejich sociální
a komunikativní dovednosti. Pedagogové vhodně využívali motivační funkci formativního
hodnocení, formou pochvaly a povzbuzení oceňovali dílčí pokrok. Dostatek příležitostí byl
pro samostatnou práci žáků i na jejich dotazy.
Využívání prvků sebereflexe v průběhu výuky vedlo žáky ke zhodnocení míry dosažených
znalostí a současně je motivovalo k dalšímu učení. Při četných konkrétních komunikač níc h
situacích ve výuce cizích jazyků uplatnili znalost správných gramatických struktur
a tematické slovní zásoby. Nesprávná výslovnost byla důsledně korigována, výuka byla
vedena převážně v cílovém jazyce. Především na druhém stupni žáci prokazovali pokročilé
čtenářské kompetence vycházející z prožitkového učení a provázanosti osvojených znalostí
s reflexí vlastní čtenářské zkušenosti
Sledovaná výuka teoretických a všeobecně vzdělávacích předmětů ve SŠ byla vzhledem ke
zvoleným postupům výuky z větší části efektivní. Stanovené vzdělávací cíle byly
zaměřeny na upevnění vědomostí a dovedností, opakování učiva, ve vyšších ročnících
směřovaly k intenzivní přípravě na maturitní zkoušku. Téměř všechny navštívené hodiny
měly promyšlenou strukturu s jasným stanovením cíle a tématu, byly organizačně dobře
připraveny a zvládnuty. Učitelé zpravidla vyváženě uplatnili jak předávání hotových
poznatků, tak i možnost samostatného uvažování žáků a uvědomění si vzájemnýc h
souvislostí, žáci byli vedeni k odvozování nových vztahů s využitím dosavadních znalostí
včetně interdisciplinárních přesahů. Převládal frontální způsob výuky kombinova ný
nejčastěji řízeným rozhovorem a samostatnou prací žáků, v některých hodinách byly
efektivně využity také kooperativní formy práce, které vhodně podporovaly rozvoj
sociálních kompetencí žáků. V odborném vzdělávání učitelé cíleně propojovali učivo
v širších souvislostech a vedli žáky k pochopení vzájemných vztahů, k logickému
uvažování, k cílené přípravě na profilovou maturitní zkoušku. Žáci se aktivně zapojovali, na
vysoké úrovni používali odbornou terminologii, využili chybu při učení, sebehodnocení
i vrstevnické hodnocení. Všichni žáci projevovali schopnost uplatnit probírané jevy při
zpracovávání svých portfolií, dokládajících vysokou úroveň jejich odborných kompetencí.
Vyučující jim poskytovali efektivní zpětnou vazbu využitelnou v jejich další práci.
Kvalitu výuky v části sledovaných hodin v ZŠ a SŠ snižovaly některé dílčí metodické
a didaktické nedostatky (např. předimenzovanost činností, časové a organizační rozložení
vyučovací hodiny). Monotematičnost a nepřiměřená délka některých činností se pak
projevily nižší dynamikou výuky a poklesem zájmu žáků o probírané učivo. V rámci
hospitované výuky pouze někteří vyučující diferencovali zadané úkoly s ohledem na
rozdílné pracovní tempo a individuální možnosti žáků, např. různá četnost a obtížnost
zadaných úkolů. Nedostatkem části sledovaných hodin byla absence shrnutí učiva v závěru
vyučovací hodiny, a tím i ověření splnění vzdělávacího cíle. U některých vyučujících byla
zaznamenána i nižší míra jazykové kultury ve vyučování a používání nespisovné češtiny.



                                            5/10
Průběh vzdělávání doplňují další školní i mimoškolní aktivity, které podporují týmovou
spolupráci a přispívají k rozvoji klíčových kompetencí žáků např. sportovní kurzy, exkurze,
kulturní akce.
Vzdělávací program MŠ a ŠD také doplňují rozmanité kroužky a aktivity, které přispívají
k přirozenému vývoji dovedností nebo zájmů dětí i žáků a motivují je k aktivnímu trávení
volného času.


                         Hodnocení výsledků vzdělávání
Výsledky vzdělávání jsou v MŠ na požadované úrovni. Děti jsou aktivní a respektují
pravidla soužití. Dovedou reagovat na pokyny učitelek a samostatně komuniko vat.
Při činnostech se dokážou soustředit a přiměřeně kooperovat s kamarády, uklízí po sobě
hračky, vzájemně si pomáhají. Ve vztazích mezi učitelkami a dětmi panuje vlídná atmosféra.
Vedení pedagogické diagnostiky se od předchozí inspekční činnosti zlepšilo ve frekvenci
prováděných záznamů, nedostatečné však zůstalo v absenci vyvozování záměrů pro další
individuální intervenci. Zpravidla pouze zaznamenaný popis osobnosti dítěte bez
konkrétního záměrů v pedagogické diagnostice tak snižuje možnosti optimální podpory dětí.
Jasně stanovená pravidla hodnocení výsledků vzdělávání, důraz na jejich dodržování,
systematická práce pedagogů i efektivně nastavený poradenský systém pozitivně ovlivňuje
převažující úspěchy v průběhu základního i středního vzdělávání.
Kontinuální naplňování preventivně výchovných cílů na úrovni školy a zejména posilová ní
příznivého vzdělávacího prostředí je realizováno mj. i v rámci rozšířeného školního
poradenského pracoviště - Centrum poradenských služeb. Od předchozí inspekční činnosti
se rozšířilo o další pracovníky (druhá školní psycholožka, koordinátor pro vzdělávání žáků-
cizinců). Systémová opatření v rámci otevřeného vzdělávacího prostředí vytváří příznivé
podmínky pro práci se žáky se speciálně vzdělávacími potřebami a odlišným mateřským
jazykem (dále „SVP“ a „OMJ“). Efektivní podpora těchto žáků je zajišťována včasnou
identifikací jejich potřeb, prostřednictvím dobře nastavených a realizovaných podpůrných
opatření i spoluprací poradenského týmu s pedagogy. Nastavený systém umožňuje pružně
reagovat na zjištěné problémy žáků a správně zaměřit preventivní vzdělávací strategie.
V úzké spolupráci se školskými poradenskými zařízeními i zákonnými zástupci jsou
zpracovány a realizovány individuální vzdělávací plány, pro žáky ohrožené školním
neúspěchem plány pedagogické podpory, které jsou pravidelně vyhodnocovány. Pro žáky se
SVP je vhodně zařazena příprava na vyučování, pedagogická intervence, reedukace
specifických poruch učení a doučování. Vyhodnocování účinnosti podpůrných opatření je
efektivně realizováno prostřednictvím pravidelných schůzek společně s vedením školy
a průběžnou analýzou vzdělávacích výsledků. Školní psycholožk y v indikova nýc h
případech individuálně pracují se žáky s výchovnými obtížemi, zákonným zástupcům
poskytují konzultace, poradenské služby a poskytují metodickou podporu pedagogům
v oblasti vedení třídních kolektivů. Školní metodici prevence zajišťují pomoc při všech
formách rizikového chování dětí a žáků, při posilování odolnosti žáků vůči riziko vé mu
chování (šikana, kyberšikana, záškoláctví, kouření, nezdravé vztahy v kolektivu,
prospěchové problémy), zabývají se problematikou předcházení školnímu neúspěchu
i předčasných odchodů ze studia na SŠ, bezpečným klimatem školy (wellbeing žáků
i zaměstnanců). V rámci kariérového poradenství (v 7. a 8. ročníku předmět Svět práce)
škola spolupracuje s Informačníma poradenským střediskem při Úřadu práce hl. m. Prahy
(exkurze a poradenství), navštěvuje veletrh středních škol Schola Pragensis.



                                           6/10
Individuální i celkové výsledky vzdělávání žáků jsou pravidelně projednávány na jednáních
pedagogické rady i v rámci metodických orgánů. Ke sledování dosažené míry osvojených
znalostí a dovedností základního vzdělávání škola využívá standardní nástroje, např.
písemné a ústní zkoušení včetně žákovské práce během výuky nebo projektového
vyučování. Škola realizuje u žáků 9. ročníku ZŠ klauzurní práci v anglickém jazyce (rozvoj
prezentačních dovedností v cizím jazyce), u žáků 1. ročníků SŠ test ověřující jazykové
kompetence žáků pro rozdělení do výukových skupin podle dosažené úrovně. Skupiny jsou
v průběhu vzdělávání prostupné na základě jazykových schopností a dovedností žáků.
U žáků SŠ hodnotí škola také učební a souvislé praxe, cvičné didaktické testy a žákovská
portfolia. K ověřování naplňování očekávaných výstupů ŠVP využívá i externí testování. Ze
závěrů výběrového zjišťování ČŠI ve sledovaném období dvou školních let vyplývá, že
výsledky žáků ZŠ i SŠ jsou v různých testovaných oblastech různorodé, žáci dosáhli např.
v přírodovědné gramotnosti podprůměrných výsledků, v českém jazyce a čtenářské
gramotnosti výborných.
Škola věnuje pozornost adaptaci žáků prvních ročníků na nové školní prostředí (včetně
tradiční přípravky pro prvňáčky), což dokládají jejich vzdělávací výsledky cíleně zaměřené
na podporu motivace k učení. Důraz je kladen zejména na nastavení a dodržování
pravidel, vytvoření bezpečného prostoru a na dostatečnou nabídku mimoškolních aktivit pro
žáky. Z analýzy prospěchu žáků vyplývá, že při přechodu z prvního na druhý stupeň
nedochází k výraznějšímu zhoršení prospěchu žáků, mírně se zvyšuje náročnost vyučujíc íc h
některých přírodovědných předmětů. Pouze jednotky žáků pátých a sedmých tříd odchází na
gymnázia, z deváté třídy pak nejčastěji na gymnázia a střední odborné i umělecké školy.
Stabilní je počet žáků SŠ prospívajících s vyznamenáním (v průměru 10 %), neprospívají
pouze jednotlivci. Podíl žáků SŠ s uzavřenou klasifikací do 30. 6. se pohybuje v průměru
okolo 93 %. Z analýzy vybraného vzorku výsledků vzdělávání vyplývá, že podpora žáků se
SVP a OMJ na ZŠ i SŠ je většinou efektivní. Jejich vzdělávací výsledky jsou srovnatelné
s průměrným prospěchem žáků třídy, ve které se vzdělávají.
Dokladem systematické práce třídních učitelů ZŠ i SŠ a správně nastavených pravidel
omlouvání nepřítomnosti žáků je nízká absence a nulová neomluvená absence na žáka.
Kázeňská opatření jsou ukládána uvážlivě v souladu s nastavenými pravidly. Výraznějš í
motivační charakter mají pochvaly a ocenění, která převažují nad počtem kázeňských
opatření.
Výsledky žáků při ukončování vzdělávání SŠ vesměs korespondují s jejich hodnocením
v průběhu studia. Výsledky žáků ve společné části maturitní zkoušky (dále „MZ“) vykazují
od posledního inspekčního hodnocení v roce 2018 zlepšující se tendenci. Škole se daří
zvyšovat i podíl žáků konajících MZ. Výjimku tvoří školní rok 2023/2024, kdy čtyři žáci
neukončili řádně studium a MZ nekonali. V období posledních třech školních let neprospěli
v MZ pouze jednotlivci. Úspěšnost žáků byla ve sledovaném období v dílčích zkouškách
společné části maturitní zkoušky (český a anglický jazyk) srovnatelná nebo mírně nižší, než
je průměrná úspěšnost žáků daného oboru v celorepublikovém srovnání. Žáci (jednotlivc i)
konající zkoušku z matematiky neuspěli. Oba obory vzdělání dosahují srovnatelné výsledky.
Z analýzy výsledků vzdělávání také vyplývá, že ve školním roce 2023/2024 ukončilo řádný
cyklus vzdělávání v průměru 66 % žáků oboru Veřejnosprávní činnost a 80 % žáků oboru
Sociální činnost. Vzdělávání předčasně ukončili žáci přijatí s nižšími studijními
předpoklady.
Rozvoj nadání žáků je podporován jejich zapojením do různých typů školních projektů,
zájmových aktivit či soutěží a olympiád. Zdravý životní styl dětí a žáků podporuje škola
realizací sportovních aktivit, př. ozdravné, adaptační akce, sportovní kroužky, tematické



                                           7/10
výlety, sportovní přestávky. Efektivní naplňování profilu absolventa SŠ a výbornou úroveň
osvojených praktických kompetencí žáků dokládají u obou oborů nadstandardně zpracovaná
žákovská portfolia umožňující žákům úspěšné absolvování praktické MZ. Většina žáků po
absolvování studia nachází uplatnění v odborných firmách, třetina žáků pokračuje v dalším
studiu na vyšších odborných i vysokých školách.


                                         Závěry
Vývoj školy:
– od posledního inspekčního hodnocení v roce 2018 došlo k nárůstu počtu tříd ZŠ
  a celkového počtu žáků,
– tým vedení školy byl posílen o pozici zástupkyně pro MŠ,
– pravidelná evaluace koncepce rozvoje školy a dalších činností vede k přijímá ní
  konkrétních opatření k prohlubování kvality vzdělávání,
– zkvalitnilo se materiálně technické zázemí pro výuku.
Silné stránky
– koncepční a funkční řízení školy ve všech oblastech činnosti školy reflektující potřeby
  instituce tj. spojení tří škol (1.1)
– partnerské vztahy školy realizované na různých úrovních podporují naplňování koncepce
  školy, vytvářejí podmínky pro odborný růst žáků ZŠ i SŠ, profesní růst učitelů,
  zkvalitňování činnosti školy a současně umožňují reagovat na reálné celospolečenské
  potřeby včetně trhu práce (1.5)
– vstřícná atmosféra v průběhu vzdělávání s respektujícím přístupem při komunikac i
  vyučujících se žáky (2.2)
– systematický rozvoj materiálně-technického zázemí školy umožňuje kvalitní realizac i
  všech vzdělávacích programů (2.4)
– efektivní organizace vzdělávacího procesu v ZŠ (4.2)
– podpora rozvoje odborných kompetencí žáků SŠ propojováním teoretických poznatků
  s jejich využitím v praxi a kvalitní realizací praktického vyučování (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– ve výuce některých předmětů ZŠ i SŠ méně efektivní časové a organizační rozvržení
  činností, nižší míra využití aktivizujících metod, kooperativních forem či průběžné
  evaluace, méně účinný přínos didaktických závěrů pro závěrečnou reflexi výuky (4.2)
–   nižší míra individualizace vzdělávacích strategií a zohledňování žáků ve výuce ZŠ i SŠ
    vzhledem k jejich potřebám a rozdílným předpokladům (4.3)
– záznamy pedagogické diagnostiky v MŠ ve většině případů neobsahují záměry pro další
  individuální intervenci, ani metody vedoucí k jejich dosažení (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                           8/10
Doporučení pro zlepšení činnosti školy
– lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle, zvýšit míru diferenciace a individualizace výuky
  s ohledem na rozdílné studijní předpoklady žáků a odlišné tempo jejich práce ve výuce,
– při vedení pedagogické diagnostiky systematicky zaznamenávat rozvoj dítěte podle jeho
  individuálních pokroků, vyvozovat konkrétní záměry pro jeho osobnostní růst, realizo vat
  účelnou grafomotorickou prevenci,
– využívat dětské stoly a židle, které zohledňují skutečné vzrůstové požadavky dětí.



                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Potvrzení ve funkci ředitelky školy s účinností od 1. 8. 2019
 2.   Školní vzdělávací program pro mateřskou školu platný k termínu inspekční činnosti
 3.   Školní vzdělávací program pro základní vzdělávání s motivačním názvem „Optimá lní
      škola“ platný k termínu inspekční činnosti
 4.   Školní vzdělávací programy pro obory vzdělání Veřejnosprávní činnost a Sociální
      činnost platné k termínu inspekční činnosti
 5.   Školní vzdělávací program školní družiny platný k termínu inspekční činnosti
 6.   Školní řády platné k termínu inspekční činnosti
 7.   Vnitřní řád školní družiny platný k termínu inspekční činnosti
 8.   Výroční zpráva o činnosti školy za školní rok 2023/2024
 9.   Přehled o dalším vzdělávání pedagogů ve školních letech 2023/2024 a 2024/2025
      k termínu inspekční činnosti
10.   Hospitační záznamy vedení školy realizované         ve školních letech 2023/2024
      a 2024/2025 k termínu inspekční činnosti
11.   Rozvrh vyučovacích hodin platný ve školním roce 2024/2025 k termínu inspekční
      činnosti
12.   Záznamy z pedagogických rad vedené ve školních letech 2023/2024 a 2024/2025
      k termínu inspekční činnosti




                                           9/10
13.   Záznamy pedagogické diagnostiky vedené ve školním roce 2024/2025 k termínu
      inspekční činnosti
14.   Portfolio výchovného poradce a metodika prevence vedené k termínu inspekční
      činnosti
15.   Podklady k finančním podmínkám školy


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Ing. Stanislava Grundová, školní inspektorka
 Mgr. Iva Hlásenská, školní inspektorka
 Mgr. Martina Nováková, školní inspektorka
 Bc. Jitka Mladenova, školní inspektorka
 Bc. Veronika Vaněčková, Dis., školní inspektorka
 Ing. Dana Dalešická, kontrolní pracovnice


4. 4. 2025




                                        10/10
