CSI0X00BC1RS
Počet listů: 12




                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIK-302/23-K


Název                                Střední pedagogická škola, gymnázium a vyšší odborná
                                     škola Karlovy Vary, příspěvková organizace
Sídlo                                Lidická 455/40, 360 01 Karlovy Vary
E-mail                               info@pedgym-kv.cz
IČO                                  49 753 789
Identifikátor                        600 009 122
Právní forma                         příspěvková organizace
Zastupující                          Mgr. Bohuslav Peroutka
Zřizovatel                           Karlovarský kraj
Místo inspekční činnosti             Lidická 455/40, Karlovy Vary
Inspekční činnost na místě           14., 17. – 19. 4. a 21. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) zákona č. 561/2004 Sb., o předškolním,
základním, středním a vyšším odborném a jiném vzdělávání ve znění pozdějších předpisů
(školský zákon), zjišťování a hodnocení podmínek, průběhu a výsledků vzdělávání podle
příslušných školních vzdělávacích programů a akreditovaných vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.
                                  Charakteristika
Střední pedagogická škola, gymnázium a vyšší odborná škola Karlovy Vary, příspěvková
organizace (dále „škola“) vykonává činnost střední školy a vyšší odborné školy.
Škola poskytuje střední vzdělávání ve čtyřech oborech vzdělání s maturitní zkouškou
v denní formě vzdělávání: 79-41-K/41 Gymnázium, 75-31-M/01 Předškolní a mimoško lní
pedagogika, 75-41-M/01 Sociální činnost a 78-42-M/03 Pedagogické lyceum. V oboru
vzdělání Gymnázium škola upustila od zaměření na esteticko výchovné předměty a
ponechala pouze zaměření na tělesnou výchovu. V souladu s požadavky zřizovatele a
pracovního trhu zřizuje škola v oboru vzdělání Předškolní a mimoškolní pedagogika dvě
třídy v ročníku.
K datu inspekční činnosti škola evidovala v 19 třídách střední školy 587 žáků, z toho se
nejvíce žáků vzdělává v oboru Předškolní a mimoškolní pedagogika (230 žáků v sedmi
třídách), po 113 žácích evidují obory Gymnázium a Sociální činnost, 131 žáků se vzdělává
v oboru Pedagogické lyceum. Ke stejnému datu eviduje škola 38 žáků se speciálními
vzdělávacími potřebami, nejvíce z nich (19 žáků) se vzdělává v oboru Předškolní a
mimoškolní pedagogika. Ve škole se vzdělává pět žáků s odlišným mateřským jazykem.
Škola poskytuje od školního roku 2022/2023 vyšší odborné vzdělávání v oboru vzdělání
75-31-N/03 Předškolní a mimoškolní pedagogika. K datu inspekční činnosti se v prvním
ročníku vzdělávalo 25 studentů v jedné studijní skupině formou dálkového studia. Škola od
školního roku 2021/2022 nevzdělává studenty v akreditovaném programu Sociální
pedagogika.
Stravování žáků a studentů je zajištěno v jiném právním subjektu v blízkosti školy.
V budově školy je umístěn bufet, ve kterém si žáci i studenti mohou zakoupit občerstvení,
k zakoupení nápojů slouží nápojový automat.
Aktuální informace o činnosti školy a základní dokumenty jsou dostupné na webových
stránkách www.pedgym-kv.cz.


                        Hodnocení podmínek vzdělávání
Ředitel školy zpracoval koncepci školy, která vychází z vlastního hodnocení silných a
slabých stránek školy. Na základě tohoto hodnocení zaměřil koncepci školy především na
modernizaci a zlepšování materiálních podmínek pro vzdělávání a práci pedagogů, jak
v oblasti modernizace učeben, tak v oblasti vybavení prostředky informačních technologií.
Dalším cílem je postupná generační obměna pedagogického sboru a možnost navyšová ní
počtu hodin, kdy budou žáci za účelem zvyšování kvality výuky vzděláváni v menších
skupinách. Naplňování cílů koncepce vedení školy průběžně vyhodnocuje. Škola vykazuje
vyšší počet přespočetných hodin, což z hlediska personálních podmínek ztěžuje záměr
realizovat výuku v menších skupinách a umožnit tak pedagogům ve větší míře reagovat na
vzdělávací potřeby žáků. Reálný dopad nastavené koncepce do zvyšování kvality vzdělává ní
je však umenšen tím, že koncepce školy jen v omezené míře reaguje na nárůst počtu žáků a
změnu vzdělávacího oboru vyššího odborného vzdělávání a jen okrajově se zabývá
zkvalitňováním výchovně-vzdělávacího procesu, či formálním nastavením přenosu
informací o průběhu vzdělávání a vyhodnocování výsledků vzdělávání žáků.
Škola v souladu se záměry zřizovatele začala ve školním roce 2022/2023 vzdělávat studenty
v prvním ročníku akreditovaného programu Předškolní a mimoškolní pedagogika, nejprve
v denní, posléze v dálkové formě vzdělávání. Vzhledem k velkému úbytku počtu studentů


                                          2/12
v průběhu školního roku a malému počtu zájemců o studium rozhodl ředitel školy nepřijímat
v dalším školním roce studenty do žádné formy studia.
Při přijímání žáků ke střednímu vzdělávání a studentů k vyššímu odbornému vzdělává ní
zajišťuje škola rovný přístup, pro přijímání uchazečů do prvního ročníku všech
realizovaných oborů vzdělání má nastavená kritéria. Pro obory středního vzdělání
Gymnázium a Předškolní a mimoškolní pedagogika je součástí přijímacího řízení školní
přijímací zkouška; od předchozí inspekční činnosti v roce 2016 škola přijala opatření a
upravila kritéria pro školní přijímací zkoušku výše jmenovaných oborů v souladu s právními
předpisy. V kritériích pro tuto zkoušku stanovuje její obsah včetně bodového hodnocení.
Podmínky pro dosažení odpovídajícího bodového ohodnocení mají vyučující k dispozic i
v průběhu vyhodnocování přijímacího řízení, součástí veřejně přístupných kritérií
přijímacího řízení však nejsou. Takto nastavené podmínky představují riziko vzhlede m
k transparentnosti přijímacího řízení. Pro zvýšení úspěšnosti při přijímacím řízení do
prvního ročníku středního vzdělávání škola nabízí uchazečům o přijetí možnost vyzkoušet
si předem obdobu přijímacích zkoušek formou ilustračních testů ve škole či využitím
mobilní testovací aplikace. Škole se dlouhodobě daří naplňovat všechny obory středního
vzdělání.
Ředitel nastavil organizační strukturu školy, jednotlivým členům vedení školy stanovil
oblasti jejich působení a rozdělil kompetence. Od předchozí inspekční činnosti došlo
k výraznému navýšení počtu žáků a studentů školy a s tím souvisejícímu navýšení počtu tříd
i pedagogů, tato skutečnost se však promítla do organizační struktury školy jen zčásti. Ve
škole není zcela zajištěna koordinace jednotlivých oborů a skupin předmětů, což se projevuje
např. v nesystematické práci s výsledky vzdělávání, nedostatečný monitoring podmínek a
průběhu vzdělávání ve škole se odráží také v dílčích nedostatcích ve školních vzdělávac íc h
programech. Součástí organizační struktury jsou předmětové komise pro jednotlivé
vzdělávací oblasti střední školy i vyšší odborné školy, rozsah jejich činností však není jasně
vymezen. Předmětové komise zajišťují a hodnotí průběh vzdělávání zejména
prostřednictvím tematických plánů, nastavují váhy průběžného hodnocení a zabezpečují
organizaci akcí školy. Předmětové komise odborných předmětů se zabývají přípravou a
hodnocením průběhu učebních a odborných praxí, praktických maturitních zkoušek a
zkoušek v průběhu období ve vyšší odborné škole. Jen v omezené míře se však zabývají
hodnocením vzdělávacích výsledků skupin oborů vzdělání nebo ročníků, nedostatečný je
přenos informací o možnostech a potřebách žáků a studentů, případně jejich selhávání, který
by vedl k větší diferenciaci práce v hodinách, k lepšímu a efektivnějšímu využití jejich
vzdělávacího potenciálu a k podpoře žáků a studentů, kteří nedosahují očekávaných
vzdělávacích výsledků. Předmětové komise se jen v některých případech zabývají
zaváděním inovativních metod výuky, sdílením poznatků z dalšího vzdělávání pedagogů a
reflexí jejich využívání. Nezabývají se souladem vlastního průběhu vzdělává ní
s naplňováním výstupů školních vzdělávacích programů, což svědčí o nedostatečné
identifikaci pedagogů a vedení školy s těmito vzdělávacími programy. Nastavení činnosti
předmětových komisí je spíše formální, pro zkvalitňování výuky je přínosné jen částečně.
Ve škole tak nejsou nastavené dostatečné kontrolní mechanismy, které by zajišťova ly
kontinuitu a kvalitu vzdělávání v jednotlivých oborech vzdělání i vzdělávacích oblastech
všeobecně vzdělávacích předmětů.
Vzdělávání žáků a studentů zajišťuje téměř plně kvalifikovaný pedagogický sbor, ve kterém
došlo od předchozí inspekční činnosti k částečné obměně. Přestože se v případě některých
pedagogů jedná o vyučující s žádnou nebo minimální praxí, ředitel školy nenastavil systém
podpory pro jejich plynulé zapojení do vzdělávacího procesu. Začínající učitelé tak většinou
spolupracují s předsedy předmětových komisí nebo učiteli stejného předmětu, aniž by jejich


                                            3/12
spolupráce měla vymezené kompetence a odpovědnosti. Míra této spolupráce a identifikace
s koncepcí školy se tak odvíjí od jejich osobního nastavení, což může být rizikem pro jejich
efektivní zapojení do průběhu vzdělávání ve škole.
Ředitel školy vypracoval plán dalšího vzdělávání pedagogických pracovníků, který cílí
především na zdokonalování dovedností pedagogů ve využívání prostředků informač níc h
technologií ve výuce, dalšími tématy jsou revize školních vzdělávacích programů, realizace
jednotné přijímací zkoušky a maturitních zkoušek. Četnost a témata dalšího vzdělávání si
vyučující volí dle svého zájmu. Pro sledování kvality vzdělávacího procesu vedení školy
realizuje hospitace napříč všemi obory vzdělání, ke sledovaným hodinám poskytuje
pedagogům zpětnou vazbu. Hodnocení efektivity použitých metod a forem práce případně
implementaci poznatků z dalšího vzdělávání však provádí pouze v rámci individuálníc h
rozhovorů s učiteli, získané údaje nevyužívá ke stanovení jednotné strategie pro zlepšování
vzdělávacího procesu.
Škola vytváří podmínky pro vzdělávání žáků provozujících sport na výkonnostní a vrcholové
úrovni, komunikace se sportovními kluby směřuje k nastavení podmínek pro vzdělává ní
žáků tak, aby i přes náročnost sportovního nasazení žáci dokázali splnit studijní povinnos ti.
Škola toleruje vyšší absenci žáků, pro nastavení individuální podpory v jednotlivýc h
předmětech však nejsou stanovena jednotná pravidla. Systém organizace výuky tak
umožňuje sladit teoretické vyučování se sportovním tréninkem a závodní činností žáků jen
zčásti.
Škola spolupracuje se širokým spektrem sociálních partnerů (mateřské školy, stacionáře,
nízkoprahová zařízení, charita, speciální školy apod.) Spolupráci využívá k realizac i
odborných i učebních praxí, žáci tak mohou uplatnit teoretické znalosti v reálném prostředí.
Žáci školy se seznamují s běžnými pracovními postupy daných zařízení a napomáhají
s organizací mimořádných aktivit, čímž dochází k rozvoji jejich sociálních kompetencí.
Škola zlepšuje podmínky pro vzdělávání žáků i studentů. V budově školy postupně dochází
k rekonstrukci a modernizaci učeben i vybavení. Výraznou obnovu prostředků informač níc h
technologií škola realizovala s využitím rozvojových programů. Škola disponuje vhodnými
prostory a vybavením pro oblast odborného zaměření v dramatické, hudební a výtvarné
výchově – minigalerie pro realizaci výstav žákovských prací, divadelní prostory s jevištěm,
výtvarná dílna s keramickou pecí. Pro výuku tělesné výchovy škola zrekonstruova la
venkovní sportoviště. Ve vestibulu školy jsou umístěny elektronické informační panely,
které umožňují okamžitý přenos důležitých informací všem účastníkům vzdělávání či
případným návštěvníkům školy.


                          Hodnocení průběhu vzdělávání
Vzdělávací cíle hodin všeobecných vzdělávacích předmětů ve střední škole vycháze ly
většinou z očekávaných znalostí a dovedností uvedených ve školních vzdělávac íc h
programech a směřovaly především k získávání či upevňování znalostí a dovedností žáků,
postojová složka cíle hodiny byla zařazena pouze ojediněle. Nejčastěji zařazovanou formou
výuky byl povětšinou výklad učitele v kombinaci se samostatnou prací žáků nebo prací ve
dvojicích, ojediněle byla zařazena skupinová práce. Žákům byly předkládány hotové
poznatky a ti pracovali většinou pouze s jedním zdrojem informací, což nepřispíva lo
k rozvoji kritického myšlení. V hodinách nebyla zaznamenána cílená podpora žáků se
speciálními vzdělávacími potřebami, ani žáků nadaných, vyučující nepředkládali žákům
úlohy různé náročnosti, aby podporovali jejich rozvoj na maximum možností. Vyučujíc í
nevěnovali dostatečnou pozornost reflexi průběhu hodiny v jejím závěru, většinou pouze


                                            4/12
shrnuli učivo, které bylo probráno, žáci se do hodnocení hodiny aktivně nezapojova li.
Vyučující nevyužívali sebehodnocení ani vzájemné hodnocení žáků pro posilová ní
zodpovědnosti žáků za vlastní výkon.
Při výuce ve vzdělávací oblasti Jazyk a jazyková výchova byly využity videoukázk y,
v jednom případě i hudební ukázka, což přispívalo k motivaci žáků. Vedení hodiny formou
výkladu však nepodporovalo aktivní zapojení žáků, při práci s textem nebyli žáci vedeni
k využívání čtenářských strategií. V části hodin se vyučujícím dařilo motivovat žáky
k aktivní práci, vytvářeli prostor pro obsahově náročnější komunikaci, poslechové cvičení a
jeho následná reprodukce, stejně jako simulace problémových situací podporovalo
komplexní rozvoj jazykových kompetencí žáků. V dalších hodinách, kde aktivita učitele
převažovala nad aktivitou žáků, nebyly v dostatečné míře rozvíjeny jazykové kompetence
žáků, vyučující nevyžadovali od žáků obsahově složité odpovědi. Žáci byli jen v minimá lní
míře vedeni k vyvozování nových poznatků z již známého. Při výuce některých
přírodovědných předmětů vyučující zařazovali témata, která posilovala budování postojů
žáků (ochrana přírody, zdravý životní styl), účelně využívali zkušeností žáků z reálného
života, částečně i mezipředmětové vztahy. V hodinách, jejichž součástí byly referáty žáků,
docházelo k rozvoji a kultivaci slovního projevu, žáci při prezentaci svých prací
interpretovali znalosti z různých informačních zdrojů. Při práci ve dvojicích žáci
spolupracovali, k vyplnění pracovního listu využívali různé zdroje informací (mobilní
telefon, mapa).
Výuka tělesné výchovy a teoretických předmětů k tělesné výchově byla vedena metodicky
a didakticky správně. Pohybové aktivity na sebe vhodně navazovaly, žáci byli vedeni ke
správnému nácviku pohybových dovedností, při procvičování byla zajištěná přiměřená
dopomoc a záchrana. Organizace výuky vyžadovala spolupráci a podporovala tak rozvoj
sociálních kompetencí žáků. Žáci byli v rámci výuky teorie tělesné výchovy vhodně vedeni
k samostatné aplikaci teorie na konkrétní postupy výuky pohybových činností v předškolní
a zájmové činnosti, sportovní přípravě a pohybové výchově. Do výuky postupů nácviků
jednotlivých pohybových dovedností byly začleněny i prvky přiměřené motivace cvičenců
a zajištění dopomoci a bezpečnosti při nácviku. Při výuce byly zdůrazňovány pozitivní
aspekty správně prováděných vhodných pohybových aktivit jako nezbytné součásti výchovy
zejména v předškolním a nižším školním věku a celkového zdravého způsobu života.
Při výuce odborných předmětů vyučující zařazovali pestřejší výukové metody a formy práce,
většinou efektivně užité ve vztahu ke stanovenému cíli. Vyučující vhodně propojovali
teoretické poznatky s nácvikem praktických dovedností, ve vyšších ročnících umožňova li
žákům reflektovat postřehy z vlastní praxe. V hodinách byly účelně využívá ny
mezipředmětové vazby. Převažovala aktivita na straně žáků, ve vyšší míře byly využity
kooperativní metody práce, žáci byli vedeni ke spolupráci, vyučující dokázali efektivně
využít menší počet žáků ve skupině k podpoře rozvoje komunikativních dovedností.
V některých hodinách byla část výuky realizována přímo žáky, k reflexi takové činnosti bylo
pak využito i sebehodnocení případně vzájemné hodnocení žáků. Hodnocení vykazova lo
prvky formativního hodnocení, neboť vyučující hodnotil společně s žákem přípravu, vedení
lekce, vzájemnou komunikaci ve skupině žáků, naplnění cílů, využití metod a forem práce
s přihlédnutím ke specifiku skupiny. Skupinová práce, účelně zařazená do hodin dramatické
a výtvarné výchovy, dávala učiteli možnost pracovat s žáky různého spektra nadání, tyto
hodiny vedly k rozvoji tvořivosti žáků, ale zároveň je metodicky připravovaly na práci
s dětmi. Žáci byli vedeni k systematické přípravě na praxi v oblasti plánování, přípravy,
realizace, zařazení metod práce a hodnocení pedagogického procesu. V předmětech
ekonomického zaměření žáci řešili úkoly, které vyžadovaly využití znalostí a dovedností i
z dalších předmětů. Frontální výuka byla vedená formou řízeného rozhovoru, kdy vyučujíc í


                                           5/12
vhodně doplňoval a rozvíjel předchozí znalosti žáků na základě jejich odezvy. Zařazené
výukové metody podporovaly spolupráci žáků, rozvíjely sociální a komunikativní
kompetence. Žáci byli vedeni k práci s chybou, hledali její příčiny a navrhovali způsob
odstranění. V některých hodinách byl cíl hodiny efektivně podpořen využitím prvků
informačních technologií (videoukázka, prezentace, užití mobilních telefonů). V závěru
hodin však jen ojediněle docházelo ke zhodnocení naplnění cílů hodiny, čímž nebyl všem
žákům poskytnut dostatečný prostor pro reflexi průběhu hodiny ani vlastního výkonu.
Průběh vzdělávání ve vyšší odborné škole byl sledován v teoretické přípravě v odborném a
jazykovém vzdělávání. Výuka byla zaměřená především na rozvoj znalostí a dovedností,
obsahovala také vhodné příklady jejich využití v reálných situacích nebo podporovala
kreativitu studentů. Jazykové vzdělávání probíhalo převážně v cílovém jazyce, nízký počet
studentů v hodině umožňoval individualizovanou výuku studentů s rozdílnou úrovní
pokročilosti vyučovaného jazyka. Upevňování gramatických pravidel bylo realizo vá no
prostřednictvím cílené komunikace, rozvoj řečových dovedností studentů byl podpořen,
konverzace však probíhala převážně v rovině učitel - student. Při výuce odborných předmětů
vyučující využili již získané zkušenosti studentů z praxe. V předmětu didaktika a metodika
dramatické výchovy předváděli studenti jeden po druhém připravenou lekci s příběhem,
ostatní studenti představovali děti a prováděli činnosti dle pokynů, na konci každého výstupu
byl studentům dán prostor pro sebereflexi a zároveň jim byla poskytnuta zpětná vazba
ostatními studenty, hodnocení vyučujícího obsahovalo formativní prvky – vyučující poskytl
i návod, na co se příště zaměřit, či co zlepšit. Metody výuky v předmětu práce s materiá le m
sloužily k úspěšnému zvládnutí techniky, vyučující podporoval tvůrčí atmosféru a nechával
studentům dostatek prostoru pro jejich výtvarné vyjádření. Studenti byli vedeni ke
spolupráci, vyučující respektoval jejich osobní tempo. Učitelé na konci vyučovacích hodin
vedli studenty ke shrnutí probraného učiva a pobízeli je k případným dotazům, jen v jednom
případě byla využita příležitost pro efektivní závěrečné zhodnocení s využitím
sebehodnocení nebo vzájemného hodnocení studentů.


                          Hodnocení výsledků vzdělávání
Střední škola průběžně sleduje individuální vzdělávací výsledky žáků. Pro ověřování jejich
dílčích znalostí a dovedností využívá standardní interní hodnotící nástroje. Výsledky
vzdělávání eviduje škola v elektronickém informačním systému, který je dostupný učitelům,
žákům i jejich zákonným zástupcům. Dalším zdrojem informací o prospěchu a chování žáků
jsou pro jejich zákonné zástupce třídní schůzky, případně individuální konzultace. Pro
objektivizaci úrovně dosažených výsledků využívá škola výsledky maturitních zkoušek
nebo zpětnou vazbu od zaměstnavatelů, kde žáci realizují praktické vyučování.
Na čtvrtletním jednání pedagogické rady škola sumarizuje výsledky vzdělávání žáků,
v některých oblastech jejich úroveň vyhodnocuje, většinou se však jedná o reakci na
aktuálně vzniklý problém, jako je např. nárůst počtu žáků nehodnocených na konci pololetí,
kdy se v prvním pololetí školního roku 2021/2022 jednalo až o šestinu žáků třetího ročníku
(nejvíce žáků nehodnocených z tělesné výchovy škola evidovala v oboru Gymnázium,
příčinou byla jejich neúčast na výuce z důvodů časové kolize s tréninkovým plánem žáků).
Škola analyzovala příčiny tohoto jevu a zpřísnila podmínky pro hodnocení žáka v náhradním
termínu; v případě konání náhradního hodnocení v období duben-červen škola vyžadova la
písemnou žádost žáka nebo jeho zákonného zástupce, tento postup je však nad rámec
právního předpisu. Přijaté opatření bylo částečně účinné, ke snížení počtu žáků
nehodnocených z některých předmětů v prvním pololetí školního roku 2022/2023 došlo



                                            6/12
pouze v některých oborech vzdělání. Škola nepřistoupila k jiným opatřením, která by již
v průběhu pololetí cílila na předcházení nehodnocení žáků.
Odborná a učební praxe jako součást vzdělávání v některých oborech plní integrační funkci
z hlediska mezipředmětových vztahů, poskytuje žákům možnost aplikovat a prohloub it
získané vědomosti a dovednosti přímo na konkrétních pracovištích, konfrontovat teoretické
poznatky s realitou. Cíleně rozvíjí kompetence komunikativní, k řešení problému, sociální,
k pracovnímu uplatnění i odborné. Škola má vypracovanou metodiku pro realizaci praxí ve
smluvních zařízeních podle ročního plánu práce, žáci zpracovávají výstupy z praxe, v rámci
jejího hodnocení jsou vedeni k sebereflexi, učí se objektivně posuzovat práci spolužáků a
jsou vedeni ke vzájemné spolupráci. Pravidla pro průběh praxe a způsob jejího hodnocení
jsou vhodně nastaveny.
Ve školním roce 2021/2022 škola evidovala cca 3 % neprospívajících žáků, podíl
neprospívajících žáků se od předchozí inspekční činnosti nezměnil. V oborových výsledcíc h
vzdělávání dosahují lepších výsledků žáci oborů Lyceum a Předškolní a mimoško lní
pedagogika. Žáci oborů Gymnázium a Sociální činnost dosahují ve všech ročnících horších
výsledků, téměř čtyři pětiny všech neprospívajících tvořili žáci těchto oborů. Z hlediska
úspěšnosti žáků je rizikem pro další vývoj výsledků vysoký počet nehodnocených žáků nebo
žáků s vysokým počtem zameškaných hodin.
Pro objektivizaci výsledků vzdělávání škola využívá i účast žáků v externích testováníc h.
Výsledky těchto testování vedení školy analyzuje a seznamuje s nimi pedagogy. Pro cílenou
podporu zvyšování kvality výuky v oblastech, ve kterých žáci vykazovali slabé nebo
podprůměrné výsledky, však není vytvořen účinný systém.
Kvalita dosažených výsledků vzdělávání se promítá do výsledků maturitních zkoušek ve
škole, ve školním roce 2021/2022 uspělo u zkoušek 95 % žáků, z nich čtvrtina prospěla
s vyznamenáním. Nejnižší úspěšnost vykazovali žáci oboru Sociální činnost (ze 17 žáků
konajících maturitní zkoušku neprospěli čtyři žáci), kdy žáci neprospěli z českého jazyka a
literatury a předmětů profilové části maturitní zkoušky. Žáci všech oborů dosahují
dlouhodobě vyšší průměrné úspěšnosti ve srovnání se stejnou skupinou oborů v České
republice.
Od předchozí inspekční činnosti vzrostl počet žáků se speciálními vzdělávacími potřebami,
škola vytvořila funkční systém pro evidenci těchto žáků a přenos informací o jejich
vzdělávacích potřebách směrem k pedagogům školy. Výchovný poradce monitor uje
efektivitu poskytovaných podpůrných opatření každé pololetí v tripartitě žák-učitel-záko nný
zástupce. Systém pravidelného přenosu informací o potřebách žáků mezi výchovn ým
poradcem a pedagogickými pracovníky je funkční, avšak realizace opatření doporučených
školskými poradenskými zařízeními v průběhu vzdělávání závisí do značné míry na přístupu
jednotlivých pedagogických pracovníků. Výchovný poradce zatím nevyužívá vstupů do
hodin pro sledování podpory žáků, efektivitu poskytovaných podpůrných opatření tak
vyhodnocuje jen částečně.
Ve škole je ustanoveno školní poradenské pracoviště, od předchozí inspekční činnosti došlo
ke změnám na pozicích výchovného poradce a školního metodika prevence. Členové
školního poradenského pracoviště spolupracují při řešení výchovných i vzdělávac íc h
problémů žáků. U některých skupin žáků (žáci s výchovnými či vzdělávacími problémy, žáci
v prvních ročnících) škola provádí identifikaci možného školního neúspěchu. K žákům
ohroženým rizikem školní neúspěšnosti patří i skupina žáků – sportovních reprezentantů,
kterým škola zpracovává tzv. plán pedagogické podpory. Pedagogická podpora však spočívá
v těchto případech pouze ve změně organizace výuky, případně i úpravách podmínek
hodnocení v jednotlivých předmětech. Nastavení plánu pedagogické podpory tak má jen


                                           7/12
částečný dopad do vzdělávání žáků, neboť někteří z těchto žáků jen obtížně dosahují
očekávaných výsledků vzdělávání v řádných termínech klasifikačního období.
Pro hodnocení výsledků vzdělávání studentů vyšší odborné školy využívá škola předepsané
formy hodnocení v souladu s akreditovaným vzdělávacím programem a pravidly pro
hodnocení stanovenými ve školním řádu vyšší odborné školy. Pedagogové sledují dílčí
výkony studentů a poskytují jim zpětnou vazbu k jejich práci, přesto škola zazname na la
výrazný úbytek studentů v průběhu zimního období. Vzhledem k tomu, že vzdělává ní
v oboru započalo ve školním roce 2022/2023, nemá škola dosud dostatek relevantních údajů
pro vyhodnocení efektivity tohoto typu vzdělávání.
Škola realizuje dílčí kroky při podpoře žáků a studentů ohrožených školním neúspěchem,
nemá však stanovenou jednotnou strategii zacílenou na systematickou podporu žáků a
studentů nehodnocených či se slabými studijními výsledky, přijetí opatření ke zlepšení
výsledků vzdělávání tak závisí na jednotlivých učitelích či vlastní iniciativě žáků a studentů.
Nejčastější způsob podpory představuje doučování, popřípadě individuální konzultace.
Škola využívá pro motivaci žáků k výborným studijním výsledkům i finanční prostředky
krajského úřadu, žákům podporovaných oborů Předškolní a mimoškolní pedagogika a
Sociální činnost, kteří splní požadovaná kritéria, jsou vyplácena motivační stipendia.
V rámci kariérového poradenství je standardně poskytována podpora žákům posledních
ročníků střední školy při výběru jejich dalšího studia nebo zaměstnání, v této oblasti škola
vykazuje funkční spolupráci se sociálními partnery, na jejichž pracovištích žáci školy
realizují odbornou praxi
Škola průběžně sleduje chování žáků, oceňuje úspěchy žáků (zejména při reprezentaci školy,
aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při neomluvené absenci apod.). Zaznamenané projevy problémového chování žáků
jsou důsledně řešeny ve spolupráci se žáky samotnými, příp. s jejich zákonnými zástupci.
Pozitivním jevem je vyšší počet udělených pochval než uložených kázeňských opatření.
Nastavení vnitřních pravidel školy může částečně ovlivňovat i žákovský parlament, jehož
členy jsou zástupci tříd střední školy. Školní parlament se podílí na organizaci celoškolníc h
akcí, které mohou přispívat k vytváření pozitivních vztahů mezi žáky, nebo budování
občanských postojů. V případě potřeby se žáci prostřednictvím členů parlamentu obrací na
vedení školy, které věnuje jejich námětům pozornost.
Významnou oporu v oblasti prevence poskytuje zaměření oborů vzdělání, naplňová ní
výstupů většiny společenskovědních a odborných předmětů posiluje významně osobnostně
sociální rozvoj žáků a podporuje jejich sebeuvědomování a sebepoznávání. Realizace
profilových volitelných předmětů umožňuje vhodně naplňovat zájmy žáků, vede
k samostatnosti, odpovědnosti. Zařazení sportovních kurzů a zapojení žáků do systému praxí
rozvíjí současně nejen kompetence potřebné pro výkon profese, ale také podporují zdravý
životní styl. V rámci předcházení rizikových projevů chování nabízí škola volnočasové
aktivity, zájmové kroužky (keramický, pěvecký, hudební, divadelní studio, příprava na další
studium).
Škola aktivně podporuje účast žáků v soutěžích a soutěžních přehlídkách s celorepubliko vo u
působností, součástí prezentace školy je pěvecký sbor. Předmětová komise výtvarné
výchovy pravidelně organizuje výstavy v prostorách školní minigalerie. Žákovské výtvarné
práce vysoké kvality, včetně prostorových objektů, se významně podílejí na výzdobě prostor
školy. Účast žáků na soutěžích poskytuje škole zpětnou vazbu o úrovni dosahovaných



                                             8/12
kompetencí. Škola spolupracuje s řadou sociálních partnerů a podílí se na společenském dění
v regionu.


                                         Závěry
Vývoj školy
- Od předchozí inspekční činnosti v roce 2016 došlo k výraznému nárůstu počtu žáků
  (zhruba o jednu třetinu), navýšení počtu žáků se týká především oboru Předškolní a
  mimoškolní pedagogiky, škola upustila v oboru vzdělání Gymnázium od zaměření na
  esteticko výchovné předměty.
- Od předchozí inspekční činnosti došlo k nárůstu počtu žáků se speciálními vzdělávac ími
  potřebami, škola vytvořila systém přenosu informací o těchto žácích směrem k učitelům.
  Ve škole bylo ustanoveno školní poradenské pracoviště.
- V souladu se záměry zřizovatele začala škola ve školním roce 2022/2023 poskytovat
  vyšší odborné vzdělání v akreditovaném oboru Předškolní a mimoškolní pedagogika.
Silné stránky
- Spolupráce se sociálními partnery včetně realizace praktického vyučování na pracovištíc h
  smluvních partnerů umožňuje žákům a studentům získat odborné kompetence a potřebné
  dovednosti a zkušenosti v reálném pracovním prostředí.
- Zapojením žáků do soutěží škola podporuje rozvoj tvůrčích schopností a nadání žáků,
  poskytuje jim prostor pro jejich osobnostní růst.
Slabé stránky a/nebo příležitosti ke zlepšení
- Nastavená organizační struktura neodpovídá členitosti školy, kontrolní systém není zcela
  účinný v oblastech pedagogického procesu týkajících se monitoringu průběhu a kvality
  vzdělávání a systému práce se žáky a studenty ohroženými školní neúspěšností.
- Převažující frontální výuka v teoretickém vzdělávání spolu s dominantní rolí učitele
  nepřispívala k rozvoji klíčových kompetencí žáků, užité výukové metody nepodporovaly
  rozvoj kritického myšlení žáků.
- Vyučující v teoretickém vyučování nevyužívali formativní hodnocení individuálního
  pokroku žáků i studentů ve vztahu k jejich možnostem. Žáci a studenti se nepodílejí na
  vyhodnocování naplňování vzdělávacích cílů, neprovádějí sebehodnocení ani vzájemné
  hodnocení, které by posilovalo motivaci a zodpovědnost za vlastní vzdělávání.
Doporučení pro zlepšení činnosti školy
- Zformovat širší vedení školy, jasně vymezit kompetence jeho členů tak, aby organizač ní
  struktura odpovídala nárokům a specifikům jednotlivých oborů vzdělání, a umožňova la
  efektivní hodnocení podmínek a průběhu vzdělávání, jak v oblasti odborných tak
  všeobecné vzdělávacích předmětů.
- Zlepšit práci se školními vzdělávacími programy s dopadem do výuky zejména v oblasti
  cílů vzdělávání a jejich naplňování. Zaměřit hospitační činnost na efektivitu a pestros t
  používaných metod a forem práce. Systematicky organizovat další vzdělává ní
  pedagogických pracovníků především všeobecně vzdělávacích předmětů a kontrolovat
  jeho dopad do průběhu vzdělávání.




                                           9/12
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 5. 4. 2023
 2.   Úplné znění zřizovací listiny příspěvkové organizace Střední odborná škola
      pedagogická, gymnázium a vyšší odborná škola Karlovy Vary k 1. lednu 2006,
      vydaná Karlovarským krajem dne 22. září 2005 včetně příloh a dodatků;
 3.   Jmenování do funkce ředitele vydané Radou Karlovarského kraje s účinností od
      1. 8. 2019
 4.   Podmínky použití výjimky z nejvyššího počtu dětí, žáků a studentů ve třídách a
      studijních skupinách škol zřizovaných Karlovarským krajem vydané Radou
      Karlovarského kraje s účinností od 1. 2. 2023
 5.   Koncepce rozvoje Střední pedagogické školy, gymnázia a vyšší odborné školy
      Karlovy Vary, příspěvkové organizace pro 2019- 2025
 6.   Osobní dokumentace vybraných pedagogických pracovníků vedená k datu inspekční
      činnosti
 7.   Výroční zpráva o činnosti školy za školní rok 2021/2022
 8.   Smlouvy o zabezpečení odborné a učební praxe žáků školy uzavřené pro školní rok
      2022/2023
 9.   Plán dalšího vzdělávání pedagogických pracovníků ze dne 31. 8. 2022
10.   Dokumentace BOZ vedená k datu inspekční činnosti
11.   Dokumentace vedená školou k přijímání do prvního ročníku vzdělávání pro školní
      rok 2022/2023
12.   Kritéria přijímacího řízení pro školní rok 2022/2023 ze dne 31. 1. 2023
13.   Školní matrika vedená ve školním roce 2012/2022 a 2022/2023 k datu inspekční
      činnosti
14.   Záznamy z pedagogických rad vedených ve školním roce 2021/2022 a 2022/2023
      k datu inspekční činnosti
15.   Dokumentace školního poradenského pracoviště vedená ve školním roce 2021/2022
      a 2022/2023 k datu inspekční činnosti
16.   Protokoly o komisionálních zkouškách a zkouškách v náhradním termínu za školní
      rok 2021/2022 a 2022/2023 k datu inspekční činnosti
17.   Školní vzdělávací programy pro obor Gymnázium, Pedagogické lyceum, Předškolní
      a mimoškolní pedagogiku a Sociální činnost platné k datu inspekční činnosti
18.   Vzdělávací program pro vyšší odborné vzdělávání obor Předškolní a mimoško lní
      pedagogika platný od 11. 1. 2021


                                         10/12
19.   Zápisy z jednání předmětových komisí vedené ve školním roce 2021/2022 a
      2022/2023 k datu inspekční činnosti
20.   Školní řády, včetně pravidel pro hodnocení výsledků vzdělávání, platné od 1. 9. 2022
21.   Deníky praxe vybraných žáků vedené ve školním roce 2022/2023 k datu inspekční
      činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Karlovarský inspektorát,
Kollárova 15, 360 09 Karlovy Vary, případně prostřednictvím datové schránky
(g7zais9), nebo na e-podatelnu csi.k@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         11/12
Složení inspekčního týmu a datum vyhotovení inspekční zprávy




 Mgr. Marta Pincová, školní inspektorka,
 vedoucí inspekčního týmu                          ………………………..

 Ing. Eva Lorencová, školní inspektorka
                                                   ………………………..

 Mgr. Eva Nováková, školní inspektorka
                                                   ………………………..

 Bc. Libuše Skopcová, kontrolní pracovnice
                                                   ………………………..

 Mgr. Eva Tomková, školní inspektorka
                                                   ………………………..
 PhDr. Bc. Tibor Slažanský, školní
 inspektor                                         ………………………..
 Bc. Pavla Matějková, odborník na
 předškolní a mimoškolní pedagogiku                ………………………..




V Karlových Varech 19. května 2023




                                           12/12
