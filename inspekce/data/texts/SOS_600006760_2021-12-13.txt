                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1618/21-S


Název                                Střední odborná škola a Střední odborné učiliště,
                                     Vlašim, Zámek 1
Sídlo                                Zámek 1, 258 01 Vlašim
E-mail                               info@sosasou-vlasim.cz
IČ                                   14798425
Identifikátor                        600006760
Právní forma                         Příspěvková organizace
Zastupující                          Ing. Vladislav Novotný
Zřizovatel                           Středočeský kraj
Místo inspekční činnosti             Zámek 1, 258 01 Vlašim
Termín inspekční činnosti            13. − 15. prosince 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost ve
společné části maturitní zkoušky (dále „MZ“).


                                          Charakteristika
Příspěvková organizace (dále „škola“) vykonává činnost střední školy, domova mládeže,
školní jídelny a školní jídelny- výdejny. K 30. září 2021 se ve střední škole vzděláva lo
268 žáků (naplněnost 43 %), z toho 62 žáků v oborech středního vzdělání s maturitní
zkouškou (dále „maturitní obory“) Podnikání (32 žáků nástavbového studia) a Hotelnic tví


2021/2022
(30 žáků 1., 2. a 4. ročníku) v denní formě vzdělávání. Počet žáků maturitních oborů vzdělání
od předešlé inspekční činnosti v roce 2019 vzrostl o 20. K termínu inspekční činnosti se
v maturitních oborech vzdělávalo pět žáků se speciálními vzdělávacími potřebami (dále
„SVP“).


                         Hodnocení podmínek vzdělávání
Ve vztahu ke vzdělávání v maturitních oborech vedení školy realizuje koncepční záměry
vycházející ze závěrů minulé inspekční činnosti. U oboru vzdělání Gastronomie, s vysokou
neúspěšností ve společné části MZ, zajistilo výmaz z rejstříku škol a školských zaříze ní.
Zlepšena byla organizace výuky omezením kumulace výuky předmětů společné části MZ
v jednom dni. Dále vedení školy přijalo soubor opatření zacílených na zlepšení výsledků
žáků při MZ. Obecně pojatá opatření se na úrovni školy promítají do strategie předcházení
školní neúspěšnosti. Pedagogická rada i předmětová komise všeobecně vzdělávac íc h
předmětů je prokazatelně projednala. Ze zápisu z jednání zmíněných poradních orgánů
a z rozhovorů s pedagogy je však zřejmé, že obecná opatření byla jen částečně
konkretizována ve vztahu k jednotlivým předmětům, což snižuje jejich účinnost.
V rozdělení kompetencí mezi ředitele školy a zástupkyni pro teoretické vyučování nedošlo
od předešlé inspekční činnosti k zásadním změnám. Kontrolní a hospitační činnost byla
v době převažující distanční výuky zaměřena na její zabezpečení, méně na vyhodnoco vá ní
a případnou úpravu opatření přijatých ke zlepšení výsledků ve společné části MZ.
Vzdělávání v předmětech společné části MZ zajišťuje sedm učitelů, z nich čtyři bez odborné
kvalifikace – dva si ji doplňují studiem, jeden ve škole působí na základě zákonné výjimk y
a jeden je zaměstnán na nezbytnou dobu v nezbytném rozsahu. Převážná část výuky
anglického a německého jazyka a více než třetina výuky českého jazyka a literatur y
v maturitních oborech je i nadále zajištěna učiteli bez odborné kvalifikace, což se částečně
odrazilo v nižší efektivitě vzdělávání. Plánovité další vzdělávání pedagogických pracovníků
bylo v posledních dvou školních letech zaměřeno především na získání odborné kvalifikace
či aktualizaci profesních poznatků v odborném vzdělávání, popř. také na rozvoj digitálníc h
kompetencí učitelů. Jen v nízké míře se vyučující předmětů společné části MZ vzděláva li
v oblasti aktivizujících forem práce a inovativních výukových metod.
Od předešlé inspekční činnosti došlo ke změně v zajištění činnosti školního poradenského
pracoviště. Snížen byl počet výchovných poradců, prevenci rizikového chování se věnuje
nový pedagog. Výchovná poradkyně i nadále úzce spolupracuje s vedením školy,
s metodikem prevence, s třídními učiteli i s dalšími pedagogickými pracovníky, popř. se
zákonnými zástupci žáků. K podpoře žáků se SVP přispívá jejich včasná identifikace
a pravidelná spolupráce se školskými poradenskými zařízeními. Účinnost podpůrných
opatření ve výuce je ověřována výchovnou poradkyní v rámci hospitačních vstupů.
Materiální podmínky se od předešlé inspekční činnosti mírně zlepšily zejména v oblasti
využití digitální techniky ve vzdělávání. Během distanční výuky byla pořízena vhodná
technika pro podporu učitelů i žáků, kterým byla v případě potřeby zapůjčena. Pedagogové
účelně využívají digitálních technologie např. pro vytváření vzdělávacích materiálů
dostupných žákům on-line či k prezentaci učiva.
Uchazeči byli do maturitních oborů přijímáni až na výjimky (přijímací řízení pro školní rok
2021/2022) na základě jednotné přijímací zkoušky a prospěchu z předešlého vzdělává ní.
Jednotná přijímací zkouška ovlivňovala pořadí uchazečů z 60 %. Z analýzy výsledků je
zřejmé, že uchazeči o nástavbové studium dosahují obdobné úspěšnosti jako uchazeči ve
srovnatelné skupině oborů vzdělání v rámci ČR. Výsledky jsou však velmi nevyrovna né,
není výjimkou, že mezi nejhorším a nejlepším uchazečem je téměř trojnásobný rozdíl


2021/2022                                    2
v bodovém hodnocení v rámci přijímacího řízení. Výsledky uchazečů o obor vzdělání
Hotelnictví jsou vyrovnanější, avšak v jednotné přijímací zkoušce většinou pod průměrem
příslušné skupiny oborů vzdělání v ČR. Při přijímání všech uchazečů jsou podprůměrné
výsledky v jednotné přijímací zkoušce i výrazně rozdílné vzdělávací předpoklady rizike m
pro dosahování úspěšnosti v průběhu i při ukončování vzdělávání.


                          Hodnocení průběhu vzdělávání
Většina hospitovaných hodin předmětů společné části MZ byla dobře připravená, zaměřená
na rozvoj znalostních a dovednostních cílů. Střídala se v nich především frontální výuka se
samostatnou prací žáků. V úvodu zpravidla bylo vhodně zařazeno stručné zopakování
probraného učiva. V průběhu výuky převažovala pozitivní atmosféra, žáci byli ukáznění,
respektovali pokyny učitelů a reagovali na jejich podněcující otázky. Při nižších počtech
žáků ve třídách se tak sice dostal ke slovu téměř každý žák, avšak spontánní aktivita žáků či
jejich zaujetí pro předmět byly zaznamenány jen výjimečně. V závěrečné fázi některých
vyučovacích hodin učitelé opomíjeli shrnutí probraného učiva a vyhodnocení stanoveného
vzdělávacího cíle, nebo tyto aktivity realizovali jen formálně. Pedagogové rovněž většinou
nevyužívali formativní funkci hodnocení, žáci byli jen ojediněle vedeni k objektivnímu
posouzení kvality práce svých vrstevníků a k sebereflexi vlastního výkonu.
V českém jazyce a literatuře obě vyučující vhodně využívaly didaktickou techniku
k podpoře výkladu. Využití prezentací jako podkladu pro pořízení poznámek žáky bylo
méně účelné, žáci nebyli dostatečně vedeni k samostatnosti při rozlišení podstatných
a doplňujících informací. V literatuře byli žáci systematicky vedeni k uvažová ní
v souvislostech, správně bylo poukazováno na literárně historický kontext. Učivo bylo
vhodně strukturováno obdobně jako pracovní listy využívané při ústní MZ. Menší pozornost
byla věnována práci žáků s textem, jeho analýze, ověření porozumění textu, vyjádření
hlavních myšlenek vlastními slovy. Ve výuce zaměřené na procvičení a zopakování slovníc h
druhů či větných členů v nižších ročnících čtyřletého maturitního oboru bylo zřejmé, že
znalosti žáků z předchozího vzdělávání jsou značně rozrůzněné a málo upevněné.
V polovině této výuky byl žákům předložen příliš velký objem učiva, včetně odborných
termínů, což žákům činilo problémy při následném procvičování. Dílčím pozitivem byly
aktivity podporující tvořivý přístup žáků k práci s mateřským jazykem, např. konstrukcí vět
podle zadaného schématu. Ve všech hospitovaných hodinách vyučující průběžně kladly
žákům podněcující otázky, avšak převážně se spokojily i s jednoslovnými odpověďmi,
nevyžadovaly obsahově náročnější komunikaci.
Ve výuce anglického a německého jazyka byla ke splnění stanoveného vzdělávacího cíle
využita především frontální výuka kombinovaná s řízeným rozhovorem. Zvolené vzdělávac í
strategie sice vedly k rozvoji slovní zásoby žáků či upevnění jejich znalosti gramatick ýc h
struktur, avšak nízké využití práce ve dvojicích či ve skupině nepodporovalo dostatečně
rozvoj komunikativních dovedností. V menší části hodin se vyučujícím dařilo aktivizo vat
žáky zařazením didaktické hry, znalostního kvízu či problémovým úkolem. Ve sledované
výuce však chyběla efektivní práce s textem, vyhledávání a interpretování získanýc h
informací i využívání různých informačních zdrojů. Vyučující také v malé míře vytváře li
prostor pro souvislejší samostatný mluvený projev žáků, který by podpořil schopnost
formulace vlastního názoru a argumentace. Ve většině sledovaných hodin nebyly využity
příležitosti k obsahové či časové diferenciaci učebních úloh vzhledem k individuá lním
vzdělávacím potřebám žáků, tj. především s ohledem na rozdílné pracovní tempo či různou
úroveň jazykové pokročilosti. Zkušenosti pedagogů z distanční výuky se pozitivně projevily




2021/2022                                    3
v účelném využití didaktické techniky pro zvýšení názornosti výuky či podporu poslechu
s porozuměním.
Ve výuce matematiky byl kladen důraz na procvičová ní a upevnění probraného učiva.
Správně bylo postupováno od jednoduššího učiva ke složitějšímu. Žáci se postupně střídali
v řešení příkladů u tabule, zároveň vyučující měla přehled o postupu práce ostatních žáků
v lavicích. Systematicky byli žáci vedeni k využití odhadu, k přiměřené přesnosti
a pečlivosti zákresů. Přibližně ve třetině výuky se dařilo vést žáky i ke slovnímu komentáři
postupu řešení, ve zbývající výuce však byla snaha o rozvoj komunikačních kompetencí jen
málo úspěšná. V nástavbovém studium, zvláště v jeho prvním ročníku, byly patrné velké
rozdíly ve znalostech žáků z předchozího vzdělávání. Vyučující si byla rozdílů vědoma
a výuku vhodně diferencovala. Příležitost ke zlepšení je v práci s chybou. Obdobně jako při
předešlé inspekční činnosti chyby opravovala převážně vyučující, jen ojedinělé bylo
zapojení žáků. Stejně tak bylo zřejmé, že i nadále je úspěšnost žáků při řešení úloh často
negativně ovlivněna neznalostí některých základních operací. I žáci, kteří měli osvojený
algoritmus řešení příslušné úlohy, tak často nedospěli k výsledku, neboť nerozpozna li
možnost úpravy mnohočlenu, chybovali při úpravě rovnic atp.


                          Hodnocení výsledků vzdělávání
V předmětech společné části MZ jsou žáci hodnoceni známkováním. Převažuje písemné
ověřování znalostí. Informace o průběžné klasifikaci jsou žákům a jejich zákonným
zástupcům účelně zpřístupněné prostřednictvím webové aplikace.
Rozsah absence byl v uplynulých dvou školních rocích výrazně ovlivněn podílem distanční
výuky. Zatímco ve školním roce 2018/2019, s plně prezenční výukou, se roční míra absence
pohybovala kolem 126 h na žáka, v roce 2019/2020 byla nižší o 25 % a v roce 2020/2021
pak o 56 %. Vyšší celkovou absenci vykazují zejména žáci prvních ročníků čtyřletého
i nástavbového studia, ve kterých je rovněž patrný vyšší podíl žáků, kteří vzdělává ní
v průběhu ročníku zanechají, např. v nástavbovém studiu se jedná přibližně o čtvrtinu až
třetinu žáků. Dílčím pozitivem je, že oborová skladba školy umožňuje žákům v případě
vzdělávacích obtíží změnu čtyřletého oboru z maturitního na obdobný nematuritní obor.
Dílčí pozitivní změnou od předešlé inspekční činnosti je snížení rozsahu neomluve né
absence žáků maturitních oborů. Snížil se jak průměrný počet neomluvených hodin na žáka,
tak podíl žáků s neomluvenou absencí, a to i ve školním roce s plně prezenční výukou. V této
oblasti byla opatření školy částečně účinná. Neomluvené absenci je však třeba i nadále
věnovat pozornost, neboť z podrobné analýzy je zřejmá těsná souvislost mezi neomluve no u
absencí žáků a jejich podprůměrným prospěchem.
Průměrný prospěch na konci školního roku se u žáků maturitních oborů v posledních třech
školních rocích výrazněji nezměnil, pohybuje se kolem 2,3. Z hlediska úspěšnosti na konci
školního roku je zřejmé, že ve školních rocích s distanční výukou mírně vzrostl podíl
neprospívajících žáků v maturitních oborech. Ve školním roce 2018/2019 neprospělo
přibližně 9 % žáků, v dalším roce 11 % a v roce 2020/2021 pak 12 % žáků. Horší prospěch
vykazují zejména žáci prvních ročníků, což koresponduje s výše uvedenými zjištěními.
Z podrobných výsledků v jednotlivých předmětech společné části MZ je zřejmé, že nejhorší
průměrný prospěch dosahují žáci v matematice (vždy horší než 3), naopak nejlepší výsledky
vykazují v anglickém jazyce, a to zejména žáci oboru vzdělání Hotelnictví, kteří v některých
třídách a školních rocích docílili průměrný prospěch kolem 1,6. Zde je patrný pozitivní vliv
charakteru oboru s větším rozsahem časové dotace věnované výuce cizích jazyků.
V období let 2019 – 2021 MZ konali pouze žáci oboru vzdělání Podnikání, žáci oboru
Hotelnictví budou maturovat v roce 2022. U oboru Podnikání se zásadně liší úspěšnost žáků


2021/2022                                    4
ve společné části MZ ve školním roce 2018/2019 a v následujících školních rocích. Ve
školním roce 2018/2019, s plně prezenční výukou, byli žáci u MZ úspěšní. Hrubá
neúspěšnost (podíl žáků u zkoušky neúspěšných nebo zkoušku nekonajících z přihláše nýc h
žáků) ve společné části MZ činila 31 %, zatímco ve stejné skupině oborů v ČR dosáhla téměř
48 %. Ve školním roce 2019/2020 byla hrubá neúspěšnost žáků ve společné části MZ
přibližně 45 %, ve stejné skupině oborů v ČR byli žáci úspěšnější (hrubá neúspěšnost byla
36 %). Rozdíl mezi neúspěšností žáků školy a neúspěšností ve srovnatelné skupině oborů
v ČR se dále prohloubil v roce 2020/2021, kdy hrubá neúspěšnost žáků školy ve společné
části MZ činila 50 %, v ČR byla cca 26 %.
Neúspěšnost žáků ve společné části MZ je dána zejména jejich výsledky v didaktickýc h
testech, a to i v obdobích, kdy MZ zahrnovala ve společné části i další dílčí zkoušky, tj. ústní,
příp. písemnou. Ve vztahu k jednotlivým předmětům společné části MZ je neúspěšnost
proměnlivá – ve školním roce 2018/2019 byla vyšší neúspěšnost v českém jazyce a literatuře
a také v matematice, kterou si ale volí jen minimum žáků a v některých školních rocích z ní
nikdo nematuroval. Ve školním roce 2020/2021 byly příčinou vysoké neúspěšnosti slabé
výsledky žáků v anglickém jazyce, v roce 2019/2020 jde neúspěšnost rovnoměrně na vrub
výsledkům jak v českém jazyce a literatuře, tak v anglickém jazyce.
Z analýzy uvedených výsledků, opatření přijatých na základě předchozí inspekční činnosti
i z rozhovorů s pedagogy školy je zřejmé, že neúspěšnost žáků ve společné části MZ
v období let 2020 a 2021 je významně ovlivněna rozsahem distanční výuky, který
u dvouletého nástavbového studia představuje značný podíl z celkové výuky. Opatření
přijatá na základě předešlé inspekční činnosti cílila zejména na podporu žáků v rámci
prezenční výuky. V průběhu distanční výuky byla jejich účinnost zásadně omezena. Škola
sice realizovala – a žáci využívali – i další opatření, např. možnost individuálních konzultac í,
podporu formou elektronických studijních materiálů, vhodné zaměření synchronní on-line
výuky zejména na výuku maturitních předmětů, přesto tato pomoc však na zvýšení
úspěšnosti nestačila. Podle poznatků pedagogů se nižší účinnost opatření projevila zejména
u žáků s horšími studijními návyky a nižší motivací ke vzdělávání. Nastavený systém
hodnocení rovněž v některých případech neposkytoval žákům objektivní zpětnou vazbu
o jejich skutečných znalostech, a to z důvodů na straně žáků i školy. U žáků bylo podle
zjištění pedagogů zřejmé, že ačkoli v průběhu distančního vzdělávání odevzdávali věcně
správně vypracované úlohy či testy, ne vždy šlo o jejich vlastní samostatnou práci. Současně
mají pedagogové – při nižším počtu uchazečů a vyšším podílu žáků ukončujících vzdělává ní
již v průběhu prvního ročníku – tendenci hodnotit výsledky vzdělávání žáků mírněji ve snaze
neodradit je od vzdělávání. Nadále tak přetrvává vysoká disproporce mezi dobrým
hodnocením žáků v průběhu vzdělávání a jejich neúspěšností u MZ. Většina žáků
neúspěšných v předmětech společné části MZ v průběhu vzdělávání nebyla hodnocena
horším stupněm než dobrý. Obdobné zjištění bylo konstatováno již při předešlé inspekční
činnosti.
Kromě výše zmíněných aktivit škola pro předcházení studijnímu neúspěchu realizuje
v letošním školním roce individuální a skupinové doučování. Každoročně realizuje zejména
v závěrečném ročníku cvičné didaktické testy v reálném čase a rozsahu. Pro zefektivně ní
přípravy na MZ je však žádoucí zařazovat do výuky typové úlohy z didaktických testů
pravidelně i v nižších ročnících. Významnou příležitost ke zlepšení má škola v důsledné
konkretizaci strategie předcházení školní neúspěšnosti do jednotlivých vyučovac íc h
předmětů, vyhodnocování její účinnosti a přijímání následných opatření. V souvislosti se
změnou struktury MZ z českého jazyka a literatury a z cizího jazyka, tj. její redukcí ve
společné části pouze na didaktický test, je další příležitostí ke zlepšení práce školy se
vzdělávacím obsahem tak, aby lépe odrážel strukturu zkoušek.



2021/2022                                      5
                                         Závěry
Vývoj školy
- škola ukončila vzdělávání v oboru vzdělání Gastronomie a zajistila jeho výmaz z rejstříku
  škol a školských zařízení
- vzrostl počet žáků v maturitních oborech
- opatření přijatá na základě předešlé inspekční činnosti jsou ve vztahu k úspěšnosti ve
  společné části maturitní zkoušky jen částečně účinná
Slabé stránky a/nebo příležitosti ke zlepšení
- chybějící práce s textem a menší důraz na vedení žáků k samostatnému slovnímu projevu
  snižovaly efektivnost výuky v českém jazyce a literatuře, nedostatečná byla podpora
  rozvoje interaktivních řečových dovedností ve výuce cizích jazyků
- v oboru vzdělání Podnikání byla zaznamenána vysoká neúspěšnost ve společné části
  maturitní zkoušky ve školních rocích s distanční výukou
- strategie předcházení školní neúspěšnosti nebyla dostatečně účinná v podmínkách
  distanční výuky
Doporučení pro zlepšení činnosti školy
- zintenzivnit práci žáků s textem, zařazovat metody a formy práce podporující jejich
  samostatný slovní projev, skupinovou a kooperativní práci
- diferencovat a individualizovat výuku vzhledem k různým vzdělávacím předpokladům
  žáků
- přijímat uchazeče s odpovídajícími vzdělávacími předpoklady
- rozložit přípravu na společnou část maturitní zkoušky systematicky do průběhu celého
  vzdělávání
- konkretizovat strategii předcházení školní neúspěšnosti pro jednotlivé předměty společné
  části maturitní zkoušky, důsledně vyhodnocovat účinnost přijímaných opatření a případně
  je včas modifikovat
- nepřijímat uchazeče do oboru Podnikání a požádat o jeho výmaz, pokud i nadále bude
  přetrvávat vysoká neúspěšnost žáků oboru ve společné části maturitní zkoušky


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a přijmo ut
adekvátní opatření k jejich prevenci a ve stejné lhůtě písemně informovat Českou
školní inspekci, jak byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení – stav k termínu inspekční činnosti
 2.    Potvrzení ředitele ve funkci, čj. 050973/2018/KUSK, s účinností od 1. srpna 2018
 3.    Inspekční zpráva, čj. ČŠIS-494/19-S, přijatá opatření ředitele, plán roku 2021/2022


2021/2022                                    6
 4.    Školní matrika vedená elektronicky, stav k termínu inspekční činnosti, včetně údajů
       o prospěchu žáků za školní roky 2018/2019 – 2020/2021
 5.    Dokumentace školního poradenského pracoviště včetně strategie předcházení školní
       neúspěšnosti, stav k termínu inspekční činnosti
 6.    Údaje o výsledcích uchazečů v jednotné přijímací zkoušce v letech 2017 - 2020,
       kritéria přijímacího řízení pro školní roky 2019/2020 – 2021/2022, schválené
       maximální počty tříd a přijímaných žáků pro školní roky 2020/2021 – 2022/2023
 7.    Dokumentace o ukončování vzdělávání maturitní zkouškou – školní roky
       2018/2019 – 2021/2022, výsledky ve společné části MZ za období 2019 – 2021
 8.    Školní vzdělávací programy maturitních oborů účinné k termínu inspekční činnosti
 9.    Výroční zprávy o činnosti školy za školní roky 2018/2019 – 2020/2021
10.    Třídní knihy a rozvrhy vyučovacích hodin, stav k termínu inspekční činnosti
11.    Školní řád střední školy účinný k termínu inspekční činnosti
12.    Záznamy z pedagogických rad a z jednání předmětové komise všeobecně
       vzdělávacích předmětů – školní roky 2019/2020 – 2021/2022
13.    Výběr z personální dokumentace pedagogických pracovníků, plán jejich dalšího
       vzdělávání – školní roky 2019/2020 – 2021/2022, přehled o jeho plnění
14.    Web školy http://www.sosasou-vlasim.cz/ – stav k termínu inspekční činnosti


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Ing. Pavel Čámský, školní inspektor,                      P. Čámský v. r.
 vedoucí inspekčního týmu
 Ing. Jindra Malíková, školní inspektorka                  J. Malíková v. r.

V Praze 5. ledna 2022

Datum a podpis ředitele školy potvrzující projednání a převzetí inspekční zprávy
 Ing. Vladislav Novotný,                                   V. Novotný v. r.
 ředitel školy
Ve Vlašimi 7. ledna 2022


2021/2022                                   7
