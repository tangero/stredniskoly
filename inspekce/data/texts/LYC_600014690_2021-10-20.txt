                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1321/21-B


Název                                Střední škola Strážnice, příspěvková organizace
Sídlo                                J. Skácela 890, 696 62 Strážnice
E-mail                               info@stredniskolastraznice.cz
IČ                                   00837385
Identifikátor                        600014690
Právní forma                         příspěvková organizace
Zastupující                          Ing. Petra Fialová
Zřizovatel                           Jihomoravský kraj
Místo inspekční činnosti             J. Skácela 890, Úprkova 1733, Smetanova 1540
                                     Strážnice
Termín inspekční činnosti            20. 10. 2021−22. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) a d) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední škola Strážnice, příspěvková organizace (dále „škola“) vykonává činnost střední
školy, domova mládeže a školní jídelny. Poskytuje vzdělávání v maturitních oborech 23-41-
M/01 Strojírenství, 31-43-M/01 Oděvnictví a 78-42-M/01 Technické lyceum. Dále
v oborech uměleckého zaměření 82-41-M/05 Grafický design a 82-41-M/07 Modelářství
a návrhářství oděvů. Vzdělání je možné získat také v učebním oboru s výučním listem 66-
52-H/01 Aranžér. Dálkovou formou lze studovat v tříletém maturitním oboru 64-41-L/51
Podnikání, který je určen pro absolventy tříletých oborů s výučním listem. Ve školním roce
2021/2022 na škole studovalo celkem 363 žáků ve čtyřletých maturitních oborech, 71 ve
tříletém učebním oboru a 50 v dálkové formě studia.
Škola je situována do vlastního areálu s jednotlivými pavilony (teoretická výuka, pavilon
dílen, pavilon výpočetní techniky, tělocvična, víceúčelové venkovní hřiště, domov mládeže).
Domov mládeže (dále i „domov“) ubytovává žáky školy a žáky ze středních škol z blízkého
okolí. Stravování je zajištěno ve školní jídelně.


                         Hodnocení podmínek vzdělávání
Ředitelka školy (dále i „ředitelka“) postupně realizuje jasnou a srozumitelnou koncepci
školy. Soustředí se na zlepšování materiálních podmínek školy a zvyšování odborných
a osobnostních kompetencí absolventů školy. Vize a strategie jsou formulo vá ny
a aktualizovány v samostatném dokumentu s nímž jsou seznámeni zaměstnanci školy.
Veřejnost je s reáliemi školy seznamována prostřednictvím dnů otevřených dveří a účastí
školy na mnoha různých akcích (veletrhy středních škol, propagační akce atd.). Fungování
a pravidla školy jsou zakotvena ve všech relevantních platných dokumentech, které jsou
přehledné, strukturované a pedagogové i zaměstnanci mají přehled o jednotlivých činnostech
školy. Ředitelka školy účelně delegovala kompetence na tři zástupce, kteří jsou ve svých
řídicích oblastech orientovaní. Hospitační činnost provádí především ředitelka. V ní se
soustředí na kvalitu výuky. Zástupci hospitují méně. Ke zkvalitnění výuky by přispěly také
vzájemné náslechy mezi pedagogy. Řídící a kontrolní činnost vedení školy je účelné
a přispívá ke zlepšování podmínek vzdělávacího procesu. K efektivnímu sdílení informac í
a komunikaci škola vhodně využívá elektronický informační systém. Na škole dobře fungují
metodické orgány, které řeší naplňování školních vzdělávacích programů, žákovské
projekty, přínos všech mimoškolních aktivit pro žáky (soutěže, přehlídky atd.). Stanovují
také opatření, která mají zlepšit úspěšnost žáků u maturitních zkoušek. Další vzdělává ní
pedagogických pracovníků vedení školy konzultuje s jednotlivými učiteli, v této oblasti
převládá vzdělávání v jejich odbornosti, méně v inovativních formách a metodách výuky.
Škola se od poslední inspekční činnosti sestěhovala do jednoho areálu, došlo k rekonstrukci
domova mládeže, pavilonu dílen, pavilonu informačních technologií, dokončuje se
i rekonstrukce posledních zbylých učeben teoretické výuky. Materiální, technické
a bezpečnostní podmínky se tím na škole významně zlepšily. Nejvýraznějším prvkem je
zrekonstruovaný pavilon dílen. Vedení školy dokázalo v této budově soustředit a sladit dílny
výrazně odlišných technických oborů (strojírenství, technické lyceum) spolu s uměleckými
obory (oděvní, grafický design) a oborem Aranžér. Celá budova působí jednotně nejen
vizuálně, ale i reálně umožňuje propojení všech oborů. Ateliéry a šicí dílny nenásilně
přecházejí v technické učebny například s CNC stroji. Budova dílen i pavilon výpočetní
techniky jsou prostupné a žáci i pedagogové mají možnost vzájemně spolupracovat napříč
všemi obory, což je výraznou přidanou hodnotou studia na škole. K realizaci všech úprav
areálu a ke zlepšení materiálních podmínek využilo vedení školy všechny dostupné možnosti



2021/2022                                    2
financování (státní rozpočet, rozpočet Jihomoravského kraje, evropské strukturální fondy –
IROP, OPVVV), což výrazně přispělo ke zkvalitnění vzdělávacího procesu. Žákům
i vyučujícím je umožněno zapůjčit si odborné knihy v nových oborových knihovnách školy,
včetně fotoaparátů nebo notebooků.
Školní poradenské služby jsou žákům poskytovány prostřednictvím školního poradenského
pracoviště. Jeho cílem je zejména zdravé klima a vzájemná spolupráce všech účastníků
výchovně vzdělávacího procesu. Výchovná poradkyně, školní metodička prevence a školní
psycholožka ve spolupráci s pedagogy školy poskytují žákům i jejich zákonným zástupcům
poradenství ve všech oblastech výchovy a vzdělávání. Velký důraz škola klade na oblast
prevence rizikového chování, práci s třídním kolektivem, kariérového poradenství
a pozornost a podpora je věnována i žákům se speciálními vzdělávacími potřebami. Škole
se daří prostřednictvím různých projektů své záměry realizovat. Součástí preventivníc h
aktivit školního poradenského pracoviště je i činnost školního aktivu. Žáci tak mají možnost
podílet se na chodu školy. Kromě plánovaných činností jsou do preventivního programu
vhodně zařazeny i aktivity vycházející z provedené evaluace uplynulého období, a které
přímo postihují aktuální potřeby školy.
Domov mládeže zajišťuje ubytovaným žákům kvalitní podmínky pro bydlení, přípravu
na vzdělávání i realizaci volnočasových aktivit. V domově jsou i prostory pro realizac i
volnočasových aktivit, při kterých mohou žáci využít účelně vybavené prostory jako
například posilovnu, knihovnu, šicí dílnu a další. Žáci mají možnost využívat i tělocvič nu
školy. Režim dne je vhodně uzpůsoben k relaxaci i plnění povinností. Žáci jsou vedeni
k plánování si volného času, který mohou trávit v rámci řízených aktivit jako jsou pravidelné
kroužky, jednorázové akce, nebo si volí vlastní program. Domov je se školou úzce propojen
a tvoří tak kvalitní zázemí pro ubytované žáky. Vedoucí vychovatelka se pravidelně účastní
porad vedení, na kterých dochází ke koordinaci činností školy a domova mládeže.
Vychovatelé na pravidelných poradách plánují jednotlivé činnosti a provádí hodnocení své
práce.


                          Hodnocení průběhu vzdělávání
Společným znakem všech sledovaných hodin v době inspekční činnosti byla klidná,
přátelská, příjemná pracovní atmosféra. Učitelé projevovali zájem o žáky a jejich vzdělává ní
a měli přehled o žácích se speciálními vzdělávacími potřebami a jejich podpůrných
opatřeních.
V hodinách všeobecně vzdělávacích předmětů byly dominantně voleny metody výkladu
a práce s textem. Cíl byl srozumitelný, žákům zřejmý, avšak práce s ním zcela nevedla ke
zvýšení efektivity vzdělávání. Hodnocení hodiny bylo spíše formální a omezilo se na shrnutí
obsahu, a to ne vždy ve všech hodinách. I přesto, že pedagogové v hodinách využíva li
i některé z aktivizačních metod výuky (např. práce ve dvojicích, povzbuzování k diskusi nad
shlédnutým videem, slyšeným textem nebo čteným textem), dařilo se žáky motivo vat
a aktivizovat k činnosti jen v menší míře. Sebehodnocení nebo vzájemné žákovské
hodnocení jako formativní a zároveň aktivizační prvek byl zaznamenán jen velmi zřídka.
Pouze ojediněle byla výuky vedená inspirativním způsobem s využitím rozmanit ýc h
výukových metod, přenesením moderních technologií z distanční výuky a vzájemným
hodnocením žáků.
Sledovaná hodina tělesné výchovy byla zaměřená na vyrovnávání svalových dysbalancí
vzniklých následkem nedostatečné nebo nevhodné pohybové aktivity. Vhodně volené cviky,



2021/2022                                    3
průběžné povzbuzování, zpětná vazba a vlastní příklad učitelky udržovaly vysokou
motivaci, zájem žáků a tím i efektivitu cvičení.
Hospitované hodiny odborných předmětů, odborných cvičení a odborného výcviku
vykazovaly vysokou odbornou i didaktickou úroveň. Vyučující pracovali s cíli hodin,
instruovali žáky, provázeli a podporovali je při plnění úkolů. Pedagogové dlouhodobě
pracují s portfolii žáků a účelně využívají didaktickou techniku. V závěru hodin vedli žáky
k sebehodnocení a vzájemnému hodnocení své práce nebo výsledných produktů. Výrazným
znakem a motivačním prvkem hodin odborných předmětů byl důraz na propojení znalostí
s reálnou praxí. Dostatečně aktivovali žáky využíváním různých organizačních forem
výuky, přičemž dbali zejména na individuální práci žáků. V průběhu výuky odborných
předmětů a odborného výcviku docházelo k viditelnému rozvoji odborných kompetencí,
žáci se učili pracovat samostatně, vyučující je vedli k řešení problémů, pravidelně a téměř
u všech žáků vyhodnocovali dosahované výsledky a zohledňovali osobní možnosti
a schopnosti žáků.
Výchovně vzdělávací činnost v domově mládeže je zaměřená především na rozvoj klíčovýc h
kompetencí žáků, posilování zdravého životního stylu a podporu vzdělávání. Činnost
domova účelně navazuje na školní vzdělávání a vhodně jej doplňuje a rozšiřuje o pestrou
nabídku volnočasových aktivit.


                          Hodnocení výsledků vzdělávání
Učitelé zjišťují výsledky vzdělávání nejen standardními metodami jako jsou ústní zkoušení,
písemné práce, ale také pomocí žákovských projektů. V odborném výcviku, praktických
cvičeních a odborných předmětech pak disponují osobními portfolii jednotlivých žáků,
z nichž jsou patrné jejich pokroky ve studovaných oborech. Jejich sociální a osobnostní
kompetence jsou také prověřovány účastí na mnoha soutěžích a prezentacích školy. Rodiče
jsou pravidelně informováni o výsledcích vzdělávání pomocí elektronického informač ního
systému. Pedagogické rady pravidelně vyhodnocují výsledky vzdělávání. V případě
neúspěšných žáků jsou s nimi realizovány takzvané pohovory. Na nich se hledají příčiny
školní neúspěšnosti a stanovují se opatření pro její řešení a předcházení. Podpůrná opatření
spočívají především v individuálním přístupu k žákům, která jsou nejvíce patrná
v odborných předmětech. Škola také pravidelně analyzuje výsledky maturitních zkoušek, na
které reagují metodické orgány, stanovují opatření pro postup v dalším školním roce. I přes
tuto snahu vykazují výsledky maturitních zkoušek setrvalý stav.
Škola umožňuje žákům uplatnit své nadání a zájmy ve velkém množství odborných soutěží,
na dnech otevřených dveří, prezentacích, módních přehlídek. Žáci jsou velmi aktivní ve
Středoškolské odborné činnosti, kde se pravidelně dostávají do krajských a i celostátníc h
kol. Velkým úspěchem je spolupráce s partnerskou školou v Japonsku, která zahrnuje nejen
vzájemné návštěvy, ale i tvorbu společných módních kolekcí. Stěžejní význam má však pro
školu spolupráce s pestrým portfoliem firem a organizací (například Kovokon Popovice
s. r. o., T Machinery a. s., Gumex Strážnice, Fantasy Italia s. r. o., město Rohatec, Kulturní
dům Strážničan, Charita Strážnice). Tato spolupráce umožňuje nejen realizaci odborné praxe
ve stanoveném rozsahu, ale je také využívána jako zdroj informací pro hodnocení
dosahovaných výsledků vzdělávání žáků, a to zejména v oblasti utváření a rozvoje
požadovaných odborných znalostí a kompetencí. Žáci po ukončení studia mají možnost
nastoupit do pracovního poměru právě také ve spolupracujících firmách. Pedagogům pak
umožňují firmy získávání nových odborných znalostí například prostřednictvím stáží. Škola
pravidelně monitoruje také profesní kariéru svých absolventů, ve výročních zprávách
zveřejňuje jejich medailonky.


2021/2022                                     4
Vychovatelé v domově mládeže zajišťují žákům kromě ubytování i zájmové aktivity
prostřednictvím kroužků, soutěží, přednášek a návštěv akcí mimo domov. Se žáky
pravidelně komunikují a sledují výsledky výchovně vzdělávacího procesu. Zaměřují se
zejména na podporu jejich individuálních potřeb a v součinnosti s učiteli a zákonnými
zástupci koordinují vhodné postupy k dosažení cílů výchovy a vzdělávání. Realizace
množství zájmových aktivit slouží jako významný prvek prevence sociálně patologick ýc h
jevů.


                                         Závěry
Vývoj školy
- Došlo k sestěhování školy do jednoho areálu, ve kterém proběhla rozsáhlá přestavba
  a modernizace.
- Značně se zlepšily prostorové, materiální a technické podmínky pro vzdělávání.
Silné stránky
- Vedení školy dlouhodobě vykazuje kvalitní úroveň řízení. Aktivní přístup vedení
k získávání dalších finančních prostředků na činnost a provoz školy z mimorozpočto výc h
zdrojů, např. z evropských strukturálních fondů, finanční spolupráce se zřizovatelem aj. jsou
efektivně využívány ve prospěch žáků.
- Škola rozvíjí kvalitní a pro žáky přínosnou spolupráci s mnoha partnery včetně
zahraničních.
Příležitosti ke zlepšení
- V hospitovaných hodinách všeobecně vzdělávacích předmětů byly v menší míře
zastoupeny prvky aktivizace žáků a práce se vzdělávacím cílem.
- V některých hodinách nebyla pozorována individualizace a diferenciace vzhlede m
k aktuálním potřebám žáků celého spektra nadání a potřeb.
Příklad inspirativní praxe
Vedení školy dokázalo při slučování původních škol propojit tak rozdílné obory jako jsou
strojírenské (strojírenství, technické lyceum), umělecké (oděvní, grafický design) a obor
aranžér. Škola využila všech dostupných zdrojů financování a vytvořila rekonstrukcí
pavilonu dílen a počítačových technologií možnosti pro vzájemnou kooperaci žáků
i pedagogů a propojení těchto oborů.
Doporučení pro zlepšení činnosti školy
- Zařazování prvků formativního hodnocení do vzdělávacího procesu.
- Zařazovat vzájemné hospitace pedagogů, a to napříč obory a předmětovými sekcemi.
- V rámci DVPP se soustředit na vzdělávání v oblastech kooperativní výuky.



            Seznam dokladů, o které se inspekční zjištění opírají
 1.    Zpráva o činnosti školy a Dlouhodobý plán rozvoje školy, Strážnice 23. 9. 2021
 2.    Zápis porady vedení 24. 8. 2021
 3.    Zápisy z předmětových komisí ve školním roce 2020/2021, 2021/2022


2021/2022                                    5
 4.    Porady úseku teoretického vyučování ve školním roce 2021/2022
 5.    Porady úseku praktického vyučování ve školním roce 2021/2022
 6.    Kontrolní systém, vnitřní směrnice ze dne 1. 9. 2021
 7.    Kontrolní a hospitační činnost praktické vyučování 2020/2021 a 2021/2022
 8.    Plán práce na školní rok 2021/2022
 9.    Pedagogické rady konané ve školním roce 2020/2021, 2021/2022
10.    Zápisy o pohovorech se žáky ve školním roce 2020/2021, 2021/2022
11.    Školní aktiv 2021/2022
12.    Strategie školní neúspěšnosti ze dne 1. 9. 2020
13.    Rozvrhy hodin tříd a učitelů pro školní rok 2021/2022
14.    Seznamy žáků, dokumentace vedená k 30. 9. 2021 ve škole pro školní rok 2021/2022,
       2020/2021
15.    Tematické plány pro školní roky 2020/2021 a 2021/2022
16.    Plán dalšího vzdělávání pedagogických pracovníků – teorie a praxe 2021/2022
17.    Vybrané úspěchy žáků 2019–2021
18.    Školní vzdělávací program Podnikání – dálková forma vzdělávání, platný od 1. 9.
       2011, 64-41-L/51
19.    Školní vzdělávací program Móda, styling, média, platný od 1. 9. 2017
20.    Školní vzdělávací program Oděvní a interiérový design, platný od 1. 9. 2012, pro obor
       Oděvnictví 31-43-M/01
21.    Školní vzdělávací program Aranžér – propagační tvorba, platný od 1. 9. 2009, pro
       obor Aranžér 66-52-H/01
22.    Školní vzdělávací program Grafický design, platný od 1. 9. 2018, pro obor Grafický
       design 82-41-M/05
23.    Školní vzdělávací program CAD a CAM systémy ve strojírenství, platný od 1. 9. 2018
24.    Školní vzdělávací program Technické lyceum, platný od 1. 9. 2018, pro obor
       Technické lyceum 78-42-M/01
25.    Školní vzdělávací program Technické lyceum – vývoj IT a průmyslových aplikací,
       platný od 1. 9. 2020, pro obor Technické lyceum 78-42-M/01
26.    Školní vzdělávací program Technické lyceum, platný od 1. 9. 2019, pro obor
       Technické lyceum 78-42-M/01
27.    Školní vzdělávací program domova mládeže školní rok 2021/2022
28.    Celoroční plán práce domova mládeže školní rok 2021/2022
29.    Provozní řád ubytovacího zařízení domova mládeže pro ubytování veřejnosti, 1. 9.
       2021
30.    Podmínky přijetí do domova mládeže, nedatováno
31.    Výkazy školy, školní roky 2020/2021, 2021/2022
32.    Výroční zpráva o činnosti za školní rok 2020–2021, ze dne 1. 10. 2021
33.    Rozvrh hodin platný ve školním roce 2021/2022
34.    Distanční výuka 2020/2021 a 2021/2022
35.    Seznam žáků se speciálními vzdělávacími potřebami ve školním roce 2021/2022
36.    Složka žáka se speciálními vzdělávacími potřebami ve školním roce 2021/2022
       (vzorek)


2021/2022                                    6
37.    Dokumentace školního poradenského pracoviště Střední školy Strážnice vedeného
       ve školním roce 2020/2021 a 2021/2022 obsahující Plán realizace výchovné ho
       poradenství, primární prevence a volnočasových aktivit, Strategie předcházení školní
       neúspěšnosti, Minimální preventivní program, Školní preventivní strategie.
38.    Deníky výchovných skupin vedené ve školním roce 2021/2022
39.    Kniha denních záznamů domova mládeže vedená ve školním roce 2021/2022
40.    Dokumentace k ověření ekonomických podmínek, zajištění školního stravování
       a bezpečnosti žáků při jejich pobytu ve škole a domově mládeže
41.    Inspekční zpráva Čj. ČŠIB 1269/13-B ze dne 19. 11. 2013


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na výše uvedenou adresu, nebo na e-podatelnu
csi.b@csicr.cz s připojením elektronického podpisu, a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Milan Heroudek, školní inspektor,                  Mgr. Milan Heroudek v. r.
 vedoucí inspekčního týmu
 Mgr. Šárka Machačová, školní inspektorka                Mgr. Šárka Machačová v. r.
 Mgr. Kateřina Veselá, školní inspektorka                Mgr. Kateřina Veselá v. r.
 Bc. Dana Haláková, kontrolní pracovnice                 Bc. Dana Haláková v. r.
 Ing. Marta Špalková,                                    Ing. Marta Špalková v. r.
 odbornice na střední odborné vzdělávání

V Brně 24. 11. 2021


Datum a podpis ředitelky školy potvrzující projednání a převzetí inspekční zprávy


 Ing. Petra Fialová, ředitelka školy                     Ing. Petra Fialová v. r.

Ve Strážnici 7. 12. 2021




2021/2022                                    7
