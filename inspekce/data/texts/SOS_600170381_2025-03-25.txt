                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-355/25-C
                                       Sp. zn. ČŠIC-S-72/25 C


Název                               Střední odborná škola a Střední odborné učiliště,
                                    Milevsko, Čs. armády 777
Sídlo                               Čs. armády 777, 399 01 Milevsko
E-mail                              info@issou-milevsko.cz
IČO                                 14 450 402
Identifikátor                       600 170 381
Právní forma                        příspěvková organizace
Zastupující                         Mgr. Václav Kašpar
Zřizovatel                          Jihočeský kraj
Místo inspekční činnosti            Čs. armády 777, Milevsko
                                    Veselíčko 91, Veselíčko
Inspekční činnost na místě          25. 3. 2025 − 27. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední odborná škola a Střední odborné učiliště, Milevsko, Čs. armády 777 (dále „škola“)
vykonává činnost střední školy a školní jídelny- výdejny. Činnost domova mládeže, kterou
má škola zapsanou v rejstříku škol a školských zařízení, dlouhodobě nevykonává. Škola
poskytuje střední vzdělávání zakončené maturitní zkouškou ve čtyřletém oboru vzdělání
75-41-M/01 Sociální činnost a střední vzdělání s výučním listem v tříletých učebních
oborech 23 51 H/01Strojní mechanik, 33-56-H/01 Truhlář, 41 55 H/01 Opravář
zemědělských strojů, 41-51-H/01 Zemědělec -farmář, 41 55 E/01 Opravářské práce a 29-51-
E/01 Stravovací a ubytovací služby. Ke dni inspekční činnosti školu navštěvovalo 196 žáků
v 11 třídách, z toho je pět tříd víceoborových.


                         Hodnocení podmínek vzdělávání
Vedení školy odpovídá typu a velikosti školy, tvoří ho ředitel, statutární zástupce pro
teoretické vyučování a zástupce pro odborný výcvik. Ředitel si po svém nástupu do funkce
v roce 2018 stanovil priority dalšího rozvoje školy, tyto cíle se mu daří postupně naplňovat.
Od poslední inspekční činnosti byla rozšířena vzdělávací nabídka o obor zemědělec farmář
a téměř dvojnásobně se navýšil počet žáků školy. Ke zvýšení zájmu o některé učební obory
přispívají i benefity vyučovaných oborů v podobě možnosti získat různé úrovně řidičského
oprávnění, svářečských kurzů, případně stipendia partnerské firmy nebo zřizovatele.
V oblasti řízení má vedení školy rozdělené kompetence. Kontrolní činnost je plánovitá, ale
v některých oblastech chodu školy je nedůsledná a formální. V případě zjištění nedostatků
není vždy systematicky sledováno jejich odstranění. Nedůsledná aplikace legislativníc h
změn se promítá do kvality průběhu vzdělávání i vedení povinné dokumentace školy.
Některé dílčí nedostatky v dokumentaci školy byly odstraněny během inspekční činnosti.
Ze sledovaných hodin teoretického vyučování v průběhu inspekční činnosti bylo patrné, že
není věnována pozornost větší aktivizaci žáků a časovému rozvržení hodin tak, aby byl
vytvořen dostatečný prostor pro zhodnocení dosažených cílů hodin při jejich ukončování.
Výuku zajišťuje pedagogický sbor, který prochází generační obměnou. Někteří vyučujíc í
nejsou kvalifikovaní a tato skutečnost se v některých případech negativně promítala do
kvality výuky. Předmětové komise se schází pravidelně a řeší organizační záležitosti chodu
školy, na pedagogickou a didaktickou problematiku se ale téměř nezaměřují. Začínajíc í
učitelé mají možnost získat zkušenosti prostřednictvím vzájemných hospitací s mentorem.
Vedení školy dbá na profesní růst pedagogických pracovníků, jejich další vzdělávání je
zaměřeno především na zvyšování odbornosti a na prevenci patologických jevů, méně na
rozšiřování didaktických a pedagogických dovedností. To se v určité míře promítlo do
sledovaných hodin.
Vzdělávací činnost škola realizuje na pracovišti v Milevsku, v areálu odborného výcviku
Veselíčko, ve středisku praktického vyučování v ZVVZ a.s. Milevsko a u dalších smluvníc h
partnerů. V budově školy je potřebné množství kmenových i odborných učeben dostatečně
vybavených didaktickou technikou i dalšími potřebnými pomůckami. V budově školy je
také dobře vybavená žákovská knihovna. Škola nemá vlastní tělocvičnu, k výuce využívá
různá sportoviště v okolí školy. Četné aktivity vedení školy ve využívání různých dotačních
pobídek na podporu vzdělávání umožňují průběžnou obnovu materiálního vybavení školy.
Tyto prostředky byly využity k vybavení truhlářské dílny k modernizaci cvičné kuchyně,
k nákupu didaktické IT techniky a k další revitalizaci budov školy.
Při zajišťování odborného výcviku škola dlouhodobě spolupracuje s řadou sociálníc h
partnerů. Vzhledem k profilaci školy patří k nejvýznamnějším ZVVZ a.s. se sídlem
v Milevsku, Sociální služby města Milevska a další zařízení sociálních a stravovacíc h
služeb. K dalším partnerům patří řada strojírenských, zemědělských a truhlářských provozů.
Tato spolupráce podporuje profesní přípravu žáků v souladu s požadavky trhu práce. Škola
je členem Agrární komory, Jihočeské hospodářské komory a technického konsorcia při
VŠTE. Spolupráce s dalšími regionálními organizacemi včetně základních škol je součástí


                                            2/6
prezentace školy a posiluje vztah žáků k místu, kde žijí. Motivační aktivity programu
Erasmus + posilují osobnostní, sociální a odborné kompetence žáků.


                          Hodnocení průběhu vzdělávání
Vzhledem k nízkému počtu žáků v některých oborech jsou vytvořeny víceoborové třídy.
Nastavení školních vzdělávacích programů umožňuje společnou výuku všeobecně
vzdělávacích předmětů, odborné předměty se vyučují podle jednotlivých oborů. Během
inspekční činnosti byly sledovány hodiny napříč obory v teoretické i praktické výuce.
Vstřícná respektující atmosféra, trpělivost vyučujících a dodržování nastavených pravidel
vytváří příjemné a bezpečné podmínky pro vzdělávání všech žáků.
Po obsahové stránce promyšlená výuka navazovala na předcházející učivo a cílila zejména
na jeho propojení s potřebami praxe. Ve sledovaných hodinách převládala tradiční forma
výuky s převažující aktivitou na straně učitele, v minimální míře byli žáci aktivizo vá ni
skupinovou prací, která by vytvořila prostor pro souvislejší vyjadřování žáků a tím i rozvoj
jejich komunikačních kompetencí. Výuka byla ve většině hodin cíleně doplněná
samostatnou prací, zařazením pracovních listů, vhodně podpořena prezentacemi s využitím
didaktické techniky a ilustrována názornými ukázkami vztahujícími se k probíraným
tématům. V hodinách s nižším počtem žáků, zejména odborných předmětů, se dařilo podnítit
diskuzi s vyvozováním poznatků založených na zkušenostech žáků a spojit je s praktickým
procvičením učiva a ukázkami technických zařízení nebo videem. Ve sledovaných hodinách
bylo žákům v minimální míře umožněno pracovat s různými zdroji informací a tím rozvíjet
schopnost kritického myšlení, Všichni žáci plnili stejné úkoly, nebyl tak dostatečně vytvářen
prostor pro uplatnění a rozvoj jejich specifických zájmů a schopností. Vyučující žáky
povzbuzovali okamžitým hodnocením aktuálních výkonů, avšak neposkytovali tak dost
příležitostí pro sebehodnocení nebo vrstevnické hodnocení jako motivaci podporující jejich
další učení. Většina hospitovaných hodin byla ukončena krátkým shrnutím učiva,
zhodnocení jejich průběhu vzhledem ke vzdělávacímu pokroku však nebylo až na výjimk y
zaznamenáno. Na kvalitě výuky anglického jazyka se negativně projevila skutečnost, že
výuku zajišťuje nekvalifikovaná vyučující. Hodiny byly vedeny v cílovém jazyce, ale nízká
náročnost zadávaných úkolů, rezervy ve využití odborné slovní zásoby a absence dialogu ve
dvojicích neumožňovala dostatečný rozvoj produktivní řečové dovednosti, potřebné při
maturitní zkoušce.
Průběh odborného výcviku sledovaný napříč hospitovanými obory měl odpovídajíc í
odbornou úroveň. Pozitivně se projevila vysoká profesní zkušenost a odbornost pedagogů
a jejich pracovní erudice. Učivo, které navazovalo svým obsahem na teoretickou výuku
odborných předmětů, se zaměřovalo na prohlubování nabytých vědomostí, rozvoj
požadovaných praktických dovedností a pracovních návyků spojených s výkonem budoucí
profese žáků. Odborný výcvik rovněž cílil na úspěšné zvládnutí závěrečných zkoušek.
Veškeré činnosti probíhaly v přiměřeném tempu, žáci pracovali samostatně, používa li
vhodný pracovní oděv a dodržovali zásady bezpečnosti a ochrany zdraví. V průběhu plnění
úkolů poskytovali vyučující žákům odpovídající podporu a motivačně hodnotili jejich
výkony. Účelná spolupráce vyučující a asistentky pedagoga podporovala úspěšné zvládnutí
prováděných činností všemi žáky.
Škola nabízí žákům řadu pestrých aktivit ve formě exkurzí, besed, charitativníc h
a sportovních akcí a prezentací školy na veřejnosti. Aktivity k prevenci rizikového chování
jsou jako součást vzdělávacího procesu realizovány formou adaptačních kurzů či různých
projektů a jsou zaměřeny především na vytváření pozitivních vztahů mezi žáky a eliminac i


                                            3/6
nežádoucího chování. S cílem rozvíjet pozitivní demokratické uspořádání školy a podíl žáků
na něm byl v letošním školním roce zřízen žákovský parlament.
K prohloubení profesních kompetencí mohou žáci využít nabídky profesních kvalifik ac í.
V rámci vzdělávací nabídky má škola platnou autorizaci u profesních kvalifik ac í
vzdělávacích programů: Výpomoc při přípravě pokrmů, Výpomoc při obsluze hostů, Chůva
pro děti v dětské skupině, Chůva pro děti do zahájení povinné školní docházky a Chůva.


                          Hodnocení výsledků vzdělávání
Úroveň vzdělávání žáků v průběhu studia zjišťují vyučující pomocí standardníc h
hodnotících nástrojů, využíváno je především písemné a ústní zkoušení. Vhodným
nástrojem je také motivační hodnocení v hodinách. Hodnocení výsledků vzdělávání je
zaměřeno zejména na znalosti žáků a propojení teoretické a praktické výuky. V rámci
jednání pedagogické rady a předmětových komisí připravují třídní učitelé shrnutí výsledků
vzdělávání. Hlubší analýza výsledků vzdělávání neprobíhá. Nastavený systém využívá ní
online prostředí a uložené výukové materiály umožňují cílenou přípravu žáků na vyučová ní.
Tyto možnosti jsou žáky využívány v různé míře.
Tým poradenského pracoviště, který tvoří výchovný poradce, školní metodik prevence
a speciální pedagog, identifikuje žáky se speciálními vzdělávacími potřebami. V případě
potřeby iniciuje vyšetření ve školských poradenských zařízeních. S cílem omezit riziko
předčasných odchodů ze vzdělávání věnuje škola pozornost žákům ohrožených školním
neúspěchem, ale požadovaný efekt to vždy nepřináší. V případě zhoršení prospěchu nebo
zvýšení absence žáka jsou většinou přijímána individuální a konkrétní opatření, méně jsou
analyzovány příčiny vysoké a neomluvené absence žáků. Řešení tohoto problému je rovněž
negativně ovlivňováno nedůsledným uplatňováním nastavených pravidel souvisejíc íc h
s neomluvenými hodinami.
Nižší studijní potenciál, nedostatečná vnitřní motivace žáků k učení spolu s vysokou absencí
včetně neomluvené se projevuje především ve vyšším počtu žáků, kteří neprospívají nebo
nejsou hodnoceni v řádném termínu. Ve sledovaném období 1. pololetí školního roku
2024/2025 z celkového počtu žáků 197 neprospělo 22 žáků a 35 žáků je v předmětech
nehodnoceno. Tato skutečnost obvykle vede k jejich předčasnému odchodu ze vzdělává ní,
úbytek žáků je zpravidla vyrovnán příchodem žáků z jiných středních škol.
Méně efektivní práce s výsledky vzdělávání se také projevuje v úspěšnosti u maturitníc h
zkoušek. Při ukončování vzdělávání maturitní zkouškou škola dlouhodobě vykazuje vyšší
neúspěšnost, která převyšuje republikový průměr v dané skupině oborů. Žáci byli neúspěšní
především v didaktickém testu z anglického jazyka, ve zkušebním roce 2024 v něm,
z 11 přihlášených žáků pět neuspělo. Menší neúspěšnost byla zaznamenána i v didaktickém
testu z českého jazyka a z matematiky. Opatření školy nabízející seminář z anglické ho
jazyka a z matematiky jsou zatím neúčinná. Lepší úroveň dosažených odborných
kompetencí prokazují žáci v oborech vzdělání s výučním listem při jednotné závěrečné
zkoušce. U učňovských oborů jsou výsledky vzdělávání standardní, avšak žáci z oboru
opravář zemědělských strojů jsou méně úspěšní v písemné části závěrečné zkoušky.
Úspěšná účast v profesních soutěžích přispívá k vyšší motivaci žáků a rozvoji jejich
specifických zájmů. Pro odborné stáže využívá škola nejen svá pracoviště, ale také
pracoviště u smluvních partnerů.




                                            4/6
                                         Závěry
Vývoj školy
– Od minulé inspekční činnosti došlo téměř k dvojnásobnému navýšení počtu žáků.
– V loňském školním roce byl otevřen nový vzdělávací obor zemědělec-farmář.
– Průběžně dochází ke generační obměně pedagogického sboru.
– Ve školním roce 2023/2024 se uskutečnil výjezd žáků v rámci programu Erasmus+.
– Průběžně dochází k modernizaci materiálních podmínek školy.
– V tomto školním roce byl ustanoven žákovský parlament.
Slabé stránky (oblasti ke zlepšení)
– Vedení školy vykazuje dílčí nedostatky v systému kontroly. Nastavené kontrolní
  mechanismy nejsou vždy dostatečně efektivní. Nedůsledná aplikace legislativních změn
  se promítá do kvality průběhu vzdělávání. (2.1)
– Metody a formy práce nesměřují k vyšší aktivizaci žáků a jejich vzájemné spolupráci,
  nerozvíjejí schopnost žáků účelně využívat různé informační zdroje. (4.2)
– Je uplatňována nízká diferenciace zadávaných úkolů s ohledem na maximální využití
  specifických zájmů žáků. (4.3)
– Škola s výsledky vzdělávání systematicky nepracuje, následně nejsou přijímána potřebná
  opatření ke zlepšení ve všech součástech procesu vzdělávání. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve větší míře zařazovat metody a formy výuky podporující aktivní učení žáků.
– Uplatňovat diferenciaci učiva v závislosti na schopnostech, možnostech a specifick ýc h
  zájmech žáků.
– Zkvalitnit činnost metodických orgánů v oblasti aktivizačních metod a forem práce ve
  výuce.
– Dodržovat strukturu vyučovacích hodin zejména při jejich ukončování a tímto směrem
  zacílit i hospitační činnost.
– Jednoznačně nastavit pravidla pro omlouvání absence a důsledně je dodržovat
– Více se zaměřit na práci s výsledky vzdělávání dodržovat strategii předcházení školní
  neúspěšnosti.
– Uvést do souladu s legislativou podmínky odborného výcviku.
– Zajistit průběh maturitní zkoušky v souladu s legislativními předpisy.
– Dále posilovat pedagogický sbor o kvalifikované učitele.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu


                                            5/6
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 Mgr. Renata Pechoušková, školní inspektorka
 PaedDr. Martina Baarová, školní inspektorka
 Bc. Vladimír Štipl, kontrolní pracovník
16. 4. 2025




                                          6/6
