                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-280/22-U


Název                               Střední škola technická, gastronomická a automobilní,
                                    Chomutov, příspěvková organizace
Sídlo                               Pražská 702/10, 430 01 Chomutov
E-mail                              tgacv@tgacv.cz
IČ                                  18383696
Identifikátor                       600010368
Právní forma                        příspěvková organizace
Zastupující                         Ing. Jiří Mladý
Zřizovatel                          Ústecký kraj
Místo inspekční činnosti            Pražská 702/10, Cihlářská 4132, Chomutov
Termín inspekční činnosti           14. 3. 2022 − 17. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů, se zaměřením na neúspěšnost ve
společné části maturitní zkoušky. Zjišťování a hodnocení naplnění školních vzdělávac íc h
programů pro střední vzdělávání a jejich souladu s právními předpisy a rámcovými
vzdělávacími programy.




2021/2022
                                    Charakteristika
Střední škola technická, gastronomická a automobilní, Chomutov, příspěvková organizace
(dále „škola“) vykonává činnost střední školy, školní jídelny, domova mládeže a internátu.
Střední škola ve školním roce 2021/2022 vzdělává žáky v denní formě v 26 oborech
vzdělání, z nichž 22 poskytuje střední vzdělání s výučním listem. V těchto oborech škola
vykázala k 30. 9. 2021 1016 žáků v 60 třídách. Inspekční činnost byla zaměřena na obory
poskytující střední vzdělání s maturitní zkouškou (39-41-L/01 Autotronik, 23-45-L/01
Mechanik seřizovač, 65-42-M/01 Hotelnictví a nástavbový obor 64-41-L/51 Podnikání),
v nichž se k 30. 9. 2021 ve škole vzdělávalo 246 žáků v 13 třídách. Od poslední inspekční
činnosti v roce 2017 došlo k výraznému snížení počtu žáků v maturitních oborech
(cca o 46 %) způsobenému zejména výmazem oboru vzdělání 23-43-L/51 Provozní technika
z rejstříku škol a školských zařízení a ukončením náboru žáků do oborů vzdělání
41-41-M/01 Agropodnikání, a 37-42-M/01 Logistické a finanční služby a v dálkové formě
vzdělávání do nástavbového oboru Podnikání.


                         Hodnocení podmínek vzdělávání
Ředitel školy působí ve funkci od června 2018. Při zpracování koncepce rozvoje školy pro
období 2018–2024 vycházel z analýzy stavu všech relevantních oblastí. V oblasti zlepšování
kvality poskytovaného vzdělávání definoval základní cíle – využívání aktivizačních metod
výuky, zaměření dalšího vzdělávání pedagogických pracovníků na nové metody práce,
zlepšení přípravy žáků k maturitní zkoušce, uplatňování přísnějších kritérií pro přijímá ní
žáků a pravidel pro povolování opakování ročníku a přestupu žáků z jiných škol. V oblasti
přijímání žáků a povolování opakování a přestupu žáků škola prokázala, že své cíle naplňuje,
čímž napomáhá ke zlepšení průběžných i celkových výsledků vzdělávání. Cíl směřujíc í
k intenzivnějšímu zařazování aktivizačních metod do výuky se zatím nedaří naplňovat, což
se projevilo v průběhu vzdělávání. Kvalitní příprava žáků k maturitní zkoušce se daří jen
v některých oborech a předmětech.
Systém řízení je založen na spolupráci členů širšího vedení školy. Pro maturitní obory ředitel
školy delegoval část svých kompetencí na dvě zástupkyně pro teoretickou výuku. Hospitační
činnost vedení školy není vzhledem k negativním zjištěním České školní inspekce v oblasti
průběhu a výsledků vzdělávání dostatečně účinná pro zvyšování kvality výuky. Pro
zefektivnění vzdělávacích strategií na úrovni školy chybí systematické sdílení poznatků
z hospitační činnosti v rámci pedagogické rady.
Vzdělávání v předmětech společné části maturitní zkoušky zajišťuje 14 pedagogů. Výuka
českého jazyka je zajištěna odborně kvalifikovanými pedagožkami s přísluš no u
předmětovou specializací. Všichni vyučující anglického jazyka splňují podmínku odborné
kvalifikace, polovina z nich má rovněž příslušnou předmětovou specializaci. Výuku
matematiky zajišťují 3 pedagogové, z nichž jeden nesplňuje podmínky odborné kvalifikace.
Podpora nových či začínajících pedagogů je vhodně zajištěna prostřednictvím uvádějíc íc h
učitelů a možností vzájemných hospitací. Školní poradenské služby poskytují ve škole čtyři
výchovné poradkyně a dvě metodičky prevence. Kompetence mají účelně rozděleny a jejich
spolupráce je i přes dvě různá pracoviště efektivní.
Další vzdělávání pedagogů vychází zejména z jejich osobních a profesních zájmů. Většina
pedagogů vyučujících předměty společné části maturitní zkoušky se v hodnoceném období
zúčastnila alespoň jedné vzdělávací akce v oblasti prohlubování odborné kvalifikace.
V plánu dalšího vzdělávání pedagogů chybí vzdělávací akce zaměřené na didakticko -



2021/2022                                     2
metodické aspekty výuky, zejména využití efektivní zpětné vazby a zapojení kooperativníc h
metod do výuky.
Materiální podmínky umožňují výuku předmětů společné části maturitní zkoušky. Pro
efektivnější přípravu žáků k maturitní zkoušce z českého jazyka škole chybí školní
knihovna, která by žákům umožňovala výpůjční režim a zároveň poskytla pedagogům
prostor pro realizaci tzv. čtenářských dílen.


                          Hodnocení průběhu vzdělávání
Vyučovací hodiny předmětů český jazyk a literatura, resp. český jazyk, umění a literatura
probíhaly v příjemné atmosféře založené na vzájemné důvěře a respektu. Většina hodin byla
založena na frontálním stylu výuky s dominantním postavením učitele jako nositele
informací, což vedlo některé žáky k pasivnímu přístupu. Snaha učitelek aktivizovat žáky
řízeným rozhovorem se dařila jen u části žáků. Výraznější zapojení žáků do vzdělávac ího
procesu bylo zaznamenáno při samostatné práci s následnou společnou kontrolou (např.
procvičování pravopisných jevů, doplňování pracovního listu k tématu rozvrstvení slovní
zásoby). Z obsahu a struktury některých hodin bylo patrné, že vyučující navazují na
předchozí znalosti a dovednosti žáků a přizpůsobují obsah a strukturu hodiny jejich
potřebám. Ve 4. ročníku žáci v samostatném mluveném projevu prezentovali přečtená
literární díla. Jejich výstup byl však zaměřen více na obsah díla než na literárně historick ý
kontext, popř. hlubší analýzu díla. V hodinách literatury výrazně chyběla práce s textem,
nebyly využívány učebnice, často ani čítanky, jen zřídka žáci pracovali se studijními
materiály zpracovanými pedagogy. Efektivní z hlediska slohové výchovy byla hodina, v níž
žáci s podporou učitelky nacvičovali konkrétní slohový útvar s jeho typickými náležitostmi.
Digitální technika byla využita jen v třetině hodin a to pro prezentování probíraného učiva,
popř. videoukázku v rámci referátu žáků. Přínosy vzdělávacích aplikací pro zatraktivně ní
výuky a možnost diferenciace zadávaných úkolů pedagožky nevyužily. Závěry vyučovac íc h
hodin nebyly využity pro shrnutí a upevnění učiva, ani pro efektivní zpětnou vazbu žá kům
o míře naplnění vzdělávacích cílů.
Ve výuce anglického jazyka oborů Hotelnictví, Autotronik a Mechanik seřizovač byla
uplatňována kombinace frontální výuky a samostatné práce žáků, v některých hodinách
doplněná prací ve dvojicích, ojediněle rovněž skupinovou prací. V hodinách byly aktivní
spíše pedagožky, u žáků převládal pasivní přístup, prvky aktivizace a motivace žáků nebyly
zcela účinné. Při zadávání úloh nebyla většinou uplatňována individualizace a cílená
diferenciace. V průběhu práce žáků a při ověřování výsledků úloh pedagožky sice získávaly
zpětnou vazbu od většiny žáků, ale hodnocení a sebehodnocení ze strany žáků téměř
neprobíhalo, systematicky nebylo ověřováno naplňování vzdělávacích cílů. Digitá l ní
techniku vyučující používaly především k zobrazování výukových materiálů. Některé
hodiny probíhaly v počítačové učebně, kde se individuální práce každého žáka opírala
o výukový software. Ne vždy byl při této formě práce čas využit efektivním způsobem, pro
některé žáky nebyl rozsah zadání úměrně diferencován, potřeby a požadavky žáků nebyly
u všech v plné míře naplněny.
V hodinách anglického jazyka v oboru Podnikání byly výhodou méně početné skupiny žáků,
což přispělo k intenzivnějšímu zapojování žáků do vzdělávacího procesu. Ani zde však
nebyla uplatňována diferenciace a individualizace. Výuka vhodně směřovala ke zvládnutí
dílčích zkoušek maturitní zkoušky (didaktického testu a ústní zkoušky). Při ústních
rozhovorech měli žáci možnost ověřit si své dovednosti prostřednictvím simulova né ho
rozhovoru vedeného učitelkou. Vyučující však často poskytovaly žákům málo prostoru
k individuálnímu vyjadřování, při formulování odpovědí je nadmíru vedly a korigovaly.


2021/2022                                     3
Zpětná vazba probíhala ze strany vyučujících jen k některým žákům. Sebehodnocení
a vrstevnické hodnocení žáků nebylo zařazováno.
Při výuce matematiky využívali učitelé především frontální výuku založenou na společném
řešení úloh. Zadání byla ve většině případů pro všechny stejná, bez diferenciace podle
dosažených znalostí a dovedností žáků. Pouze v jednom případě při ověřování znalostí si
mohli žáci vybrat příklady dle vlastního uvážení. Dále pedagogové zařazovali samostatnou
práci, při které žákům poskytovali podporu a zpětnou vazbu k využívaným postupům při
řešení. Jen jeden pedagog využil závěry hodin ke krátkému shrnutí. Sebereflexe ve
vyučovacích hodinách využita nebyla nebo byla pouze formální, nevedla k uvědomění si
úrovně znalostí a dovedností a potřeb pro další pokrok. Všechny hodiny probíhaly
v příjemném pracovním prostředí, žáci bez obav navrhovali řešení, řešili příklady u tabule,
neobávali se chyby.
Analýzou školních vzdělávacích programů oborů vzdělání, na které byla zaměřena inspekční
činnost, bylo zjištěno, že obdobně jako při předchozí inspekční činnosti jsou vyučovac í
předměty, v nichž je rozpracován vzdělávací obsah jazykového, estetického
a matematického vzdělávání, realizovány s rozdílnou celkovou hodinovou dotací. Nižší
hodinová dotace v oborech vzdělání Autotronik a Mechanik seřizovač se odráží v nižší míře
úspěšnosti žáků těchto oborů při ukončování vzdělávání maturitní zkouškou. Efektivitu
navýšení počtu vyučovacích hodin předmětů společné části v oboru vzdělání Podnikání
s účinností od 1. 9. 2021 zatím nelze vzhledem ke krátké době vyhodnotit.


                         Hodnocení výsledků vzdělávání
V rámci inspekční činnosti byly analyzovány výsledky žáků školy ve společné části
maturitní zkoušky v letech 2019 až 2021. Sledována byla tzv. hrubá neúspěšnost žáků, která
vypovídá o tom, jaká část žáků z celkového počtu přihlášenýc h k maturitní zkoušce byla
neúspěšná (poměr žáků neúspěšných u maturitní zkoušky nebo nekonajících k počtu žáků
přihlášených k maturitní zkoušce). Hrubá neúspěšnost žáků oboru vzdělání Hotelnictví měla
klesající tendenci. Z 61 % v roce 2019 klesla na 30 % v roce 2020 a 18 % v roce 2021. Žáci
nástavbového oboru Podnikání vykazovali v hodnoceném období kolísavou hrubou
neúspěšnost (2019 – 40 %, 2020 – 64 %, 2021 – 28 %). Obdobně nevyrovnané výsledky
měli žáci oborů Autotronik a Mechanik seřizovač, jejichž hrubá neúspěšnost v roce 2019
činila 39 %, v roce 2020 klesla na 28 % a v roce 2021 stoupla na 46 %.
Na vysoké míře hrubé neúspěšnosti se podílí zejména značný podíl žáků, kteří po přihláše ní
k maturitní zkoušce úspěšně nedokončí poslední ročník a nekonají maturitní zkoušku. Např.
v roce 2019 bylo v oboru Podnikání přihlášeno k maturitní zkoušce 45 žáků, zkoušku však
konalo jen 35, v roce 2021 splnilo podmínky přístupu k maturitní zkoušce pouze 26 žáků
oboru Mechanik seřizovač ze 44 přihlášených (v tomto zkušebním období mohli na základě
Opatření obecné povahy maturitní zkoušku konat všichni přihlášení žáci, kteří prospěli
v 1. pololetí). Škola v tomto oboru sleduje nízkou motivaci žáků, kteří po vykonání
závěrečné zkoušky ve 3. ročníku (v rámci pokusného ověřování modelu vzdělává ní
umožňujícího dosažení středního vzdělání s výučním listem a středního vzdělání s maturitní
zkouškou) upřednostňují vstup do pracovního procesu před dokončením studia a vykonáním
maturitní zkoušky. Přestože se oproti předchozí inspekční činnosti, při níž byly hodnoceny
výsledky z let 2014 až 2016, snížila celková hrubá neúspěšnost žáků školy z 54 % na 36 %
v roce 2021, počet žáků, kteří předčasně odcházejí ze vzdělávání a nekonají maturitní
zkoušku, je stále vysoký a představuje riziko při poskytování vzdělávání.




2021/2022                                   4
Analýzou výsledků dílčích zkoušek z jednotlivých zkušebních předmětů společné části
maturitní zkoušky v hodnoceném období bylo zjištěno, že nejvyšší neúspěšnost vykázali žáci
v didaktickém testu z matematiky. Jejich celková neúspěšnost v letech 2019 až 2021 byla
75 % (z 16 žáků, kteří konali tuto zkoušku, pouze 4 uspěli). Druhým předmětem, v němž ve
většině oborů selhává průměrně více žáků než v dané skupině oborů v ČR, je český jazyk.
V roce 2019 žáci oboru Hotelnictví zaznamenali neúspěšnost v tomto předmětu 56 % oproti
11 % v dané skupině oborů v ČR. V roce 2020 byli žáci oboru Podnikání v českém jazyce
neúspěšní z 38 % oproti 21 % v dané skupině oborů. Třikrát, resp. šestkrát větší neúspěšnost
než žáci v dané skupině oborů měli žáci oborů Podnikání, resp. Hotelnictví v roce 2020
ve zkušebním předmětu cizí jazyk (61 % oproti19 %, 30 % oproti 5 %).
Výrazným negativem zůstává nízký podíl žáků, kteří nastoupili do 1. ročníku a úspěšně
dokončili studium v maturitním oboru, do něhož byli přijati. V maturitním ročníku 2021
činil tento podíl pouze 32 %. Na této statistice měli významný podíl zejména žáci oboru
Podnikání, kde v dálkové formě vzdělávání z 41 žáků, kteří nastoupili do 1. ročníku, úspěšně
ukončilo studium a vykonalo maturitní zkoušku jen 5 žáků, v denní formě vzdělává ní
z 29 žáků maturitní zkoušku složilo 10.
Ředitel školy přijal v návaznosti na předchozí inspekční činnost v roce 2017 řadu opatření,
která měla směřovat k zlepšení výsledků vzdělávání. Implementace těchto opatření se daří
jen částečně. V rámci strategie předcházení školní neúspěšnosti se pravidelně schází tým ve
složení výchovná poradkyně, metodik prevence, zástupkyně ředitele, vedoucí učitelka pro
teoretické vyučování a případně další pedagogové. Předmětem jejich jednání je rizikové
chování žáků, vysoká absence, předčasné odchody, výchovné a vzdělávací potíže žáků. Po
pedagogických radách se zabývají také vzdělávacími výsledky žáků, na základě statistik
jednotlivých tříd vyhodnocují, kterým žákům je potřeba věnovat zvýšenou pozornost
(pedagogové nabízejí individuální konzultace, doučování, kroužek pro přípravu k maturitní
zkoušce). Pravidelně se schází také třídní pedagogické skupiny ve složení třídní učitel
a vedoucí učitel odborného výcviku a řeší především kázeňské problémy a docházku žáků,
jednou za 14 dní probíhají třídnické hodiny. Díky nastaveným aktivitám se daří snižovat
především absenci žáků (průměrná absence na žáka maturitního oboru klesla z cca 160 hodin
za pololetí ve školním roce 2015/2016 na cca 110 hodin v 1. pololetí školního roku
2021/2022). K jejímu poklesu přispívá rovněž zavedené úřední omlouvání pro žáky s vyšší
absencí.
Činnost předmětových komisí je stále formální a málo efektivní při vyhodnocování výsledků
vzdělávání a přijímání konkrétních opatření ke zlepšení. V portfoliích předmětových komisí
rovněž chybí výraznější vzájemná metodická podpora a sdílení zkušeností s aktivizujíc ími
metodami a formativním hodnocením. Přestože byly do výuky maturitních předmětů
zavedeny vstupní testy pro ověření znalostí a dovedností žáků 1. ročníků (v některých
případech i v ostatních ročnících, popř. také testy závěrečné), příležitostí pro zlepšení je
využití dalších nástrojů pro posouzení úrovně dosahovaných výsledků, např. pravidelné ho
externího testování.
Výchovné poradkyně, které mají v kompetenci žáky se speciálními vzdělávacími potřebami,
aktivně spolupracují s poradenskými zařízeními, informují pedagogy o podpůrných
opatřeních žáků a v případě potřeby jim poskytují metodickou podporu. Pokud to situace
vyžaduje, jsou pro žáky vypracovány plány pedagogické podpory a individuální vzdělávac í
plány. Jejich efektivitu vyhodnocuje výchovná poradkyně ve spolupráci s třídními učiteli
a dalšími učiteli, kteří žáka vyučují, jednou za školní rok. I přes informovanost učitelů
o přítomnosti žáků se speciálními vzdělávacími potřebami ve výuce byla potřebná




2021/2022                                    5
individualizace a diferenciace ve vzdělávání těchto žáků v hospitovaných hodinách
zaznamenána jen ojediněle.
Výchovné poradkyně vyhodnocují prostřednictvím dotazníkového šetření klima ve třídách,
které bylo v hospitovaných hodinách přátelské a respektující. Adaptační kurzy pro první
ročníky přispívají k rozvoji sociálních kompetencí a fungují jako účelná prevence rizikové ho
chování. K realizaci preventivních aktivit efektivně přispívá spolupráce s různými
organizacemi a úřady.


                                         Závěry
Vývoj školy
V červnu 2018 došlo ke změně na pozici ředitele školy. Od minulé inspekční činnosti se
škole podařilo realizovat pouze část opatření ke zlepšení výsledků žáků ve společné části
maturitní zkoušky.

Slabé stránky a/nebo příležitosti ke zlepšení
Žáci školy dosahují dlouhodobě podprůměrné výsledky při ukončování vzdělávání maturitní
zkouškou vzhledem ke skupinám oborů v ČR.
Metodická podpora pedagogů není zcela účinná a nepřispívá v plném rozsahu ke zlepšování
průběhu vzdělávání.
Obsah dalšího vzdělávání pedagogů neodpovídá zcela potřebám školy.
Činnost předmětových komisí není efektivní v oblasti vyhodnocování výsledků vzdělává ní
a přijímání konkrétních opatření ke zlepšení.
Převaha frontální výuky, nízká míra využití aktivizujících a kooperativních metod, absence
diferenciace neumožňují výuku dostatečně přizpůsobovat potřebám jednotlivých žáků.
Závěry vyučovacích hodin nejsou účelně využívány k efektivní zpětné vazbě o dosažení
vzdělávacích cílů.

Doporučení pro zlepšení činnosti školy
Důslednou analýzou a realizací vhodných opatření zlepšovat výsledky žáků při ukončování
vzdělávání maturitní zkouškou.
Poskytovat pedagogům efektivní metodickou podporu, která bude směřovat ke zlepšení
průběhu vzdělávání.
Podporovat pedagogy v účasti na vzdělávacích akcích zaměřených na didakticko-metod ické
aspekty výuky.
Hospitační činností ověřovat implementaci získaných znalostí a dovedností pedagogů
v oblasti inovativních metod, diferenciace a individualizace výuky, efektivní zpětné vazby
a ověřování naplnění stanovených vzdělávacích cílů.
Zefektivnit činnost předmětových komisí zejména v oblasti vyhodnocování výsledků
vzdělávání a přijímání opatření ke zlepšení. Motivovat pedagogy k intenzivnější vzájemné
spolupráci a sdílení zkušeností.
Dokončit se zřizovatelem školy předjednanou další fázi optimalizace oborů vzdělává ní
a požádat o výmaz oboru vzdělání Podnikání v dálkové formě vzdělávání z důvodu vysoké
míry neúspěšnosti žáků tohoto oboru při ukončování vzdělávání maturitní zkouškou a oborů


2021/2022                                    6
vzdělání Agropodnikání a Logistické a finanční služby z důvodu nezájmu uchazečů
o studium v těchto oborech.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Ústeckého kraje č. j.: 108/2001
       (ze dne 10. 1. 2022) včetně příloh
 2.    Jmenování ředitele školy s účinností od 1. 6. 2018 (ze dne 24. 5. 2018)
 3.    Výpisy z rejstříku škol a školských zařízení MŠMT (ze dne 7. 3. 2022)
 4.    Výkaz o střední škole (M 8) podle stavu k 30. 9. 2021
 5.    Organizační struktura Střední školy technické, gastronomické a automobilní
       Chomutov
 6.    Školní řád s platností od 1. 9. 2020 včetně dodatku
 7.    Záznamy z jednání pedagogické rady, školní roky 2020/2021 a 2021/2022
 8.    Záznamy z jednání předmětových komisí (český jazyk, cizí jazyky, přírodní vědy),
       školní roky 2020/2021 a 2021/2022
 9.    Dokumentace k ukončování vzdělávání maturitní zkouškou v letech 2019-2022
10.    Dokumentace vedená výchovnými poradkyněmi a školními metodiky prevence,
       školní roky 2020/2021 a 2021/2022
11.    Personální dokumentace pedagogických pracovníků předmětů společné části
       maturitní zkoušky oborů vzdělání: Mechanik seřizovač, Autotronik, Podnikání,
       Hotelnictví včetně dalšího vzdělávání
12.    Plán dalšího vzdělávání pedagogických pracovníků, školní roky 2020/2021
       a 2021/2022
13.    Rozvrhy tříd oborů poskytujících střední vzdělání s maturitní zkouškou, školní rok
       2021/2022
14.    Strategický plán rozvoje Střední školy technické, gastronomické a automobilní,
       Chomutov na období 2018-2024
15.    Příkaz ředitele: Opatření přijatá na základě protokolu ČŠI (ze dne 12. 12. 2017)
16.    Výchovně vzdělávací opatření k zahájení školního roku 2021/2022
17.    Dokumentace k přijímacímu řízení pro školní rok 2021/2022
18.    Školní matrika, školní roky 2020/2021 a 2021/2022
19.    Školní vzdělávací programy oborů poskytujících střední vzdělání s maturitní
       zkouškou, školní rok 2021/2022
20.    Výroční zpráva o činnosti školy, školní rok 2020/2021


2021/2022                                    7
21.    Inspekční zpráva Čj. ČŠIU-300/17-U ze dne 23. 5. 2017
22.    Webové stránky školy: www.tgacv.cz


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivana Reihsová, školní inspektorka,
 vedoucí inspekčního týmu                            Mgr. Ivana Reihsová v. r.
 Ing. Anna Kejřová, školní inspektorka                Ing. Anna Kejřová v. r.
 Mgr. Jaroslav Máliš, školní inspektor               Mgr. Jaroslav Máliš v. r.
 Bc. Jana Sejvalová, kontrolní pracovnice             Bc. Jana Sejvalová v. r.

V Ústí nad Labem 15. 4. 2022


Datum a podpis ředitele školy potvrzující projednání a převzetí inspekční zprávy


 Ing. Jiří Mladý, ředitel školy                        Ing. Jiří Mladý v. r.

V Chomutově 22. 4. 2022




2021/2022                                   8
