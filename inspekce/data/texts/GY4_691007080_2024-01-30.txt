CSI0X00C2V60




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-188/24-A
                                       Sp. zn. ČŠIA-S-45/24 A


Název                                 Gymnázium International a střední odborná škola,
                                      s.r.o.
Sídlo                                 Laudova 1024/10, Řepy, 163 00 Praha 6
E-mail                                info@skolahotelnictvi.cz
IČO                                   02 556 031
Identifikátor                         691 007 080
Právní forma                          společnost s r.o.
Zastupující                           Mgr. Andriana Andrus, CSc.
Zřizovatel                            Mgr. Jana Dyršmídová
Místo inspekční činnosti              Laudova 1024/10, Praha 6 – Řepy


Inspekční činnost na místě            30. 1. 2024 − 1. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Gymnázium International a střední odborná škola s.r.o. (dále „škola“ nebo
„instituce“) poskytuje vzdělávání v denní formě oboru vzdělání Kuchař – číšník s výučním
listem a od školního roku 2023/2024 v oboru vzdělání Gymnázium. Ve sledovaném období
tří školních let se změnila skladba oborů, čtyřletý obor Gastronomie a nástavbové obory
Podnikání a Gastronomie přestala škola vyučovat. Od května 2023 nese instituce nový
název, jež lépe vystihuje její vzdělávací nabídku.
K termínu inspekční činnosti se v gymnáziu vzdělávalo 67 žáků v prvním ročníku a ve
střední odborné škole 43 žáků v prvním až třetím ročníku oboru Kuchař-číšník, přičemž
výrazný podíl tvoří žáci s odlišným mateřským jazykem. Počty žáků oboru Kuchař-číšník
mají snižující se tendenci. Nejvyšší povolený počet žáků ve škole (240) byl naplněn z 46 %.


                         Hodnocení podmínek vzdělávání
Ředitelka školy (dále „ředitelka“) zastává řídicí funkci od školního roku 2022/2023,
souběžně vykonává funkci zástupkyně ředitele ve škole stejného zřizovatele, tj. v Gymná ziu,
střední odborné škole a Pražské taneční konzervatoři, s.r.o. Obě školy jsou propojeny
v personální a materiální oblasti a sdílejí obdobnou vizi vzdělávání.
Časté obměny na pozici ředitele a vedení školy, ke kterým docházelo ve sledovaném období
tří školních let, se odrážely nejen ve změnách vzdělávací koncepce, ale měly i negativní vliv
na kontinuitu poskytovaného vzdělávání. Nově nastavená koncepce rozvoje školy reflektuje
zájem uchazečů o všeobecné vzdělávání. Dokladem úspěšně realizovaných koncepčních
záměrů je otevření oboru vzdělání Gymnázium. Vedení školy se však nedaří zajistit
optimální podmínky pro realizaci oboru Kuchař-číšník, což má dopad do kvality
poskytovaného vzdělávání. Nízké počty žáků v daném oboru ovlivňují organizac i
vzdělávání, vzhledem k tomu je na výuku teoretických předmětů spojován druhý a třetí
ročník.
Systém řízení se s ohledem na krátké funkční období ředitelky dotváří, postupně jsou
nastavovány mechanizmy pro řízení školy a monitorování kvality výchovně vzdělávac ího
procesu. Ředitelka uplatňuje demokratický způsob vedení, který je založen na princ ipu
partnerské spolupráce, vzájemného respektu a otevřené komunikace všech účastníků
vzdělávání. Žáci mají možnost spolurozhodovat o chodu školy prostřednictvím žákovského
parlamentu.
Ředitelka delegovala část svých rozhodovacích a kontrolních pravomocí na svou zástupkyni.
Vysoké nároky na řízení školy klade kumulace dvou organizačně a časově náročných funkcí
ředitelky. Ve škole byly zřízeny předmětové komise a ustanoveni garanti předmětů,
efektivitu jejich činnosti však snižuje absence transparentně stanovených pravidel pro jejich
fungování, v důsledku toho se jen v malé míře se věnují metodickému vedení pedagogů.
Kvalitu vzdělávání vedení školy průběžně sleduje prostřednictvím hospitační činností, která
zpravidla vyúsťuje v konkrétní doporučení ke zlepšení pedagogické práce. V některých
případech se ale nedaří aplikovat do výuky stanovená metodická opatření a ověřovat jejich
účinnost formou následných hospitací. Z analýzy hospitační činnosti i z přímého pozorování
inspekčního týmu vyplývá, že část učitelů vyžaduje soustavnější odborné i pedagogické
vedení zaměřené např. na inovativní metody a formy vzdělávání.
Personální zabezpečení výchovně vzdělávacího procesu umožňuje realizaci vzdělává ní
v poskytovaných oborech vzdělání. Pedagogický sbor tvoří 16 pedagogických pracovníků.
Předpoklady odborné způsobilosti splňuje většina vyučujících, přičemž jeden
nekvalifikovaný učitel si doplňuje požadované vzdělání studiem. Začínajícím a nově
nastupujícím pedagogům je poskytována metodická a organizační podpora prostřednictvím
zkušenějšího kolegy. Vzhledem k vysokému počtu žáků-cizinců byla ve škole zřízena
funkce kurátora pro žáky s odlišným mateřským jazykem, kterou vykonává ředitelka.
S konkrétními žáky se pravidelně schází.


                                            2/7
Škola postupně navazuje spolupráci se sociálním partnery, jejichž činnost přispívá
k naplňování stanovených cílů. Nejdůležitější partneři školy jsou zákonní zástupci žáků.
V průběhu roku s nimi škola udržuje stálý kontakt prostřednictvím třídních schůzek.
Škola disponuje dostatečným množstvím kmenových učeben vybavených didaktickou
technikou a odpovídajícím nábytkem. Avšak s ohledem na vzdělávací nabídku nemá
dostatek specializovaných učeben, např. přírodovědné laboratoře a další odborné učebny,
pro výuku v gymnáziu. Pro obor Kuchař-číšník disponuje škola pouze jednou cvičnou
kuchyní, jejíž vybavení neodpovídá trendům v moderní gastronomii. Výuka tělesné výchovy
probíhá v pronajatých prostorách. Žákům je k dispozici relaxační místnost a knihovna.
Školní stravování je smluvně zajištěno externím subjektem.


                          Hodnocení průběhu vzdělávání
Většina sledovaných hodin v gymnáziu probíhala v konstruktivní pracovní atmosféře. Díky
vstřícnému přístupu vyučujících se dařilo vytvářet podporující a motivační prostředí pro
vzdělávání. Charakteristickým znakem sledované výuky byla její promyšlená příprava
a realizace v souladu s vědomostními, dovednostními i postojovými cíli nebo potřebami
žáků. V metodickém a didaktickém provedení vyučovacích hodin učitelé zpravidla kladli
důraz na samostatnost žáků a utváření jejich studijních návyků. Hospitované hodiny se
vyznačovaly promyšlenou strukturou, propojováním mezipředmětových vazeb. V průběhu
výuky pedagogové koordinovali jednotlivé činnosti, poskytovali žákům dostatečný časový
prostor pro vypracování úkolů, chyběly však gradované úlohy, případně možnost volby
zadaných úkolů podle studijních předpokladů a zájmu žáků. V některých vyučovac íc h
hodinách zvolené vzdělávací strategie odpovídaly schopnostem a individuálním potřebám
žáků, což se projevovalo aktivním zapojením většiny žáků do výuky. Zařazováním
praktických metod v esteticky – výchovném předmětu byla vhodně podpořena kreativita
žáků.
Účinnost vzdělávacího procesu v některých případech snižovaly dílčí didaktické nedostatky,
např. méně efektivní časová organizace činností ve vyučovací hodině, opomíjení vstupní
motivace nebo nejednoznačné zadávání úkolů. Část učitelů rovněž v menší míře uplatnila
prvky formativního hodnocení žáků s možností sebereflexe nebo vzájemného hodnocení
podle předem známých kritérií. Přibližně ve třetině sledovaného vzdělávání pedagogové
nevyužili didaktického závěru vyučovací hodiny ke společnému shrnutí probraného učiva
či vyhodnocení práce žáků. V některých hodinách se projevila také nižší míra jazykové
kultury žáků, případně malý prostor pro souvislejší mluvený projev. Efektivitu vzdělávac ího
procesu rovněž snižovala malá míra názornosti výuky. Scházelo účelné používá ní
audiovizuální techniky, informačních technologií i soustavnější zařazování práce s různými
informačními zdroji, včetně učebnice.
Kvalitu odborného vzdělávání v oboru Kuchař-číšník ovlivňují nedostatečné materiá lní
podmínky i malé počty žáků v ročnících. Vzhledem k malému počtu žáků v současném
třetím ročníku, pouze dva žáci, dochází ke spojování druhého a třetího ročníku, což
znesnadňuje individualizaci a diferenciaci vzdělávání s ohledem na vzdělávací potřeby
jednotlivých žáků.
Odborný výcvik probíhal ve školní cvičné kuchyni, jejíž vybavení neodpovídá současným
trendům v přípravě pokrmů. Žáci pracovali sami na zadaných úkolech, chyběla však časová
a obsahová diferenciace úkolů podle schopností a dovedností žáků, či jejich vzdělávac íc h
potřeb. Pedagogové jen v malé míře pracují s více motivovanými žáky nebo se žáky s větším
zájmem o studovaný obor. Účinnost vzdělávání také snižovala jazyková bariéra žáků-


                                            3/7
cizinců. Z jejich reakcí bylo patrné, že zadaným úkolům či pokynům vyučujících ne vždy
rozuměli. Učitelé v průběhu odborného výcviku dostatečně nepracovali s didaktickými
závěry vyučovacích hodin. Žákům nebyla poskytovaná odpovídající zpětná vazba k jejich
práci, chybělo společné vyhodnocení přínosu činností pro další učení. Vzájemné hodnocení
bylo uplatněno pouze ojediněle. Naopak vzdělávání v odborných teoretických předmětech
se vyznačovalo jasnou strukturou vyučovací hodiny, názornost výuky zvyšovalo využití
audiovizuální techniky. Kvalitu hospitovaných hodin pozitivně ovlivňovala erudovanost
pedagogů, vysoká míra jejich pedagogických zkušeností i přístup k žákům. Převážná část
výuky byla organizačně a většinou i pedagogicky dobře zvládnuta, požadavky na žáky
odpovídaly jejich věku i studijním předpokladům. Nové učivo bylo podáváno srozumite lně
a v logických souvislostech. Žáci respektovali nastavená pravidla komunikace a většinou
projevovali zájem o probírané učivo.


                          Hodnocení výsledků vzdělávání
Úroveň osvojených vědomostí a znalostí žáků je ověřována prostřednictvím běžných
nástrojů, např. ústní a písemné zkoušení žáků, prezentace. Nejsou však dostatečně nastaveny
efektivní kontrolní nástroje pro pravidelnou evaluaci průběžných výsledků vzdělávání ve
všeobecně vzdělávacích i odborných předmětech. Vedení školy sice sleduje a vyhodnoc uje
celkové, skupinové i individuální výsledky vzdělávání žáků na jednáních pedagogické rady,
avšak chybí podrobnější analýza příčin studijní neúspěšnosti žáků a konkrétní opatření ke
zjištěným nedostatkům jak na úrovni školy, tak i ve vztahu však k jednotlivcům. Rovněž
v rámci předmětových komisí nedochází k pravidelnému vyhodnocování dosahovaných
výsledků žáků, které by vedlo k jejich cílené podpoře nebo úpravě didaktických postupů.
Ve výsledcích vzdělávání žáků se odráží koncepční změna ve skladbě oborů vzdělání
a v požadavcích pro přijetí žáků ke studiu. Uchazeči o studium v gymnáziu pro školní rok
2023/2024 byli přijati na základě výsledků předchozího vzdělávání, úspěšnosti v jednotné
přijímací zkoušce a zájmu o zvolený obor. Žáci gymnázia za první pololetí školního roku
2023/2024 dosahovali velmi dobrých výsledků. Prospělo 94 % žáků, z toho 15 %
s vyznamenáním. Naopak slabší výsledky vzdělávání vykazují žáci oboru Kuchař-číšník, ve
sledovaném období tří let dokončilo vzdělání pouze 60 % žáků, kteří zahájili vzdělává ní
v prvním ročníku. V prvním pololetí školního roku 2023/2024 prospělo ve druhém ročníku
pouze 41 % žáků.
Poradenskou pomoc ve škole zajišťuje výchovná poradkyně a metodička prevence.
Vzhledem ke krátké době jejich působení se systém poradenských služeb ve škole postupně
konsoliduje. Těžiště práce výchovné poradkyně a metodičky prevence spočívá především
v řešení výchovně vzdělávacích a vztahových problémů žáků, vysoké nepřítomnosti či
neomluvené absenci žáků. K termínu inspekční činnosti škola evidovala čtyři žáky se
speciálními vzdělávacími potřebami. Učitelé jim ve výuce poskytují individuální dopomoc.
Přestože se ve škole vzdělává vysoké procento žáků-cizinců, zejména v oboru Kuchař-
číšník, chybí jejich systémová podpora na úrovni školy. Individuální pomoc jednotlivým
žákům s odlišným cizím jazykem poskytuje ředitelka v pozici kurátorky, např. zajištění
doučování z českého jazyka. Nízká míra znalosti českého jazyka žáků-cizinců se promítá
do jejich neuspokojivých vzdělávacích výsledcích a vede k jejich předčasným odchodům ze
vzdělávání.
Nastavený systém prevence vychází z charakteru školy a individualit žáků, umožňuje včas
identifikovat případné projevy sociálně patologického jednání a zahájit včasnou interve nc i.



                                            4/7
Adaptační proces žáků gymnázia je zaměřen na zvládnutí nároků středoškolského
vzdělávání a přijetí specifik výuky v gymnáziu.


                                          Závěry
Vývoj školy
Od předchozí inspekční činnosti se výrazně změnila skladba oborů vzdělávání, na pozici
ředitele školy docházelo častým personálním obměnám, což mělo vliv na kontinuitu
poskytovaného vzdělávání.
Silné stránky
Střední škola – gymnaziální obory
– příznivá pracovní atmosféra ve vzdělávání žáků v gymnáziu (3.2)
Střední škola – negymnaziální obory
– vstřícný přístup učitelů     k žákům oboru Kuchař-číšník       v odborných teoretických
  předmětech (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – gymnaziální a negymnaziální obory
– chybí důsledné ověřování plnění přijatých opatření a doporučení ve výuce formou
  následné hospitační činnosti (2.1)
– absence didaktického závěru vyučovací hodiny ke společnému shrnutí probraného učiva
  či vyhodnocení práce žáků, nedostatečné využití potenciálu formativního hodnocení žáků
  (4.2)
– není využita obsahová a časová diferenciace zadávaných úkolů vzhledem k individuá lním
  vzdělávacím potřebám žáků, studijním předpokladům a jejich zájmu a motivaci ke studiu
  daného oboru (4.3)
– nedostatečná analýza výsledků vzdělávání a příčin studijní neúspěšnosti žáků, chybějíc í
  opatření ke zjištěným nedostatkům na úrovni školy i ve vztahu k jednotlivým žákům (5.1)
Střední škola – gymnaziální obory
– absence laboratoří a odborných učeben pro výuku v gymnáziu (2.4)
Střední škola – negymnaziální obory
– materiální podmínky pro vzdělávání v oboru Kuchař-číšník neodpovídají současným
  trendům v gastronomii (2.4)
– chybí systémová podpora žáků s odlišným mateřským jazykem, což se projevuje v jejich
  výsledcích vzdělávání a předčasných odchodech ze vzdělávání (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– rozšířit vedení školy o další pozici zástupce ředitele


                                             5/7
– nastavit funkční kontrolní systém včetně pravidelné autoevaluace školy a poskytování
  efektivní zpětné vazby při hospitační činnosti pedagogům ke kvalitě jejich práce,
  průběžně ověřovat plnění přijatých opatření či doporučení následnou hospitační činnosti,
  průběžně vyhodnocovat jejich účinnosti, v případě potřeby přijímat další opatření pro
  zkvalitnění výuky
– zaměřit další vzdělávání pedagogických pracovníků na inovativní metody a formy
  vzdělávání, poskytovat pedagogickým pracovníků průběžnou metodickou pomoc
– diferencovat vzdělávání s ohledem na rozdílné studijní předpoklady žáků, tempo jejich
  práce a zájem o studovaný obor
– využívat didaktické závěry vyučovacích hodin pro ke společnému shrnutí probraného
  učiva či vyhodnocení práce žáků, vést žáky ke vzájemnému hodnocení a sebehodnocení,
  využívat potenciál formativního hodnocení
– zlepšit materiální podmínky pro výuku realizovaných oboru vzdělání, vybudovat
  dostačující síť sociálních partnerů pro komplexní realizaci praktického vyučování žáků
  v oboru Kuchař-číšník, absenci laboratoří a dalších odborných učeben řešit např.
  pronájmem v jiných školách
– systematicky analyzovat výsledky vzdělávání žáků a příčiny jejich neúspěšnosti ve
  vzdělávacím procesu, nastavit systém podpory žáků s riziky studijního neúspěchu a žáků
  s odlišným mateřským jazykem na úrovni školy.


Pro účely zvýšení dotací právnická osoba vykonávající činnost školy, škola dosahuje
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Žádost o zápis nového místa vzdělávání na adrese Za Poříčskou branou 257/8, 186 00,
      Praha 8- Karlín, Gymnázium International a střední odborná škola, s.r.o., Laudova
      1024/10, Praha 6 - Řepy, ze dne 25. 9. 2023
 2.   Školní vzdělávací program, oboru Gymnázium, čtyřleté denní studium, střední škola
      79-41-K/41
 3.   Školní vzdělávací program obor Kuchař-číšník, tříleté denní studium, střední škola
      65-51-H/01



                                           6/7
 4.   Školní řád a pravidla pro hodnocení výsledků vzdělávání žáků – Gymnázium
      International a střední odborná škola, s.r.o. platný k 1.9. 2023
 5.   Třídní knihy za školní rok 2023/2024, platné k termínu inspekční činnosti
 6.   Rozvrh vyučovacích hodin školní rok 2023/2024, Gymnázium International a střední
      odborná škola, s.r.o.
 7.   Školní matrika Gymnázium International a střední odborná škola, s.r.o., vedená
      k termínu inspekce
 8.   Vybraná personální dokumentace pedagogických pracovníků Gymnázium
      International a střední odborná škola, s.r.o., vedená k termínu inspekce
 9.   Záznamy z jednání pedagogické rady, školní rok 2022/2023, 2023/2024 vedené
      k termínu inspekce
10.   Portfolio výchovného poradenství a primární prevence, školní rok 2023/2024 vedené
      k termínu inspekce
11.   Kniha evidence úrazů vedená k termínu inspekce


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Tomáš Šimek, školní inspektor, vedoucí inspekčního týmu

 Ing. Zuzana Bejrová, školní inspektorka

 PhDr. Bc. Tibor Slažanský, PhD., školní inspektor

 Mgr. Boris Tvarůžek, školní inspektor

 Ing. Marta Dykovská, kontrolní pracovnice

 Ing. Roman Sejval, přizvaná osoba


13. 3. 2024



                                             7/7
