                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1922/25-A
                                      Sp. zn. ČŠIA-S-155/25-A


Název                               VICTORIA HIGH SCHOOL - střední škola s.r.o.
Sídlo                               Oplanská 2339, Újezd nad Lesy, 190 16 Praha 9
E-mail                              tomas.mikeska@victoriahighschool.cz
IČO                                 19 408 030
Identifikátor                       691 017 271
Právní forma                        společnost s r.o.
Zastupující                         Mgr. Tomáš Mikeska
Zřizovatel                          Ing. Dana Robertson
Místo inspekční činnosti            Hartigova 2747/99, Žižkov, 130 00 Praha 3
Inspekční činnost na místě          5. 6. – 6. 6. 2025, 9. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost byla vykonána na žádost podle § 174 odst. 7 školského zákona.


                                         Charakteristika
Právnická osoba VICTORIA HIGH SCHOOL s.r.o. (dále „škola“, „gymnázium“ nebo
„instituce“) vykonává svoji činnost od 1. 9. 2024. Poskytuje všeobecné vzdělání v denní
formě čtyřletého gymnázia.
Školní vzdělávací program gymnázia (dále „ŠVP“) je zaměřený na všestranný rozvoj
studijního potenciálu žáků pro jejich další úspěšné studium v českém i zahranič ním
vzdělávacím prostředí. Disponibilní hodiny jsou využity převážně na výuku cizích jazyků
a přírodovědných předmětů. Důraz je kladen na individuální přístup k žákům, včetně
talentovaných žáků se sportovním nebo uměleckým zaměřením. Odborná profilace žáků je
v průběhu vzdělávání, a zejména od třetího ročníku, podporována nabídkou volitelnýc h
seminářů a tematických projektů. Gymnázium je kandidátskou školou pro vstup
do mezinárodní sítě škol Cambridge International Education, od třetího ročníku bude
vzdělávání podle volby žáka směřováno ke složení české maturitní zkoušky i mezinárod ní
externí zkoušky International Baccalaureate (dále „IB“).
K termínu inspekční činnosti se ve třech třídách vzdělávalo celkem 34 žáků, z toho čtyři žáci
v jedné třídě druhého ročníku. Nejvyšší povolený počet žáků školy je 160.
Instituce sídlí v pronajatých prostorách komerční budovy v městské části Prahy 3, další
pravidelné vzdělávací aktivity realizuje ve spolupráci s partnerskými subjekty (sportovní
činnosti a přírodovědné vzdělávání).


                         Hodnocení podmínek vzdělávání
Ředitel školy (dále „ředitel“) ve své pozici využívá svých předchozích manažerskýc h
zkušeností v oblasti řízení pedagogických procesů a personálních zdrojů. Od nástupu
do funkce naplňuje své koncepční záměry, klade důraz na vytváření bezpečného
a podnětného prostředí pro každého žáka, na spolupráci pracovníků školy, na realizac i
a další rozpracování ŠVP. Jeho plnění si pravidelně vyhodnocuje v úzké součinnos ti
s vyučujícími i pracovníky školního poradenského pracoviště. Vizi vedení školy sdílí všichni
pedagogové a svým přístupem podporují otevřenou komunikaci všech účastníků vzdělává ní.
Žáci i jejich zákonní zástupci se na chodu školy podílejí mj. prostřednictvím pravidelnýc h
setkání i školské rady. Nedílnou součástí fungování instituce je spolupráce se zřizovate le m,
který napomáhá k vytváření odpovídajícího organizačního i materiálně-technického zázemí,
včetně personálních podmínek pro realizaci gymnaziálního vzdělávání. Spolupráce
s partnerskými, i zahraničními, středními školami a dalšími odborníky z praxe přispívá
k rozvoji odborných i jazykových kompetencí žáků i pedagogů.
Funkční vícestupňový systém řízení (ředitel školy, jeho zástupkyně a ředitel IB programu)
vychází z účelného delegování některých kompetencí i na další pedagogické pracovníky.
Organizační struktura odpovídá velikosti a zaměření školy. Nastavení kontrolníc h
a hodnoticích mechanismů, stanovená transparentní pravidla komunikace a předávání
informací všem zaměstnancům přispívají k optimálnímu fungování školy. Jasně vymeze né
úkoly, mj. s důrazem na posílení role třídního učitele, popř. pedagogů jednotlivýc h
předmětových oblastí tak vytváří předpoklady pro úspěšné uskutečňování vzdělává ní.
Na pravidelných provozních poradách a jednáních pedagogické rady pedagogové sdílejí svá
zjištění z výuky, projednávají všechny záležitosti týkající se vzdělávání i zásadní
pedagogické dokumenty. Elektronický informační systém je využíván jako nástroj
komunikace mezi všemi aktéry vzdělávání, účelně slouží k přenosu informací i podpory žáků
a pedagogů v rámci digitálního výukového prostředí. Pedagogové jej využívají mj. jako
sdílené úložiště výukových materiálů a stěžejních školních dokumentů. V rámci
předmětových oblastí pedagogové sjednocují způsoby hodnocení, projednávají volbu
vhodných didaktických metod či využívání pomůcek a učebnic. Spolupráce pedagogů,
mj. formou vzájemných hospitací nebo tvorby studijních e-learningových materiálů
se pozitivně promítá do výuky, např. při realizaci mezipředmětových projektů a rozšiřujíc íc h
aktivit navazujících na ŠVP.



                                             2/8
Úroveň vzdělávání a kvalitu práce pedagogů vyhodnocuje vedení školy prostřednictvím
hospitační činnosti. Z jejích závěrů vyplývají jen některá konkrétní doporučení, ne vždy je
však všichni vyučující v průběhu vzdělávání respektují a uplatňují.
Realizace vzdělávání v souladu s nastavenou koncepcí školy se odráží mj. i v personálníc h
podmínkách. K termínu inspekce vzdělávací proces zajišťovalo celkem 18 pedagogickýc h
pracovníků, včetně školní kariérní poradkyně, dvou rodilých mluvčích a odborníka z praxe.
Pouze jeden pedagog nesplňuje kvalifikační předpoklady. Začínajícím a studujíc ím
pedagogům je poskytována pomoc uvádějícího či dalšího konzultujícího učitele, včetně
cílené podpory ze strany vedení školy. Další vzdělávání pedagogických pracovníků reaguje
na aktuální potřeby a koncepční záměry, mj. na rozvoj profesních kompetencí učitelů
v rámci procesu autorizace IB programu, na proškolení pedagogů v souvislosti s konáním
maturitních zkoušek nebo na problematiku primární prevence a výchovného poradenství
při individuální práci se žákem.
Vícezdrojové financování, materiální a prostorové podmínky jsou optimální pro realizac i
výuky podle ŠVP a zajištění plynulého chodu školy. Škola má k dispozici dostatečný počet
nově zařízených učeben a zázemí pro žáky, i v případě naplnění plánované kapacity
gymnázia. Samostatná učebna ICT a všechny kmenové a jazykové učebny jsou vybaveny
multimediální didaktickou technikou. Realizace laboratorních cvičení přírodovědnýc h
předmětů probíhá v partnerské střední škole. Průběžně jsou doplňovány další didaktické
pomůcky a odborná literatura. Výuka tělesné výchovy a navazujícího volitelného semináře
probíhá ve smluvně zajištěných sportovištích a přilehlém víceúčelovém hřišti. Žáci mají
k dispozici odpovídající provozně hygienické a technické vybavení, odpočinkové zóny,
školní knihovnu-studovnu, wifi připojení, po dohodě i počítače či možnost tisku.
Ke stravování mohou žáci využít potravinové automaty (hotová jídla) s možností ohřevu
pokrmů ve vybavených školních kuchyňkách nebo také veřejnou jídelnu v budově školy.
K větší bezpečnosti žáků přispívá stálá služba u vchodu do budovy i čipový systém pro vstup
do pronajatých prostor školy.


                          Hodnocení průběhu vzdělávání
Realizace vzdělávání podle ŠVP se zaměřuje na základy všeobecného vzdělání, a to jak
z hlediska znalostí a dovedností, tak především z hlediska rozvíjení studijního potenciálu
žáků, mj. aplikování poznatků v souvislostech napříč předměty s používáním cizích jazyků,
spolupráce se spolužáky, řešení problémů, realizace projektů a účelné využívání ICT.
Efektivní uplatňování mezipředmětových přesahů prostřednictvím projektové výuky,
zejména v přírodovědném vzdělávání, cílí na všestranný rozvoj žáků, podněcuje jejich
kreativní myšlení, logické uvažování a schopnost řešit problémy i ve spolupráci ve skupině.
Uplatňované vzdělávací strategie tak podporují rozvoj žákovských funkčních gramotnost í
i klíčových kompetencí. Nastavený a realizovaný systém jazykového vzdělávání cíleně
podporuje posun každého žáka podle jeho schopností a možností (jazyk anglický, a dále
španělský nebo německý). Rozdělení žáků do skupin podle jazykové úrovně na základě
vstupních rozřazovacích testů s možností přestupu do jiné skupiny podle aktuálníc h
jazykových schopností umožňuje diferenciaci vzdělávání. Žáci jsou tak cíleně připravová ni
na složení mezinárodních certifikovaných zkoušek. Také výuka některých předmětů
v anglickém jazyce nebo využívání cizojazyčné odborné terminologie, např. v matematice
nebo v přírodovědných předmětech, podporuje rozvoj žákovských jazykových kompetencí.
Od prvního ročníku jsou žákům nabízeny povinně volitelné vzdělávací aktivity,
např. seminář jazykový, sportovní, společensko-vědní, finanční gramotnost. Od třetího



                                           3/8
ročníku mají žáci možnost směřovat své všeobecné vzdělávání podle svých možností
a zájmů k přípravě na určité povolání či další studium.
Škola klade ve všech předmětech důraz na motivaci žáků a na převzetí jejich zodpovědnosti
za úspěšné průběžné sebevzdělávání. Výuka je efektivně podporována jednotnou výukovou
platformou, která vytváří také prostor pro poskytování účelné zpětné vazby, umožňuje
reagovat na individuální pokrok žáka a různé vzdělávací potřeby všech žáků. Zároveň jim
umožňuje on-line vzdálené připojení např. na konzultace nebo v případě dlouhodobé
nepřítomnosti ve škole. Žáci jsou vedeni k bezpečné práci v digitálním prostředí,
ke kritickému myšlení při práci s informacemi, k pochopení problematiky plagiátors tví
i k promyšlenému využívání digitální techniky a umělé inteligence.
Nízké počty žáků ve sledovaných hodinách vytvářely vhodné předpoklady
pro individualizaci vzdělávání. Kvalitu výuky převážně pozitivně ovlivňovala odbornost
pedagogů a jejich zaujetí pro vyučovaný předmět. Společným znakem všech sledovanýc h
hodin byla příjemná pracovní atmosféra založená na partnerském přístupu učitelů a žáků,
i na vzájemném respektu. Nastavená a dodržovaná pravidla komunikace a chování
i jednotný důsledný přístup celého pedagogického sboru přispívají k vytváření a posilová ní
pozitivních vztahů. Vzdělávací postupy vycházely z předem stanovených cílů a charakteru
probíraného učiva, podporovaly osobnostní a sociální rozvoj žáků, jejich vědomostí
a dovedností, včetně kritického myšlení při řešení problému. Učitelé volili frontální výuku
v kombinaci s řízeným rozhovorem či samostatnou prací žáků, často byly využity
kooperativní formy práce. Využívání didaktické techniky, popř. žákovských mobilníc h
telefonů, textových materiálů, pracovních listů a pomůcek efektivně podporovalo názornost
výuky. K pochopení probíraných jevů v širších souvislostech přispívalo časté zařazování
mezipředmětových poznatků a příkladů z praxe, což přispívalo k rozvoji funkčníc h
gramotností žáků. Žáci reagovali na položené otázky, neobávali se sami dotazovat na detaily
nebo souvislosti daného tématu, iniciativně přistupovali k řešení zadaného úkolu
a prokazovali odpovídající míru znalostí a dovedností.
Napříč sledovanými předměty byla účelně rozvíjena čtenářská a jazyková gramotnost
s využitím různých technik, např. zkoumavé čtení, čtení s porozuměním, čtení
s předvídáním. Při komplexní práci s rozmanitými druhy textů (umělecké a neumělecké
texty, odborné texty či mediální audiovizuální záznamy apod.) aplikovali žáci již osvojené
vědomosti, vyhledávali, interpretovali a třídili informace. Učitelé kladli také důraz
na používání správné odborné terminologie, rozvíjeli jazykové znalosti a řečové dovednosti
žáků rovnoměrně prostřednictvím procvičování písemného i mluveného projevu
v různorodých komunikačních situacích. V jazykovém vzdělávání (český i cizí jazyk) žáci
prokazovali přiměřenou znalost slovní zásoby, jazykovědné terminologie, literárně
a kulturně historického kontextu. Výuka cizích jazyků probíhala převážně v cílovém jazyce,
přičemž míra osvojení gramatiky a bohatost slovní zásoby žákům umožňovala obsahově
náročnější komunikaci včetně řízené diskuze, při níž učitelé cíleně pracovali také s postoji
žáků. V matematickém vzdělávání zvolený didaktický postup účinně směřoval k podpoře
logického myšlení a samostatného uvažování žáků. V přírodních vědách byli žáci vedeni
především k samostatnému řešení úloh, k pochopení přírodních zákonitostí s důrazem
na aplikaci učiva v praxi, často v environmentálním kontextu. Ve sledovaných hodinách
pedagogové získávali průběžnou zpětnou vazbu o pochopení učiva, poskytovali žákům
pomoc při řešení problému. V části hodin podporovala efektivní práce s chybou a analýza
všech možných postupů řešení proces aktivního učení a vedla žáky k uvědomění
si správného postupu. Ve všech sledovaných hodinách učitelé zohledňovali vzdělávac í
potřeby jednotlivců, převážně navýšením časového prostoru nebo individuální dopomocí
pedagoga.


                                            4/8
Pouze ojediněle v některých sledovaných hodinách snižovaly účinnost vzdělávacího procesu
dílčí nedostatky, např. méně efektivní časové a organizační rozvržení hodiny či méně účinné
pedagogické metody. V části výuky převaha frontální formy s dominancí učitele a předávání
hotových poznatků vytvářela žákům menší prostor k souvislejšímu slovnímu vyjádření
či aktivnímu zapojení do výuky. V některých sledovaných hodinách byla zaznamenána nižší
míra diferenciace výuky vzhledem k žákům s větším zájmem o vyučovaný předmět
či rychlejším tempem práce. Méně efektivní práce s chybou či pouze příležitostné průběžné
ověřování žákovských znalostí nevedlo žáky k dostatečnému uvědomění si správného
postupu. Méně často byli žáci vedeni k sebehodnocení a vzájemnému hodnocení. V závěru
vyučovací hodiny pedagogové v menší míře vytvářeli prostor pro společné shrnutí
důležitých poznatků či sebereflexi žáků. Poskytovaná zpětná vazba tak nebyla pro všechny
žáky dostatečná a využitelná k dalšímu procesu učení.
Všestranný rozvoj osobnosti žáků je podporován akcemi navazujícími na ŠVP,
např. sportovní činnosti (mj. lyžařský kurz), Klub mladého diváka, odborně zaměřené
exkurze, tematické výstavy nebo poznávací zahraniční výjezdy. Realizo va né
mezipředmětově zaměřené akce, např. vícedenní historicko-geografický výjezd
či projektové bloky nebo dny, přispívají k posilování žákovských klíčových i odborných
kompetencí.


                          Hodnocení výsledků vzdělávání
Uchazeči o studium byli přijímáni na základě výsledků jednotné přijímací zkoušky.
V kritériích přijímacího řízení ředitel školy stanovil podmínku minimální úspěšnosti
pro přijetí ke vzdělávání. Pro školní rok 2024/2025 byli přestupem přijati žáci i do druhého
ročníku ze stejného typu školy.
Školní poradenské pracoviště (dále „ŠPP“), tj. výchovná poradkyně, školní metodička
prevence a kariérová poradkyně, poskytuje žákům informační, podpůrné a preventivní
služby v úzké spolupráci s vedením školy i zřizovatelem, s pedagogy a zákonnými zástupci.
Prioritou nastaveného systému, jehož činnost je koordinována převážně ředitelem školy,
je diagnostika adaptačních obtíží spojených s přechodem do nového školního prostředí
a středoškolského vzdělávání, stanovení metodických přístupů k žákům s potřebou podpory
včetně řešení výchovných nebo vzdělávacích problémů. Kariérová poradkyně vede
individuální rozhovory se žáky a ve spolupráci s ostatními pedagogy sestavuje žákům
tzv. akční plány, které umožňují sledování a rozvoj žákovských studijních předpokladů. Žáci
jsou vedeni k sebeorganizaci, k domácí přípravě, vnímání svého pokroku v učení
a ke spoluzodpovědnosti za dosahované výsledky, i vzhledem k výběru volitelnýc h
seminářů v souvislosti s pomaturitním vzděláváním nebo reálnou praxí. Jednotný přístup
pedagogů přispívá k individuálnímu rozvoji studijních předpokladů každého žáka.
Nastavené vzdělávací strategie tak vytvářejí prostor pro předcházení školní neúspěšnosti,
mj. respektující přístup k žákům ve výuce, doučování, možnost domácí přípravy ve škole
a možnost doplnění či opravy výstupů některých předmětů. V termínu inspekční činnosti
se ve škole vzdělávali tři žáci se speciálními vzdělávacími potřebami a šest žáků s odlišným
mateřským jazykem, bez výraznější jazykové bariéry. Školou identifikovaným žákům
s potřebou podpory (např. zdravotní znevýhodnění, studijní zahraniční pobyt nebo aktivní
sportovec) je sestaven termínovaný individuální vzdělávací plán.
Výsledky vzdělávání žáků jsou pravidelně vyhodnocovány na jednání pedagogické rady
a četných provozních poradách. Hodnocení znalostí a dovedností žáků probíhá s využitím
běžných nástrojů, při prezentaci prací a realizaci projektů či prostřednictvím vytvářené ho


                                            5/8
portfolia výstupů v některých předmětech. V rámci externího testování úrovně jazykovýc h
znalostí v anglickém jazyce si škola v rozřazovacích a následně srovnávacích testech ověřuje
posun a rozvoj jazykových kompetencí žáků. Při přípravě žáků na složení maturitní zkoušky
jsou jejich znalosti průběžně ověřovány prostřednictvím cvičných didaktických úloh či částí
testů. V elektronické vzdělávací platformě je v každém předmětu nastaven systém
konkrétních kritérií hodnocení všech odevzdávaných prací i aktivity žáka, včetně četnosti
a váhy hodnocení, což umožňuje pedagogům poskytovat žákovi podrobnou individuá lní
zpětnou vazbu. V průběhu vzdělávání jsou žáci hodnoceni s využitím procentové škály.
Ve třetím čtvrtletí je žákům vydáváno slovní hodnocení, ve kterém je zhodnocen pokrok
žáka ve vzdělávání v daném předmětu vzhledem k jeho identifikovanému studijnímu
potenciálu. Na vysvědčení jsou výsledky vzdělávání žáků v předmětech v každém pololetí
klasifikovány známkou na základě stanovených pravidel pro převod získaného celkového
procentního hodnocení.
Z analýzy průběžných výsledků vzdělávání uzavřeného prvního pololetí školního roku
2024/2025 vyplývá, že všichni žáci prospěli, jednotlivci s vyznamenáním. Vyšší omluve ná
absence některých žáků byla způsobena převážně zdravotními důvody, proto byli
v některých předmětech na konci prvního pololetí nehodnoceni.
Funkční preventivní strategie se promítá i do hodnocení chování žáků, snížené známky
nebyly uděleny, pochvaly mají výrazně motivační charakter. Adaptační proces žáků
a podpora jejich sounáležitosti se školou jsou v souladu s filozofií školy systematick y
rozvíjeny, např. adaptační třídenní pobyt nebo dílčí aktivity napříč předměty, slavnostní
imatrikulace. V oblasti předcházení rizikovému chování žáků umožňuje realizovaný postup
včas odhalovat a zachycovat různé formy rizikového chování. Proběhly také činnosti
zaměřené na rozvoj emočně sociálních dovedností a budování pozitivních vztahů v třídním
kolektivu. Problematika prevence sociálně patologických jevů je doplňována vzdělávac ími
obsahy některých předmětů.


                                         Závěry
Silné stránky
– vedení školy vytváří vstřícné a respektující vzdělávací prostředí založené na aktivní
  spolupráci pedagogů a žáků, čímž přispívá k všestrannému rozvoji žáků (2.2)
– nastavený systém jazykového vzdělávání podporuje rozvoj jazykových kompetencí žáků
  a přispívá ke zdokonalování jejich funkčních gramotností (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– v části výuky méně efektivní časové a organizační rozvržení činností, nižší míra využití
  aktivizujících metod, forem a efektivního didaktického závěru vyučovací jednotky
  pro vzájemnou reflexi výuky (4.2)
– v části vyučovacích hodin menší podpora hodnoticích dovedností žáků a jejich zapojení
  do posouzení vlastního učebního pokroku, menší prostor pro souvislejší ústní vyjádření
  žáků a nižší míra diferenciace výuky vzhledem ke vzdělávacím potřebám žáků s vyššími
  studijními předpoklady (4.3)



                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– hospitační činnost směřovat ke konkrétním doporučením pro zkvalitnění výuky
  a průběhu vzdělávání, více využívat následné hospitace a důsledně sledovat účinnost
  přijatých opatření, sdílet závěry z hospitační činnosti s pedagogy na různých úrovních
– ve spolupráci se zřizovatelem pokračovat v doplňování materiálně technického zázemí
  vzdělávacích prostor s přihlédnutím k potřebám gymnázia, včetně doplnění názornýc h
  didaktických pomůcek a naučného knihovního fondu
– v souladu s koncepčními záměry zacílit další vzdělávání pedagogů na aktivizační metody
  a formy výuky a způsob formativního hodnocení žáků
– častěji zařazovat obsahově diferencovaná zadání úloh vzhledem k žákům s rozdílnými
  studijními předpoklady, většími znalostmi nebo individuálními vzdělávacími potřebami
– lépe časově a organizačně koncipovat činnosti v rámci vyučovací jednotky, včetně
  zařazení závěrečné reflexe výuky ve spolupráci se žáky

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Rozhodnutí ve věci zápisu VICTORIA HIGH SCHOOL – střední škola s.r.o.
      do rejstříku škol a školských zařízení, stanovení nejvyššího počtu žáků školy a oboru
      vzdělání, s účinností od 1. 9. 2024, ze dne 23. 1. 2024, č. j. MSMT 28718/2023-5
 2.   Rozhodnutí ve věci zápisu do rejstříku škol a školských zařízení o změně nejvyššího
      povoleného počtu žáků školy, včetně změny místa poskytovaného vzdělání,
      s účinností od 1. 9. 2024, č. j. MŠMT-28718/2023-15 ze dne 28. 8. 2024
 3.   Rozhodnutí ve věci stanovení nejvyššího povoleného počtu žáků oboru vzdělání
      ve škole, s účinností od 1. 1. 2025, č. j. MHMP 2014859/2024 ze dne 4. 12. 2024
 4.   Jmenování ředitele školy VICTORIA HIGH SCHOOL – střední škola s.r.o. ze dne
      1. 9. 2023, s účinností od 1. 9. 2024
 5.   Výpis z rejstříku škol a školských zařízení – platný k termínu inspekční činnosti


                                            7/8
 6.   Strategické dokumenty školy – Vize 2024-2030, Hlavní dlouhodobé cíle školy
      pro období 2024-2029, Krátkodobé úkoly ředitele školy
 7.   Školní vzdělávací program oboru vzdělání s maturitní zkouškou 79-41-K/41
      Gymnázium „Talent a vzdělávání bez hranic“, platný od 1. 9. 2024 k termínu
      inspekční činnosti, včetně příloh
 8.   Školní řád Victoria HIGH SCHOOL – střední škola s r.o., včetně přílohy (klasifik ač ní
      řád), vnitřní řády a předpisy platné k termínu inspekční činnosti
 9.   Rozvrh vyučovacích hodin platný k termínu inspekční činnosti
10.   Třídní knihy – školní rok 2024/2025 vedené k termínu inspekční činnosti
11.   Vybraný vzorek evidence žáků (školní matrika) vedené k termínu inspekční činnosti
12.   Záznamy z pedagogických rad, jednání v rámci předmětových oblastí vedené
      ve školním roce 2024/2025 k termínu inspekční činnosti
13.   Další vzdělávání pedagogických pracovníků ve Victoria HIGH SCHOOL (plán
      a přehled realizovaných akcí) – vedené k termínu inspekční činnosti
14.   Výběr z personální dokumentace pedagogických pracovníků vedené k termínu
      inspekční činnosti
15.   Dokumentace školního poradenského pracoviště vedená k termínu inspekční činnosti
16.   Dokumentace k bezpečnosti a ochraně zdraví žáků vedená k termínu inspekční
      činnosti
17.   Webové stránky školy – k termínu inspekční činnosti
18.   Kniha úrazů vedená k termínu inspekční činnosti
19.   Podklady k finančním podmínkám školy a zajištění smluvního školního stravování


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy
 Mgr. Hana Vejrážková, školní inspektorka, vedoucí inspekčního týmu
 Mgr. Andrea Nevrklová, školní inspektorka
 PhDr. Bc. Tibor Slažanský, Ph.D., školní inspektor
 Bc. Hana Vejdovská, kontrolní pracovnice

1. 7. 2025


                                           8/8
