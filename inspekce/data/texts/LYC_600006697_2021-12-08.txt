                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1579/21-S


Název                                Střední průmyslová škola, Vlašim, Komenského 41
Sídlo                                Komenského 41, 258 01 Vlašim
E-mail                               bares@sps-vlasim.cz
IČ                                   61664553
Identifikátor                        600006697
Právní forma                         Příspěvková organizace
Zastupující                          Ing. Bohumil Bareš
Zřizovatel                           Středočeský kraj
Místo inspekční činnosti             Komenského 41, 258 01 Vlašim
Termín inspekční činnosti            8., 9., 13. a 14. prosince 2021

Inspekční činnost byla zahájena předložením pověření k inspekční činnosti.

                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), jejich naplňování a soulad s právními předpisy
a rámcovým vzdělávacím programem podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.

                                          Charakteristika
Střední průmyslová škola, Vlašim, Komenského 41 (dále „škola“) vykonává činnost střední
školy, domova mládeže a školní jídelny. K 30. září 2021 škola vzdělávala v denní formě
ve čtyřletých oborech středního vzdělání s maturitní zkouškou Mechanik seřizovač,
Nábytkářská a dřevařská výroba, Strojírenství, Stavebnictví a Technické lyceum 226 žáků.
Jejich počet od poslední inspekční činnosti poklesl o třetinu, od roku 2018 je stabilní.
Zvyšuje se počet zájemců o obor Mechanik seřizovač, zájem o ostatní obory je nižší.


2021/2022
V tříletých oborech středního vzdělání s výučním listem Strojní mechanik a Obráběč kovů
se vzdělává 24 žáků. Nejvyšší povolený počet žáků ve škole je využit z 55 %.
Škola identifikuje 16 žáků se speciálními vzdělávacími potřebami a tři cizince, z toho dva
s částečnou jazykovou bariérou.
V domově mládeže bylo vykázáno 31 ubytovaných, stravování je zajištěno ve školní jídelně.

                         Hodnocení podmínek vzdělávání
Ředitel školy (dále „ředitel“) řídí školu od roku 2018. Z dlouhodobých cílů se daří zlepšovat
materiální podmínky a připravovat žáky po odborné stránce pro trh práce. Částečně se daří
naplňovat záměr efektivního využití moderních vyučovacích metod a prohlubová ní
spolupráce se sociálními partnery. Vzdělávání probíhá podle ŠVP, které vedení školy v roce
2020 vhodně inovovalo ve vztahu k výsledkům vzdělávání žáků posílením časové dotace
předmětů společné části maturitní zkoušky. ŠVP domova mládeže efektivně cílí na využití
volného času žáků.
Struktura řízení odpovídá charakteru školy, oborové skladbě a organizaci výuky. Ředitel
účelně navázal na předchozí vedení školy a úzce spolupracuje se zástupci pro teoretickou
i praktickou výuku a vedoucím vychovatelem. Každodenní operativní řízení a vnitř ní
informační systém vhodně doplněný o platformu využívanou v době distanční výuky jsou
funkční. Příležitostí ke zlepšení je využití potenciálu předmětových komisí a školního
poradenského pracoviště k analýze průběžných i závěrečných výsledků vzdělávání. Řídící
a kontrolní činnost ředitele je plánovitá, v některých oblastech však vyžaduje zlepšení.
Nedostatky se vyskytly v obsahu preventivního programu školy a ŠVP.
Ředitel dbá na vlastní profesní rozvoj a usiluje o zajištění vzdělávání odborně
kvalifikovanými pedagogy. V relativně stabilním pedagogickém sboru, vhodně doplněném
odborníky z praxe, desetina pracovníků nemá odbornou kvalifikaci. Částečně účelné další
vzdělávání pedagogických pracovníků je zacílené na odbornost vyučujících a získání
digitálních kompetencí, pouze v malé míře na aktivizační metody ve výuce. Hospitační
činnost vedení školy je zaměřená na hodnocení kvality vyučování, méně na přijímá ní
opatření ve vztahu ke zjištěným skutečnostem.
Ve školním poradenském pracovišti vzájemně spolupracují výchovná poradkyně a školní
metodička prevence, které si kvalifikaci aktuálně doplňují studiem. Menší zkušenost školní
metodičky prevence se projevila v neúplném zajišťování poradenských služeb ve škole.
Díky funkční spolupráci se zřizovatelem se zkvalitňují materiální a finanční podmínky pro
vzdělávání. Škola nadále využívá vhodné vlastní prostory pro ubytování žáků v domově
mládeže a realizaci praktického vyučování. Od poslední inspekční činnosti byla účelně
zrekonstruována budova s učebnami pro výuku nematuritních oborů a oboru Mechanik
seřizovač, daří se zlepšovat vybavení školy výpočetní technikou. Průběžně je obnovováno
strojní a technologické vybavení dílen.
O pravidlech a podmínkách bezpečnosti a ochrany zdraví jsou žáci preventivně a opakovaně
poučováni, počet úrazů meziročně klesá. Nutné je obnovení platnosti revizí na elektrické
přístroje, se kterými žáci přicházejí do styku při vzdělávání.
K naplňování ŠVP napomáhá částečně účelné propojení teoretického a praktického
vzdělávání. Odborný výcvik probíhá pouze ve školních dílnách, realizace odborné praxe
maturitních oborů také u sociálních partnerů. Časté odborné přednášky a exkurze u firem
rozvíjejí odborné kompetence žáků.




2021/2022                                    2
                          Hodnocení průběhu vzdělávání
V hospitovaných hodinách byla zaznamenána pozitivní atmosféra a vzájemný respekt
učitelů a žáků. Výuka účelně propojovala teorii s praxí, vzdělávací cíle správně vycháze ly
z dosavadních žákovských znalostí a dovedností, všichni učitelé projevovali o žáky zájem
a vhodně je podporovali. Méně pozornosti bylo věnováno rozvíjení postojových cílů.
Od předešlé inspekční činnosti se zvýšil počet hospitovaných hodin, ve kterých byli téměř
všichni žáci aktivně zapojeni do výuky. V polovině hodin vedených frontálně však byla míra
zapojení žáků nízká. Nedostatečně byla využita kooperativní práce žáků i možnost vést
cílenou diskuzi k zadanému úkolu v rámci analýzy nebo řešení problému. V závěru hodin se
učitelé účelně věnovali shrnutí a zhodnocení probraného učiva, ale jen ojediněle využíva li
efektivní zpětnou vazbu formou vzájemného hodnocení nebo sebehodnocení žáků. Nedařila
se diferenciace výuky především ve vztahu k víceoborovým třídám, učitelé
neindividualizovali obsah vzdělávání, ve většině hodin žáci plnili stejné typy úkolů
a příkladů.
V českém jazyce a literatuře učitelé správně rozvíjeli dosavadní znalosti a dovednosti žáků
a aktivizovali je problémovými otázkami. Žáci efektivně pracovali v organizačně pestré
hodině literatury zaměřené na rozvoj čtenářské gramotnosti a vyhledávání informac í.
Ve dvou třetinách hodin založených na předávání hotových informací a na procvičování
učiva učitelé až na výjimky žáky dostatečně nevedli k práci s textem, ke kritickému myšle ní
ani k obsahově náročné komunikaci. Při výuce společenskovědních předmětů učitelé
správně rozvíjeli postojové cíle a žáci byli účinně aktivizováni při debatě o aktuálním
společenském dění.
Vyučovací hodiny cizích jazyků byly zaměřeny většinou na čtení a překlad textů
a na procvičování gramatiky, pouze ojediněle se vyskytla účelná aktivní komunikace.
Převládala méně efektivní frontální výuka a samostatná práce žáků nediferencovaná podle
jejich schopností a komunikačních dovedností. Průběžné hodnocení práce žáků a závěrečné
shrnutí učiva se vyskytlo pouze ojediněle.
Učitelé při systematické práci v hodinách matematiky vhodně využívali učebnic
a vytvořených výukových materiálů, dobře vysvětlili učivo a uváděli praktické využití
probírané látky. Frontální organizace výuky kombinovaná s řízeným rozhovorem
a samostatnou prací žáků v závěrečném ročníku byla účelná pouze částečně, neboť
neposkytovala dostatečnou zpětnou vazbu o zvládnutí učiva všemi žáky. V hodinách
informatiky žáci pracovali samostatně, učitel jim účelně individuálně pomáhal a efektivně
je hodnotil. Průběžné motivační hodnocení ve výuce přírodovědných předmětů bylo pro
žáky vhodným povzbuzením k dalším činnostem a mělo pozitivní vliv na jejich aktivitu.
Vyhledávání informací, práce ve dvojici a vzájemné hodnocení přispěly k efektivitě výuky.
Při výuce tělesné výchovy učitelé vhodně zařazovali pestré aktivity. Žáci se intenzivně
věnovali kolektivním sportům, posilovacím cvikům, zdokonalování stylu bruslení a nácviku
hokejových prvků.
U vyučujících odborných předmětů bylo patrné jejich osobní zaujetí oborem a snaha předat
žákům co nejvíce praktických poznatků. V polovině výuky byly účelně využity efektivní
metody a formy práce a podporována názornost. Příkladné bylo propojení teoretické
a praktické výuky v hodinách vedených odborníky z praxe oboru Stavebnictví a efektivní
samostatná práce s počítačovým programem v hodinách oboru Nábytkářská a dřevařská
výroba. Převládající frontální organizace vyučování s předáváním hotových poznatků
v polovině hodin však často vedla u žáků ke ztrátě pozornosti a nepodporovala




2021/2022                                    3
jejich systematickou práci. Pouze někteří vyučující se snažili ověřit, zda žáci pochopili
učivo.
V praktickém vyučování strojírenských oborů ve školních dílnách vycházely pracovní
činnosti žáků vhodně z jejich znalostí a dovedností. Vyučování bylo dobře organizač ně
promyšleno a téměř všichni žáci pracovali se zájmem. Dokázali samostatně ovládat strojní
vybavení a účelně využívali nářadí a náčiní při zpracování materiálu. Vyučující sledovali
kvalitu práce a vyžadovali od nich správné pracovní návyky, dbali na bezpečnost práce
i úklid pracoviště. Žáci oboru Nábytkářská a dřevařská výroba samostatně zpracováva li
v truhlářské dílně zdařilé výrobky jako povinnou součást maturitní práce. Žáci oboru
Stavebnictví ve stavební dílně při práci ve dvojicích účelně získávali základní profesní
dovednosti.
V rámci volnočasových aktivit domova mládeže jsou realizovány odpolední programy
se společenskými hrami, které přispívají k adaptaci, socializaci a rozvoji kognitivních funkcí
ubytovaných žáků.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby (písemné a ústní
zkoušení, hodnocení praktické činnosti). Elektronický informační systém umožňuje detailně
informovat žáky a jejich zákonné zástupce o průběhu a výsledcích vzdělávání. Další
informace jsou rodičům předávány na pravidelných třídních schůzkách. Hodnocení
výsledků vzdělávání v pedagogické radě má převážně statistickou povahu, chybí
systematická analýza příčin neúspěchu především u maturitní zkoušky, jednoznačně
formulovaná opatření ke zlepšení výsledků vzdělávání a ke zvýšení účinnosti metod a forem
pedagogické práce, a proto jsou přijatá opatření pouze částečně účinná.
Na konci školního roku 2018/2019 dosáhli žáci školy průměrného prospěchu 2,2, v období
distanční výuky se zlepšili na 1,9. Prospívají téměř všichni žáci, z toho s vyznamenáním 5 %
v nematuritních a 10 % v maturitních oborech. Vzdělání v závěrečném ročníku v roce
2020/2021 dokončilo více než 80 % žáků příslušného prvního ročníku maturitních oborů
a 90 % žáků nematuritních oborů. Přestože v průběhu studia jsou žáci úspěšní, objevují se
mezioborové rozdíly. Nejlepší prospěch mají žáci oboru Technické lyceum, žáci oboru
Stavebnictví jsou úspěšnější než žáci oboru Strojírenství, méně úspěšní jsou žáci oboru
Mechanik seřizovač. Neprospívajícím žákům činily problémy matematika, český a anglick ý
jazyk a některé odborné předměty.
Mezioborové rozdíly se projevují i v úspěšnosti žáků u maturitní zkoušky. Tu konalo
v posledních třech školních rocích 98 % přihlášených žáků. Velmi dobrých výsledků
dlouhodobě dosahují žáci oborů Technické lyceum, Nábytkářská a dřevařská výroba
a Stavebnictví. V uvedeném období ji konali většinou všichni přihlášení žáci a v její
společné i profilové části byli úspěšní (s výjimkou jediného žáka v roce 2019, který neuspěl
v českém jazyce a literatuře). V rámci ČR ve skupinách příbuzných oborů jsou jejich
výsledky v českém i anglickém jazyce nadprůměrné.
Úspěšnost žáků oborů Strojírenství a Mechanik seřizovač ve společné části maturitní
zkoušky je dlouhodobě v českém jazyce a literatuře a u oboru Strojírenství i v anglické m
jazyce pod průměrem ČR. Příčinou neúspěšnosti žáků jsou zejména jejich výsledky
v didaktických testech z českého jazyka a literatury, méně úspěšní jsou však také v profilo vé
části maturitní zkoušky z odborných předmětů.




2021/2022                                     4
Z přehledu prospěchu vyplynulo, že žáci mají dlouhodobě problémy v matematice, což
potvrzuje i jejich nižší úspěšnost u maturitní zkoušky z tohoto předmětu, který si ale
v posledních dvou školních rocích volí pouze zhruba desetina žáků.
Z analýzy prospěchu vyplývá, že v průměru více než polovina žáků 4. ročníků je ohrožena
školní neúspěšností. Učitelé jim v rámci prevence nabízejí pouze konzultace a v letošním
školním roce nově i doučování pro eliminaci dopadů distanční výuky. Školní poradenské
pracoviště se touto oblastí systematicky nezabývá, a proto škola neuplatňuje vhodné postupy
vedoucí k odstranění příčin této neúspěšnosti.
Žáky se speciálními vzdělávacími potřebami škola identifikuje, pedagogové byli
informováni o jejich individuálních potřebách a jejich průměrný prospěch odpovídal
průměrnému prospěchu ostatních žáků.
Škola si je vědoma důležitosti pozitivní motivace a dbá na oceňování svých žáků, počet
pochval výrazně převyšuje počet kázeňských opatření. Absence se ve školním roce
2018/2019 pohybovala kolem 116 hodin na žáka, vlivem distanční výuky klesla na tři
čtvrtiny, resp. polovinu. Podíl žáků s neomluvenou absencí i její rozsah byl celkově nízký,
škola ji důsledně postihuje kázeňskými opatřeními a promítá se i do hodnocení chování žáků
sníženým stupněm. V oblasti prevence se škola účinně zaměřuje na monitorování projevů
rizikového chování žáků v oblasti šikany nebo užívání návykových látek.
Vychovatelé v domově mládeže poskytují ubytovaným žákům účinnou podporu při přípravě
na vyučování a podporují nadání v nabídce zájmových činností uměleckých i sportovních.
Rozvoj pohybových dovedností žáků škola účelně podporuje organizováním pravidelnýc h
sportovních kurzů a sportovních dnů, přírodovědnou gramotnost rozvíjí zařazováním
přednášek a terénních akcí.
Informace o úspěšnosti žáků ve vzdělávání škola získává také na základě jejich výsledků
v regionálních i celostátních odborně, přírodovědně a sportovně zaměřených soutěžích. Při
přípravě na soutěže škola žákům poskytuje účelnou podporu a účinně rozvíjí jejich zájmy
a profesní orientaci. Úspěšní byli žáci oboru Stavebnictví v krajském kole Středoškolské
odborné činnosti.
Funkční je i kariérové poradenství. Absolventi školy studují na vysokých školách převážně
technického zaměření nebo se zapojují do pracovního procesu, firmy v regionu o ně
projevují trvalý zájem. Polovina absolventů nematuritních oborů si navíc v tomto školním
roce účelně rozšiřuje svoji kvalifikaci v maturitním oboru Mechanik seřizovač.

                                        Závěry
Vývoj školy
- Byl jmenován nový ředitel školy.
- Zlepšila se kvalita materiálního vybavení školy.
- Stabilizoval se počet žáků školy.
- Přetrvávají nedostatky z minulé inspekční činnosti zejména ve využívání aktivizač níc h
  metod výuky a sebehodnocení či vzájemného hodnocení žáků. Škole se nedaří analyzo vat
  příčiny neúspěšnosti u maturitních zkoušek.
Silné stránky
- Kvalitní podmínky a průběh vzdělávání v oborech Stavebnictví a Nábytkářská
  a dřevařská výroba se odrážejí v dobrých výsledcích žáků.



2021/2022                                   5
Slabé stránky a/nebo příležitosti ke zlepšení
- Nízká účinnost kontrolní složky řízení se projevila zejména v absenci uceleného systému
  pro podporu žáků ohrožených školním neúspěchem.
- Nižší rozsah používaného spektra výukových metod a organizačních forem a malá
  diferenciace obsahu probíraného učiva vedly k méně účelné podpoře žáků
  ve vyučovacích hodinách.
- Nízká míra uplatňování postupů k předcházení školní neúspěšnosti vedla k nižší
  úspěšnosti u maturitních zkoušek žáků oborů Strojírenství a Mechanik seřizovač.
Doporučení pro zlepšení činnosti školy
- Posílit pedagogické vedení školy zefektivněním metodických a kontrolních aktivit, zacílit
  další vzdělávání pedagogických pracovníků na využití aktivizačních metod ve výuce.
- Zařazovat pestré organizační formy, využívat aktivizující prvky výuky zaměřené
  na kritické myšlení a práci s informacemi, vytvářet prostor pro souvislé vyjadřování žáků.
- Vypracovat a aplikovat promyšlenou strategii předcházení školní neúspěšnosti,
  poskytovat podporu žákům ohroženým školním neúspěchem nejen mimo vyučování, ale
  především přímo ve výuce cíleným individuálním přístupem vycházejícím z potřeb žáka.
- Zapojit předmětové komise a školní poradenské pracoviště do hodnocení průběžnýc h
  i závěrečných výsledků vzdělávání a do realizace konkrétních opatření k jejich zlepšení.
- Zintenzivnit a zefektivnit spolupráci se sociálními partnery a dalšími školami v regionu
  i v zahraničí především v oborech vzdělání zaměřených na strojírenství s cílem zlepšit
  vzdělávací výsledky žáků.

                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.

            Seznam dokladů, o které se inspekční zjištění opírají
 1.    Zřizovací listina Střední průmyslové školy, Vlašim, Komenského 41, ze dne 30.
       listopadu 2009, čj. OŠMS/5891/2001, ve znění pozdějších změn a dodatků č. 1 až 8
 2.    Výpis z rejstříku škol a školských zařízení – stav k termínu inspekční činnosti
 3.    Organizační řád Střední průmyslové školy Vlašim
 4.    Účetní závěrka k 31. prosinci 2020
 5.    Personální dokumentace pedagogických pracovníků včetně plánu jejich dalšího
       vzdělávání (vzorek)
 6.    Dokumentace k zajištění bezpečnosti a ochrany zdraví, platná ve školním roce
       2021/2022 k datu inspekční činnosti
 7.    Školní vzdělávací programy, účinné k termínu inspekční činnosti
 8.    Školní řád školy a vnitřní řád domova mládeže, účinné k termínu inspekční činnosti



2021/2022                                    6
 9.    Školní matrika včetně prospěchu žáků – stav k termínu inspekční činnosti
10.    Třídní knihy, deníky výchovných skupin domova mládeže a rozvrh vyučovac íc h
       hodin – školní rok 2020/2021, 2021/2022 k termínu inspekční činnosti
11.    Záznamy z pedagogické rady a jednání předmětových komisí – školní rok 2020/2021,
       2021/2022 k termínu inspekční činnosti
12.    Dokumentace školního poradenského pracoviště – školní rok 2020/2021, 2021/2022
       k termínu inspekční činnosti
13.    Dokumentace k přijímání uchazečů a k ukončování vzdělávání (vzorek)
14.    Výroční zprávy o činnosti školy – školní rok 2018/2019, 2019/2020, 2020/2021
15.    Internetové stránky školy www.sps-vlasim.cz
16.    Inspekční zpráva, čj. ČŠIS-2264/15-S

                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
 Mgr. Pavla Vítková, školní inspektorka, Pavla Vítková, v.r.
 vedoucí inspekčního týmu
 Ing. Vladimíra Hokešová, školní                Vladimíra Hokešová, v.r.
 inspektorka
 Mgr. Eva Karasová, školní inspektorka          Eva Karasová, v.r.
 Ing. Hana Borůvková, kontrolní                 Hana Borůvková, v.r
 pracovnice
 Mgr. Petr Husník, přizvaná osoba,              Petr Husník, v.r.
 odborník na střední vzdělávání

V Praze 3. 1. 2022


Datum a podpis ředitele školy potvrzující projednání a převzetí inspekční zprávy
 Ing. Bohumil Bareš,                        Bohumil Bareš, v.r.
 ředitel školy

Ve Vlašimi 17. 1. 2022


2021/2022                                   7
