                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                           ČŠIB-2053/23-B
                                       Sp. zn. ČŠIB-S-387/23 B


Název                               Gymnázium, obchodní akademie a jazyková škola s
                                    právem státní jazykové zkoušky Hodonín, příspěvková
                                    organizace
Sídlo                               Legionářů 1, 695 11 Hodonín
E-mail                              podatelna@goah.cz
IČO                                 00 559 130
Identifikátor                       600 014 673
Právní forma                        příspěvková organizace
Zastupující                         Mgr. Kateřina Kouřilová
Zřizovatel                          Jihomoravský kraj
Místo inspekční činnosti            Legionářů 1, Velkomoravská 13, Hodonín
Inspekční činnost na místě          2. 10. 2023 − 4. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium, obchodní akademie a jazyková škola s právem státní jazykové školy Hodonín,
příspěvková organizace (dále „škola“) vykonává činnost střední školy, jazykové školy
s právem státní jazykové zkoušky a školní jídelny. Inspekční činnost byla realizo vá na
ve střední škole, která poskytuje vzdělávání v maturitních oborech 79-41-K/41 Gymnázium
(čtyřleté) a 79-41-K/81 Gymnázium (osmileté), 78-42-M/02 Ekonomické lyceum a 63-41-
M/02 Obchodní akademie.
Od poslední inspekční činnosti zaznamenal počet žáků nepatrný nárůst u gymnaziálního
vzdělávání i středního odborného vzdělávání. Ke dni inspekční činnosti bylo vzdělává no
v gymnaziálním vzdělávání čtyřletého a osmiletého programu ve dvanácti třídách 357 žáků
a u středního odborného vzdělávání v osmi třídách to bylo celkem 235 žáků. V době
inspekční činnosti škola vzdělávala 14 žáků se speciálními vzdělávacími potřebami (dále
„SVP“), z toho čtyři podle individuálního vzdělávacího plánu (dále „IVP“).
Vzdělávání a školské služby jsou poskytovány na dvou pracovištích školy na území města
Hodonín. Stravování žáků zajišťuje školní jídelna v obou budovách.


                         Hodnocení podmínek vzdělávání
Ředitelka školy jasně formulovala prioritní cíle oblastí vzdělávání v koncepci rozvoje školy
po svém nástupu na vedoucí místo ve školním roce 2021/2022. Při její tvorbě kladla důraz
na kvalitu pedagogického sboru a vzdělávání s ohledem na dlouhodobé problémy spojené
se sloučením pedagogických týmů dvou dříve samostatných škol. Cíle této strategie se daří
naplňovat zejména v oblasti partnerství a zefektivnění vzájemné spolupráce mezi pedagogy,
rezervy zůstávají v průběhu vzdělávání a kontrolní činnosti.
Ředitelka školy vhodně delegovala část řídících kompetencí na své zástupce, předsedy
předmětových komisí a koordinátora informačních technologií. Přenos informací probíhá
funkčním způsobem přes školní Google úložiště (žáci - učitelé), nebo přes osobní operativní
komunikaci. Porady vedení a všech pracovníků jsou vzhledem k velikosti školy vhodně
nastavené. Vzniklé problémy jsou řešeny bezprostředně a efektivně. Rezervy se projevily
v organizační struktuře poradenského pracoviště, kde chybí přímý odpovědný vedoucí
pracovník. Toto má negativní dopad zejména v kvalitě péče poskytované žákům se SVP.
Poradní i metodické orgány (předmětové komise) plní kvalitně svou funkci, což má pozitivní
dopad na vzdělání žáků. Vedení se snaží zajistit optimální personální podmínky s cílem
pedagogický sbor udržet kvalifikovaný. Škola má propracovaný systém přijímání nových
pedagogů a zajišťuje jim efektivní podporu, má vypracovaný funkční a účinný adaptační
program. Ve škole je aktuálně více začínajících učitelů, kteří mají adekvátní podporu
od svých uvádějících mentorů a stanovený osobní plán profesního rozvoje.
Hospitační činnost je vedením školy promyšleně plánovaná a využívaná v dostatečné míře.
Vhodně jsou nastavené a v průběhu školního roku realizované vzájemné náslechy mezi
pedagogy, tyto aktivity umožňují sdílet zkušenosti a získávat inspiraci pro pedagogickou
práci.
Další vzdělávání pedagogických pracovníků se zaměřuje na získávání nových poznatků
z pedagogiky, oborové didaktiky, teorie výchovy, školní psychologie, ale také v používá ní
informačních technologií. Využíváno je i vzdělávání pro celou sborovnu. Získané poznatky
vyučující postupně využívají v průběhu výuky, ovšem ne vždy a v odpovídajícím rozsahu




                                            2/9
vzhledem k potřebám žáků (chybí využívání širšího spektra vzdělávacích strategií a větší
aktivní zapojení žáků do výuky).
Poradenské služby ve škole zajišťují dvě výchovné poradkyně pro obě pracoviště a jedna
metodička prevence společná pro celou školu. Členky školního poradenského pracoviště
aktivně komunikují se školskými poradenskými zařízeními, poskytují podporu učitelům
při vzdělávání žáků se SVP. Výchovné poradkyně zprostředkovávají, i když ne jednotným
způsobem, v oblasti podpory žáků potřebné informace všem vyučujícím a zákonným
zástupcům. Poradenské pracoviště vytváří a vyhodnocuje individuální vzdělávací plány
s následnou metodickou podporou. Učitelé jsou o IVP žáků informováni, konkrétní
diferenciace v hospitované výuce však byla pozorována v menší míře. Pro překonávání
výukových obtíží organizuje škola různé formy doučování nebo vyčleněním přesného času
každého učitele v rozvrhu umožňuje žáků individuální konzultace. Velkou pozornost věnuje
škola prevenci rizikového chování žáků. Případnými vzniklými konfliktními situacemi
se škola důsledně zabývá a ve spolupráci se zákonnými zástupci a odborníky hledá
východiska vedoucí k jejich vyřešení. Metodička prevence se podílí na organizac i
preventivních programů zaměřených na upevňování dobrých vztahů mezi žáky a prevenci
sociálně patologických jevů. Tyto aktivity jsou nastavené s ohledem na jednotlivé věkové
skupiny žáků v preventivním programu školy, jehož naplňování je průběžně
vyhodnocováno. Žáci mají možnost využití schránky důvěry. Škola podporuje i žáky
nadané, v současné době je poskytována individuální podpora třem žákům. Větší účinnost
poskytovaných služeb ve škole by přineslo zřízení funkce školního psychologa, jehož práci
suplují v rámci možnosti ostatní pracovnice. Pracoviště nemá vhodně nastavenou organizac i
poskytovaných služeb, chybí sjednocení postupu jednotlivých pracovnic ŠPP, včetně
samotného řízení a jasného rozdělení konkrétních kompetencí (dochází k dublování činností
nebo naopak k nedůslednému řešení některých problémů).
Vedení školy pečlivě a pravidelně vyhodnocuje materiální podmínky obou budov školy
a snaží se o jejich zlepšení a modernizaci, přesto část prostor a vybavení školy zatím zůstává
zastaralá a méně podnětná. V době inspekční činnosti probíhala velká rekonstrukce vnitř níc h
prostor budovy školy na pracovišti Legionářská a stavba výtahu pro zajištění bezbariérové ho
přístupu do pater školy. Od loňského školního roku nemá škola na tomto pracovišti
k dispozici vlastní tělocvičnu z důvodu jejího havarijního stavu. Výuka tělesné výchovy
probíhala v době inspekční činnosti na školním dvoře, který je z hlediska zajištění
bezpečnosti a ochrany zdraví žáků rizikový. Škola zajistila vhodné prostory u sportovních
organizací v regionu města. Prostorové podmínky v obou budovách školy dovolují v plné
míře realizovat výuku v odborných učebnách, což umožňuje využití vhodných vzdělávac íc h
strategií.
Škole se daří využívat partnerství jako efektivní nástroj pro zlepšování spolupráce všech
účastníků vzdělávacího procesu. Žáci se mohou vyjadřovat k činnosti školy, předávat
podněty pro zlepšení, navrhovat a organizovat různé aktivity prostřednictvím
samosprávného žákovského orgánu, který s ředitelkou školy pravidelně komunik uje.
Významnou pozitivní změnou od poslední inspekční činnosti je navázání partnerských
vztahů se školou podobného zaměření v Norsku. Realizace výměnných pobytů žáků přispívá
k rozvoji jejich cizojazyčných dovedností a dalších důležitých klíčových kompetencí. Škola
také aktivně spolupracuje s PdF MU Brno.




                                             3/9
                          Hodnocení průběhu vzdělávání
Ve většině sledovaných vyučovacích hodin pracovali žáci v příjemné atmosféře, dodržovali
nastavená pravidla a zapojovali se do probíhajících činností. Učitelé projevovali zájem
o výsledky práce žáků a poskytovali jim dopomoc v případě potřeby.
V podstatné části hospitovaných vyučovacích hodin však pedagogové uplatňova li
stereotypní pedagogické postupy a využívali převážně frontální formu výuky. Žáci byli
nejčastěji aktivizováni jen prostřednictvím řízeného rozhovoru, což však nebylo vždy
efektivní, protože se nepodařilo zapojit jejich větší část. Vhodné podmínky pro získání
klíčových kompetencí žáků nebyly většinou vytvořeny. Chyběla podpora rozvoje kritického
myšlení, komunikativních a kooperativních dovedností, žáci neměli v části hodin možnost
projevovat vlastní názory a nápady, navrhovat řešení úkolů či problémů, diskutovat
a využívat možnosti vzájemného učení. Vyučující jim často předkládali hotové infor mace
a poznatky, žáci nebyli vedeni k práci s informacemi a k vyvozování vlastních závěrů. Méně
pozornosti věnovali vyučující účelné práci se vzdělávacím cílem, žákům nevytváře li
dostatečný prostor k reflexi. Digitální technologie využívali ve výuce především učitelé,
méně již žáci.
Odlišný charakter měl průběh výuky ve sledovaných hodinách vzdělávacích oblastí Jazyk
a jazyková komunikace a Člověk a společnost, kde se vyučujícím dařilo vytvořit podmínky
pro aktivní zapojení žáků do výuky. Učitelé u žáků systematicky ověřovali pochopení
nového učiva a zadávali úkoly pro jeho aplikaci. Při výuce českého jazyka a literatury žáky
cíleně vedli k interpretaci nabytých poznatků získaných při návštěvě divadelní hry. Zařazeno
bylo obsahově náročnější cvičení a komunikace vycházející z analýzy předkládaného textu,
čímž se úspěšně rozvíjely jejich čtenářské strategie. Po celou dobu výuky anglického jazyka
bylo navozeno cizojazyčné prostředí. Žáci prokazovali odpovídající znalost cizího jazyka,
byli schopni jazykově správně vést rozhovory a řešit předkládaná cvičení. Prostřednictvím
kooperativních činností žáků byly většinou vytvořeny vhodné podmínky pro osvojování
jejich komunikativních a sociálních kompetencí, v části výuky však převažovala aktivita
učitele, což bránilo v rozvoji řečových dovedností žáků. V německém a ruském jazyce byla
patrná snaha o zapojení žáků všech úrovní včetně žáků se SVP a žáků nadanějších s účelně
využitou diferenciací výuky. Úlohy předkládané žákům efektivně gradovali v průběhu
hodin, žáci účelně využívali školní nebo vlastní didaktickou techniku.
V hodinách matematiky byly efektivnější z hlediska učení žáků ty hodiny, kde se vyučujíc ím
podařilo zapojit žáky do hodiny aktivní prací u tabule nebo ty hodiny, kde vyučující využili
digitální technologie pro větší názornost opakovaného nebo probíraného učiva. Ve většině
hospitovaných hodin vzdělávací oblasti Člověk a příroda učitelé střídali frontální výuku
se samostatnou prací žáků, vůbec nezařazovali kooperativní učení. Žáky většinou vhodně
motivovali k plnění zadaných úkolů, ti se často aktivně zapojovali do diskuze, byli
podněcováni k samostatnému vyvozování poznatků a jejich interpretaci. Ke zlepšení
názornosti a pochopení učiva byly účelně využívány pracovní listy, učebnice a krátká videa.
Efektivitu vyučování učitelé účelně podporovali prezentací didaktickou technikou.
Vyhledávání informací žáky z různých zdrojů a následná práce s nimi nebyla vůbec
využívána. Největší rezervy byly v samotné v organizaci vyučovacích hodin, kdy učitelé
v úvodu seznamovali žáky s obsahem hodin, avšak v průběhu ani jejich závěru si zpravidla
nenechali žádný prostor pro společné zhodnocení dosažených cílů a neposkytovali žákům
adekvátní zpětnou vazbu.
Ve sledované výuce vzdělávací oblasti Informatika pracovali žáci převážně samostatně
na zadaných úkolech, každý podle svého individuálního tempa, vyučující jim poskytovali



                                            4/9
účelnou pomoc a zpětnou vazbu. V části hodin informatiky naopak žáci pracovali hromadně
podle pokynů vyučujících na společném úkolu a jen v menší míře byli vedeni
k samostatnosti nebo tvořivosti.
V případě odborných předmětů pedagogové důsledně ověřovali u žáků bezprostřední
pochopení učiva a schopnost nové poznatky vhodně aplikovat a propojovat učivo
s uplatněním v praxi. V části hodin žáci pracovali účelně s pracovními listy, učebnice mi,
nebo výukovým elektronickým programem, v případě potřeby se obraceli na učitele, který
jim poskytoval vhodnou podporu. Část výuky je realizována formou cvičení, kdy si žáci
osvojují praktické dovednosti, pracují s účetním softwarem. Podnikavost a osvojení
odborných kompetencí žáků je podporováno prostřednictvím odborného předmětu (fiktivní
nebo cvičná firma), v jehož rámci žáci provozují školní bufet a mohou tak získat praktické
zkušenosti s vedením vlastní firmy.
Hospitované hodiny vyučovacích předmětů s převahou výchovného zaměření
se vyznačovaly žádoucí uvolněnou atmosférou vytvářející podmínky relaxačního prostředí.
V hodinách výtvarné výchovy žáci zdařile využili venkovní prostory k učení se novým
výtvarným technikám. V hodinách tělesné výchovy se vyučující nepodařilo po celou dobu
zapojit všechny žáky do hodin, z důvodu jejich velkého počtu vzhledem k velikosti
tělocvičny. Ostatní žáci pak po většinu hodiny nacvičovali herní dovednosti v míčovýc h
hrách. Obsah a průběh sledované hodiny tělesné výchovy na dalším z pracovišť byl ovlivně n
využitím nevhodných prostorových podmínek školního dvora, které znemožňo va ly
komplexní naplnění vzdělávacích cílů. Vyučující zacílil hodinu na rozvoj pohybových
schopností a spolupráci. Zdařile podněcoval žáky k plnění úkolů a rozvíjel u nich kladný
vztah k pohybovým aktivitám.


                          Hodnocení výsledků vzdělávání
Pravidla pro hodnocení výsledků vzdělávání žáků má škola srozumitelně formulo vá na
ve školním řádu. Škola v loňském školním roce pracovala na sjednocení pedagogického
přístupu k hodnocení vzdělávacích výsledků žáků, výsledkem jsou jednotná obecná pravidla
a postupy zpracované v rámci jednotlivých metodických orgánů. S konkrétními podrobnými
podmínkami pro hodnocení v jednotlivých předmětech jsou žáci seznamováni na začátku
školního roku a jsou přístupná spolu s dalšími informacemi v digitálních učebnách
předmětu. Informování žáků a jejich zákonných zástupců o všech podstatných záležitos tec h
vzdělávání je efektivně zajištěno především prostřednictvím školního informač ního
systému. Škola aktivně využívá tzv. Google učebny, toto prostředí pro vzdělává ní
a vzájemnou komunikaci všech aktérů vzdělávacího procesu je účinnou studijní podporou
žáků a zároveň přispívá k rozvoji jejich digitálních kompetencí.
Znalosti a dovednosti žáků učitelé průběžně a pravidelně ověřují běžnými evaluačními
nástroji. Podklady pro hodnocení pedagogové získávají především prostřednictvím různých
forem zkoušení, sledují a hodnotí také jejich výkony a aktivní zapojení do učebního procesu.
Externí testování úrovně dosahovaných výsledků, s výjimkou výběrového testování Českou
školní inspekcí, škola nevyužívá. Aktuálně však pracuje na vytvoření systému pravidelné ho
interního testování znalostí a dovedností žáků, využitelného pro kvalitní evaluaci
pedagogického procesu. Od loňského školního roku realizovali pedagogové vstupní
(diagnostické) testování žáků na počátku jejich vzdělávání s cílem vhodně přizpůsob it
vzdělávací obsah a postupy jejich potřebám a dále postupně zavádí testování ověřujíc í
dosažení vzdělávacích výstupů stanovených školními vzdělávacími programy.



                                            5/9
Celkové výsledky vzdělávání žáků jsou stabilní, počet neprospívajících žáků je v posledních
třech letech nízký (v řádu jednotek žáků), častěji se jedná o žáky oboru vzdělání Obchodní
akademie nebo Ekonomické lyceum. Jejich neúspěch má často přímou souvislost s jejich
nadměrnou absencí. Škola opakovaně vykazuje vyšší počet zameškaných hodin žáků,
ve školním roce 2022/2023 byla v některých třídách průměrná absence žáků za školní rok
vyšší než 180 hod. Pedagogové důsledně nevyužívali možnost žáky nehodnotit
při překročení maximální hranice absence stanovené školním řádem. Škola proto přijala
opatření a zpřísnila pravidla a postupy hodnocení v případě zvýšené absence žáků s cílem
jejich pravidelnou docházku zlepšit.
Výsledky žáků dosahované při ukončování jejich vzdělání maturitní zkouškou v posledních
třech letech oscilují kolem celorepublikového průměru. Velmi dobré výsledky dosahovali
žáci oboru Obchodní akademie, v roce 2023 činila jejich hrubá neúspěšnost u této zkoušky
0 %. Opakovaně horších výsledků dosahovali žáci, kteří si ve společné části maturitní
zkoušky zvolili matematiku. Škola na tyto výsledky reagovala a přijala opatření pro jejich
zlepšení, zvýšila hodinovou dotaci matematiky, část výuky matematiky realizuje
ve skupinách nebo formou volitelných seminářů.
Výsledky vzdělávání žáků v jednotlivých třídách se pravidelně zabývá pedagogická rada
na svých jednáních. Pedagogové identifikují žáky ohrožené školním neúspěchem, v případě
neprospěchu přijímají opatření většinou v podobě nabízeného doučování a jednání s žákem
nebo jeho zákonnými zástupci. Konkrétní opatření však nejsou vždy a včas přijímá na
ve všech případech žáků, kteří zaostávají ve vzdělávání, chybí důslednější monitoro vá ní
a vyhodnocování jejich účinnosti.
Žáky, kteří projevují zvýšený zájem či nadání v některé oblasti vzdělávání, škola zapojuje
do různorodých olympiád a soutěží. Jejich přípravě a podpoře věnuje adekvátní pozornost.
V období posledních tří let dosáhli žáci školy významného úspěchu např. získáním prvního
místa v celostátním kole středoškolské odborné činnosti nebo soutěže České hlavičk y.
Úspěšní byli žáci také v soutěžích s odborným ekonomickým zaměřením. Významno u
podporou nadání je také možnost žáků pracovat v rámci nabízených nepovinných předmětů
nebo kroužků (rozšiřující fyzika, badatelský kroužek, sborový zpěv apod). Škola v průběhu
studia připravuje žáky podle jejich zájmu k získání dalších vzdělávacích znalost í
a dovedností dobře uplatnitelných v jejich dalším studiu nebo na pracovním trhu. Část žáků
získává certifikaci v anglickém jazyce prostřednictvím mezinárodních zkoušek nebo
mezinárodní certifikát digitálních kompetencí (ECDL). Vhodnou příležitost osvojit
si komunikační a prezentační dovednosti mají žáci vybraných ročníků při zpracování
ročníkového komplexního úkolu s následnou prezentací. V průběhu školního roku škola pro
žáky organizuje celou řadu odborných a kulturních exkurzí, výukových programů,
přednášek a besed, což vytváří dobré předpoklady pro propojení vzdělávacího obsahu
s odbornou praxí a běžným životem.


                                        Závěry
Vývoj školy
– Na vedoucí pracovní místo nastoupila nová ředitelka školy.
– Dokončená rekonstrukce tělocvičny a jídelny v prostorách pracoviště Velkomoravská.




                                           6/9
Silné stránky
– Škola má sdílené digitální prostředí pro vzdělávání a vzájemnou komunikaci, které
  efektivně využívají všichni aktéři vzdělávání a zároveň je i účinnou studijní podporou
  žáků. (1.3)
– Škola používá propracovaný systém přijímání nových pedagogů a zajišťuje jim efektivní
  oporu, má vypracovaný funkční a účinný adaptační program, který efektivně napomáhá
  vzájemné spolupráci pedagogických pracovníků. (2.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Prostorové podmínky pro výuku tělesné výchovy na pracovišti Legionářská nevyhovují
  potřebám vzdělávání a jsou rizikové vzhledem k zajištění bezpečnosti žáků. (1.4)
– Řídící a kontrolní činnost vedení školy nebyla v oblasti fungování školního poradenského
  pracoviště a zajištění odpovídajících podmínek pro výuku Tělesné výchovy dostatečně
  účinná. (2.1)
– Pedagogové nevyužívali dostatečně široké spektrum vzdělávacích strategií podporující
  aktivní zapojení žáků, převažovala méně účelná frontální forma výuky. (4.2)
– V průběhu vzdělávání pedagogové nedostatečně zohledňovali individuální vzdělávac í
  potřeby žáků vzhledem k jejich potřebám a nadáním (nedostatečná diferenciace žáků
  se speciálními vzdělávacími potřebami a nevyužívání potenciálu nadanějších žáků). (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pro zefektivnění kontrolní činnosti a pro účinnou prevenci v oblasti školního
  poradenského pracoviště jasně určit jeho organizační strukturu, kompetence
  a odpovědnost jednotlivých pracovníků včetně sjednocení postupů v jeho aktivitách.
– Zaměřit se ve vyučovacích hodinách více na organizační strukturu hodin, tzn. samotný
  úvod, stanovení cílů a práce s nimi, vyhodnocování závěrů vyučovacích hodin, větší
  důraz na práci žáků s informační technikou, vyhledávání informací samotnými žáky
  apod.
– Další vzdělávání pedagogických pracovníků více směřovat do oblasti vzdělávac íc h
  strategií, které podpoří aktivnější zapojení žáků do výuky.
– Zohledňovat ve výuce více individualitu a nadání jednotlivých žáků včetně potřebné
  diferenciace učiva.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně




                                            7/9
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení Druh školy: Střední škola IZO:
      000 559 130, Školní jídelna - výdejna IZO: 110 022 033 ze dne 25. 9. 2023
 2.   Dokumentace školy k hodnocení ekonomických a personálních podmínek, zajištění
      bezpečnosti a ochrany zdraví žáků a školního stravování ve školním roce 2021/2022
      a 2022/2023
 3.   Smlouvy o obsahu, rozsahu a podmínkách praktického vyučování (odborné praxe) –
      vzorek za školní rok 2022/2023
 4.   Školní řád s účinností od 7. 9. 2023
 5.   Koncepce rozvoje školy – Škola první volby, červen 2021
 6.   Zápisy z jednání pedagogické rady ve školním roce 2022/2023 a 2023/2024
 7.   Zápisy z jednání předmětových komisí ve školním roce 2022/2023 a 2023/2024
 8.   Plán dalšího vzdělávání pedagogických pracovníků 2022/2023 a dlouhodobý plán
      vzdělávání
 9.   Školní vzdělávací program pro 1. až 4. ročník všeobecného osmiletého gymná zia,
      Školní vzdělávací program pro 5. až 8. ročník osmiletého gymnázia a všeobecné
      čtyřleté gymnázium, Školní vzdělávací program Obchodní akademie, Školní
      vzdělávací program Ekonomické lyceum, dokumenty platné od 1.9. 2023
10.   Školní elektronický informační systém vedený ve školním roce 2023/2024 (školní
      matrika, třídní knihy a rozvrhy hodin)
11.   Podklady školy k hodnocení výsledků vzdělávání žáků za školní rok 2022/2023
12.   Ročníkové práce žáků – vzorek ve školním roce 2022/2023
13.   Plán práce členek školního poradenského pracoviště pro školní rok 2023/2024
14.   Vyhodnocení činnosti školního poradenského pracoviště za školní rok 2022/2023
15.   Seznam žáků s podpůrnými opatřeními ve školním roce 2023/2024
16.   Osobní dokumentace žáků s podpůrnými opatřeními – vybraný vzorek
17.   Preventivní program GOAH pro školní rok 2023/2024
18.   Strategie prevence a řešení školní neúspěšnosti žáků pro školní rok 2023/2024
19.   Zápis z jednání s žáky a se zákonnými zástupci – vybraný vzorek
20.   Dokumentace žáků přijímaných ke vzdělávání ve školním roce 2021/2022
      a 2022/2023 (přijímací řízení)
21.   Výroční zprávy školy ve školním roce 2021/2022 a 2022/2023
22.   Inspekční zpráva Čj. ČŠIB-390/16-B


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.


                                         8/9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Ing. Alena Svobodová, školní inspektorka
 Mgr. Jakub Mojžíš, školní inspektor
 Ing. Lenka Skotáková, školní inspektorka
 PhDr. Šárka Maleňáková, Ph.D., školní inspektorka
30. 10. 2023




                                          9/9
