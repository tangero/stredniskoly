CSI0X00BE7J0
Počet listů: 7




                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-839/23-E


Název                                EDUCA Pardubice - Střední odborná škola, s.r.o.
Sídlo                                Sokolovská 150, 533 54 Rybitví
E-mail                               skola@educapardubice.cz
IČO                                  25 262 351
Identifikátor                        600 012 522
Právní forma                         společnost s r.o.
Zastupující                          Ing. Monika Kohoutková
Zřizovatel                           Ing. Lenka Rolečková
Místo inspekční činnosti             Sokolovská 150, Rybitví
Inspekční činnost na místě           3. a 9. až 12. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, bylo podle § 174 odst. 2 písm. b) a c) školského zákona
zjišťování a hodnocení podmínek, průběhu a výsledků vzdělávání, včetně hodnocení
naplňování školních vzdělávacích programů.
                                    Charakteristika
EDUCA Pardubice - Střední odborná škola, s.r.o. (dále škola) vykonává činnost střední
školy. Vzdělává žáky v denní a dálkové formě čtyřletých oborů středního vzdělává ní
s maturitní zkouškou 18-20-M/01 Informační technologie a 63-41-M/01 Ekonomika
a podnikání. Ve škole se v aktuálním školním roce vzdělávalo 180 žáků v denní formě
vzdělávání a 69 žáků v dálkové formě vzdělávání. Škola evidovala 22 žáků se speciálními
vzdělávacími potřebami a sedm žáků s odlišným mateřským jazykem. Škola sídlí v areálu
Střední průmyslové školy stavební Pardubice, žáci se zde mohou stravovat ve školní jídelně,
popřípadě se ubytovat v domově mládeže.


                         Hodnocení podmínek vzdělávání
Řízení školy odpovídá velikosti a podmínkám subjektu. Tým nejužšího vedení školy usiluje
o otevřený systém řízení, kompetence jsou efektivně rozděleny a jednotlivé činnosti
vycházejí ze společné vize rozvoje odborného vzdělávání. Koncepce stanovuje strategické
oblasti rozvoje a cíle, dosaženou úroveň školy v dané oblasti a překážky, na které
při realizaci naráží. Méně prostoru je věnováno konkrétním strategiím, jak jednotlivýc h
kroků dosáhnout. Škola klade důraz na vytváření příjemného prostředí, otevřenou atmosféru,
posilování partnerských vztahů mezi žáky a učiteli a na individuální přístup ke všem žákům.
Vzdělávání zajišťuje společně s ředitelkou školy a její zástupkyní 13 učitelů. Ve škole došlo
od poslední inspekční činnosti k personálním změnám s dopadem do jednotlivých složek
vzdělávacího procesu.
V době inspekční činnosti se škola nacházela ve složité personální situaci, kterou vedení
školy operativně řešilo. Přestože v průběhu školního roku odešlo několik pedagogů, povedlo
se vedení školy výuku zajistit. Ve škole byl vysoký počet vyučujících, kteří nesplňova li
požadavek odborné kvalifikace, s krátkou pedagogickou praxí. Pouze část z nich si
požadované vzdělání doplňovala studiem. Chybějící kvalifikace se spíše nepříznivě
promítala do průběhu vzdělávání i zajištění samotného chodu školy. Vedení školy usiluje
o stabilizaci pedagogického sboru, situaci analyzuje a poptává nové kvalifiko va né
pedagogické pracovníky. Pedagogický sbor se zatím nedaří stabilizovat. Ředitelka školy se
promyšleně a systematicky zabývá péčí o začínající učitele, realizuje hospitační činnost.
Vzhledem k poměrně vysokému počtu nově působících učitelů bez požadované kvalifikace
a pedagogických zkušeností se její úsilí jen v malé míře promítá do zkvalitňo vá ní
pedagogického procesu.
Metodické orgány se na svých pravidelných setkáních zabývají organizačními záležitostmi,
zapojením žáků do soutěží, dalším vzděláváním pedagogických pracovníků, hodnocením
žáků, vzděláváním žáků se speciálními vzdělávacími potřebami, využitím nových
didaktických pomůcek. Prostřednictvím školního řádu a dalších interních dokumentů jsou
nastavena pravidla chodu školy. Postupně se stále zlepšují materiální podmínky školy nejen
pro teoretické vzdělávání, ale i pro praktické. Pozitivní dojem podporují esteticky zařízené
prostory školy (relaxační pohovky na chodbách) a uspořádání informačních ploch svědčící
o kreativitě žáků, jejich zapojení do projektů a soutěží a o podpoře sounáležitosti žáků
a školy.




                                            2/7
                          Hodnocení průběhu vzdělávání
Společným rysem sledované výuky byla příjemná pracovní atmosféra, kterou svým
přístupem učitelé podporovali. Vyučovací hodiny byly připravené, probírané učivo
odpovídalo školnímu vzdělávacímu programu. V úvodu některých hodin se učitelům dařilo
žáky vhodně motivovat. Většina učitelů se snažila na začátku hodiny stanovit vzdělávací cíl
(vedení školy se práci s cílem hodiny metodicky věnuje), ale v mnoha hodinách byl přesto
zaměřen spíše na obsah učiva, málo na pokrok žáků. Z toho důvodu bylo pro většinu učitelů
složité ověřovat úspěšnost žáků v průběhu hodin. V závěru hodiny často nezbyl čas a pokud
ano, hodnocení proběhlo spíše formálně. Pouze ojediněle se podařilo na konci hodin získat
efektivní zpětnou vazbu, umožňující samotným žákům uvědomit si přínos hodiny, ale také
získat vyučujícímu informace využitelné pro následné plánování výuky. Učitelé častěji
využívali průběžné motivační hodnocení. Prostor pro sebehodnocení, vzájemné vrstevnické
hodnocení byl vytvářen minimálně.
V úvodu hodiny se vyučující obvykle věnovali opakování předcházející látky. V některých
hodinách bylo opakování neúměrně dlouhé, v některých se zapojovali pouze někteří žáci,
ostatní byli pasivní, dostávali málo příležitostí pro vyjádření. V hodinách byla nejčastěji
využívána frontální výuka, samostatná práce žáků i práce ve skupinách. Málo účelná byla
tato forma např. v matematice, v případech vysvětlování učiva, se kterým se žáci obeznámili
již na základní škole. Pokud byla v hodině probíráno nové učivo, většinou byl dán přiměřený
časový prostor nejen na učitelův výklad, ale i na jeho upevnění. V některých hodinách byla
náročnost zadávaných úkolů spíše nižší, což mělo nepříznivý dopad na činnost nadaných
žáků nebo žáků s vyšším učebním potenciálem.
V prakticky zaměřených hodinách i v hodině projektové výuky (EDUCreate) pracovali žáci
po většinu hodiny se zájmem, v průběhu hodiny byl vytvářen i prostor pro jejich spolupráci
i individuální přístup učitele. Výuka měla účelnější dopad na aktivizaci žáků. Jejich vlastní
učení vyučující podpořili propojením s jejich reálnými zkušenostmi a znalostmi. Příležitos tí
je zaměřit výuku aplikovaných ekonomických předmětů na výraznější začlenění tematiky
fiktivních firem a využití praktických činností spojených s jejich fungováním. Ve většině
hodin všichni žáci obvykle plnili stejné typy úkolů, diferenciace činností pro rychlejší žáky
nebo žáky s hlubším zájmem o probíranou problematiku je příležitostí k zefektivnění výuky.
Na menší efektivitu volených metod a forem aktivit měly značný vliv minimální doba praxe
nebo absence odborné kvalifikace vyučujících.
Názornost výuky podporovalo vhodné využití didaktické techniky (v některých hodinách
velmi kvalitně podpořila praktický dopad probíraného tématu) a pomůcek. Efektivitu
vzdělávání zvyšovali vyučující v některých hodinách využíváním pracovních listů k rozvoji
čtenářské gramotnosti, procvičení a upevnění učiva. Práce s texty a vytváření myšlenko výc h
map podněcovala žáky k aktivitě a napomáhala k upevnění vědomostí a dovedností, které
žáci potřebují k maturitní zkoušce. V řadě hodin žáci funkčně využívali prostředí programu
Moodle (pro zadání činností i předávání zpracovaných úkolů) a mobilní telefony, jako zdroje
informací.


                          Hodnocení výsledků vzdělávání
Výsledky vzdělávání žáků škola sleduje obvyklými způsoby, vedení školy má dobrý přehled
o žácích úspěšných i ohrožených školní neúspěšností. Zatím se ale škole nepodařilo najít
systémový způsob podpory méně úspěšných žáků, který by se příznivě projevil v trvalejš ím
zlepšování výsledků vzdělávání, které jsou negativní výrazně více u žáků dálkového studia.


                                            3/7
V prvním pololetí školního roku 2021/2022 v denním studiu neprospěla nebo nebyla
hodnocena téměř čtvrtina žáků, v dálkovém studiu více než polovina žáků. Zatímco
v denním studiu ve druhém pololetí neprospělo i po absolvování opravných zkoušek žáků
méně (přibližně 13 %), v dálkové studiu bylo neúspěšných žáků i v tomto klasifikač ním
období více než polovina z nich. V denním studiu je absence žáků ve výuce celkově spíše
nižší. Vyšší míru absence měli žáci dálkového studia, což vedlo v některých případech
i k předčasnému ukončení studia, případně ho žáci sami zanechali. Vzdělávání žáků
ohrožených neúspěchem je monitorováno metodičkou prevence, která při řešení problému
spolupracuje s jednotlivými učiteli, třídními učiteli, žáky i zákonnými zástupci. Žáci
využívají doučování a podle zájmu také individuální konzultace.
V rámci denního studia přetrvávají od minulé inspekce při ročníkových hodnoceníc h
nejhorší výsledky vzdělávání žáků v matematice. V prvním pololetí aktuálního školního
roku 2022/2023 byli žáci hodnoceni stupněm nedostatečný z matematiky přibližně ve dvou
třetinách zjištěných případů neúspěšnosti. Doporučením škole je analyzovat důvody, které
vedou k tomuto přetrvávajícímu jevu, a zaměřit se na nejen metody a formy výuky, ale také
na nastavené způsoby hodnocení (váha dílčích známek, způsoby ověřování dovedností žáků
apod.).
Méně úspěšní jsou žáci školy u maturitních zkoušek. V rámci denního studia se hrubá
neúspěšnost (podíl žáků, kteří u maturitní zkoušky neuspěli nebo ji nekonali a žáků, kteří
byli k maturitní zkoušce přihlášeni) pohybovala okolo 20 %, svůj vliv na toto zjištění měl
i nižší počet žáků v posledním ročníku studia (35 žáků ve dvou třídách). V případě
dálkového studia se hrubá neúspěšnost pohybovala u maturitních zkoušek 2022 okolo 40 %,
tuto významnou neúspěšnost žáků částečně ovlivňuje nízký počet žáků v posledním ročníku
studia (15 žáků ve dvou třídách). Příležitostí je sledovat a vyhodnocovat účelnost metod
a forem výuky v předmětech maturitního zaměření, zejména s ohledem na využití zpětné
vazby od samotných žáků včetně jejich individuálních vzdělávacích potřeb. Od minulé
inspekční činnosti škola zavedla na konci třetího ročníku studia tzv. souhrnné zkoušky, které
pomáhají zmapovat úroveň znalostí žáků, ale přímý pozitivní vliv tento krok zatím ke
zlepšení výsledků vzdělávání není zřejmý.
Funkci výchovné poradkyně a metodičky prevence zajišťuje jedna vyučující, bez
specializačního studia. Nastavený systém je z tohoto důvodu pro učitelku náročný, ale její
zkušenosti a vhled umožňují vykonávání obou funkcí souběžně bez negativních dopadů na
žáky. Identifikuje a vede evidenci žáků s potřebou podpůrných opatření. Koordinuje práci
s žáky se speciálními vzdělávacími potřebami ve výuce a spolupracuje se školskými
poradenskými zařízeními. Také v oblasti prevence je aktivní, preventivní program
pravidelně vyhodnocuje, zajišťuje různé akce, přednášky a besedy pro žáky, adaptační kurz
pro první ročníky. Přínosem pro podporu sociálních vazeb ve třídách jsou pravidelně
organizované třídnické hodiny a možnost využívat schránku důvěry.
Vedení školy se každý měsíc schází s volenými zástupci tříd, aby diskutovali o návrzíc h
a připomínkách žáků, plánech a akcích, které školu čekají a podpořili tak aktivitu žáků
a jejich zapojení do chodu školy. Část žáků je členy sportovních klubů (fotbal, hokej, florba l
a další), se kterými škola úzce spolupracuje a poskytuje žákům individuální podporu
umožňující spojení sportu a vzdělávání.
Žáci oboru vzdělání zaměřeného na informatiku se cíleně zapojují do školního projektu
fiktivní firmy např. tvorbou www stránek, což podporuje rozvoj odborných a praktických
dovedností i kooperaci mezi vyučovanými obory. K dobré prezentaci školy na veřejnosti
přispívají nejen kvalitní webové stránky, ale i účast žáků v řadě celoškolních akcí
a odborných soutěžích, v nichž dosahují velmi dobrých výsledků (např. zaměřené


                                             4/7
na ekonomiku, kybersoutěže, bezpečnost na internetu). Opomíjena není také podpora
pohybových dovedností žáků, kteří se účastní sportovních soutěží v regionu. Sociální cítění
žáků pozitivně ovlivňuje účast při charitativních akcích (např. dny boje proti rakovině).
Součástí realizovaných aktivit je dlouholetá spolupráce se sociálními partnery (např. vysoké
školy v rámci dalších možností uplatnění). Kvalita vzdělávání je také podpořena spoluprací
školy s regionálními firmami, které poskytují např. mentoring, vzdělávací materiály,
umožňují exkurze a stáže ve svých prostorách.


                                         Závěry
Vývoj školy
- Výrazná personální obměna pedagogického sboru.

Silné stránky
- Estetické prostředí školy,
- účelné využívání prostředí programu Moodle ve vzdělávání.

Slabé stránky a/nebo příležitosti ke zlepšení
- Vysoký počet pedagogů nesplňujících požadavek kvalifikace pro vykonávání povolání
  učitele,
- nízká kvalifikovanost učitelů a malá pedagogická zkušenost přinášejí méně účelnou práci
  s metodami a formami práce ve vzdělávání,
- málo časté využívání stanovování pedagogických cílů zaměřených na pokrok žáka,
- absence závěrů hodin umožňujících získat účelnou zpětnou vazbu o vhodnosti forem
  a metod práce,
- minimální zohledňování individuálních potřeb žáků ve výuce využíváním diferenc iace
  činností.

Doporučení pro zlepšení činnosti školy
- Zajistit výuku kvalifikovanými učiteli, následně se zaměřit na průběh vzdělávání a jeho
  efektivitu
- vést učitele k využívání metod a forem práce efektivně zvyšujícím motivaci a výsledky
  žáků,
- vést systematicky všechny učitele k stanovení pedagogických cílů zaměřených na pokrok
  žáka,
- neopomíjet využívání závěrů hodin k získání účelné zpětné vazby využitelné pro následné
  plánování výuky,
- diferencovat činnosti pro žáky s různými vzdělávacími potřebami (rychlejší žáky, žáky
  s hlubším zájmem o probíranou problematiku, žáky se speciálními vzdělávac ími
  potřebami),
- pokračovat v poskytování zpětné vazby učitelům s krátkou praxí nebo nekvalifikova ným,
  podporovat vzájemné hospitace,




                                            5/7
- plánovat další vzdělávání pedagogických pracovníků v návaznosti na zjištění získaná
  při hospitační činnosti,
- rozdělit funkci výchovné poradkyně a metodičky prevence dvěma pedagogům, doplnit
  kvalifikaci absolvováním specializačního studia,
- analyzovat důvody, které vedou k přetrvávajícímu jevu horší klasifikace v ročníkovýc h
  výsledcích, zaměřit se na nejen metody a formy výuky, ale také na nastavené způsoby
  hodnocení (váha známek, způsoby ověřování dovedností žáků apod.).

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 28. 4. 2023
 2.   Školní vzdělávací programy vyučovaných oborů vzdělání ve střední škole platné ve
      školním roce 2022/2023
 3.   Školní řád platný od 1. 4. 2023
 4.   Školní matrika, stav k datu inspekční činnosti
 5.   Záznamy z jednání pedagogické rady ve školním roce 2021/2022 a 2022/2023
 6.   Personální dokumentace pedagogických pracovníků – doklady o nejvyšš ím
      dosaženém vzdělání
 7.   Plán dalšího vzdělávání pedagogických pracovníků
 8.   Dokumentace k zajištění bezpečnosti a ochrany zdraví žáků při vzdělávání a s ním
      přímo souvisejících činnostech
 9.   Třídní knihy ve školním roce 2022/2023 (výběr)
10.   Rozvrhy hodin tříd a učitelů ve školním roce 2022/2023
11.   Dokumentace k výchovnému poradenství ve školním roce 2022/2023
12.   Dokumentace k výkonu kontrolní a hospitační činnosti ředitelky školy pro školní rok
      2022/2023
13.   Koncepce rozvoje školy
14.   Výroční zpráva o činnosti školy za školní rok 2021/2022
15.   Inspekční zpráva čj. ČŠIE-1196/18-E



                                          6/7
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Holánková, školní inspektorka,
 vedoucí inspekčního týmu

 Mgr. Jaroslav Loučka, školní inspektor

 Bc. Eva Nováková, kontrolní pracovnice

 Mgr. Hana Řebíčková, školní inspektorka

 Mgr. Martin Valášek, školní inspektor

 Ing. Martin Kovář, odborník na ekonomiku

 Ing. Ludmila Krabsová, odbornice
 na informatiku a výpočetní techniku




                                             7/7
