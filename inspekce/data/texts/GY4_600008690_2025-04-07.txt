                                Česká školní inspekce
                                Jihočeský inspektorát
                         Dukelská 23, 370 01 České Budějovice
____________________________________________________________________________________________________________




                         IN S P E KČNÍ ZP R ÁVA
                                         Čj. ČŠIC-458/25-C
                                      Sp. zn. ČŠIC-S-101/25 C


Název                               Všeobecné a sportovní gymnázium, Vimperk,
                                    Pivovarská 69
Sídlo                               Pivovarská 69, 385 01 Vimperk
E-mail                              kancelar@oag.cz
IČO                                 00 072 982
Identifikátor                       600 008 690
Právní forma                        příspěvková organizace
Zastupující                         Mgr. Zdeňka Zámečníková
Zřizovatel                          Jihočeský kraj
Místo inspekční činnosti            Mírová 540, Vimperk
                                    náměstí Svobody 44, Vimperk
                                    Pivovarská 67, 69 a 74 Vimperk
Inspekční činnost na místě          7. 4. 2025 − 9. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Všeobecné a sportovní gymnázium, Vimperk, Pivovarská 69 (dále škola) vykonává činnost
střední školy a domova mládeže. Střední vzdělání s maturitní zkouškou poskytuje škola
v denní formě osmiletého oboru vzdělání 79-41-K/81 Gymnázium a ve čtyřletých oborech
vzdělání 79-41-K/41 Gymnázium a 79-42-K/41, Gymnázium se sportovní přípravou. Kromě
sportovní specializace se škola zaměřuje na rozšířenou výuku informační technolo gie.
K termínu inspekce navštěvovalo školu 278 žáků ve 12 třídách. V domově mládeže je
ubytováno 17 žáků a žákyň sportovního gymnázia.


                         Hodnocení podmínek vzdělávání
Ředitelka školy je ve funkci od 1. 8. 2022. V koncepci rozvoje vychází z důkladné znalosti
podmínek a tradic školy i regionu, které si dále aktivně analyzuje. Zaměřila se především na
pozitivní vnímání školy veřejností, rozšíření povědomí o škole a jejími aktivitami chce
přispět k rozvoji kulturního a společenského života ve městě. Tyto cíle se jí daří postupně
naplňovat, což se odrazilo v navýšení počtu žáků. Vedení školy tvoří dva zástupci –
zástupkyně pro teoretické vzdělávání a zástupce pro sportovní přípravu a domov mládeže.
Kompetence jsou efektivně rozdělené a důsledná plánovitá kontrolní a hospitační činnost se
pozitivně promítá do chodu i klimatu školy. Vedení se pravidelně věnuje hodnocení práce
pedagogů při vzájemných pohovorech a poskytuje jim užitečnou zpětnou vazbu k jejich
práci. Na jejím základě plánuje jejich další profesní rozvoj. Hodnocení práce učitelů je
detailní, ale efektivita poskytované zpětné vazby je poznamenána nižší četností následnýc h
hospitací. Zjištění slabších míst např. v podobě malé míry pestrosti nebo účelnosti
didaktických postupů ve výuce proto nevedou k přijímání adekvátních opatření. V činnost i
předmětových sekcí se dosud nepodařilo prosadit systém vzájemných hospitací, který by
rozšířil možnosti sdílení pedagogických a metodických zkušeností a posílil účinek
poskytované zpětné vazby a uplatňování doporučení z hospitací.
Výuka probíhá ve třech budovách v centru města. Tento komplex poskytuje dostatečný počet
kmenových i odborných učeben, včetně jedné tělocvičny. Druhá tělocvična je využívá na
pouze žáky gymnázia se sportovní přípravou a je v docházkové vzdálenosti od hlavní
budovy. Materiálně-technické vybavení školy je průběžně inovováno a doplňováno za
podpory zřizovatele a z různých dotačních zdrojů na podporu vzdělávání. O správu
a průběžnou obnovu knižního fondu v žákovské knihovně se stará profesionální knihovnice.
V multimediální učebně si žáci mohou interaktivně procvičovat poslech, mluvení, čtení
a psaní pomocí digitálních nástrojů a technologií. Učebna virtuální reality a relaxační
místnost byly v době inspekční činnosti z důvodů havárie rozvodu vody mimo provoz.
V důsledku toho, že škola sídlí v historické budově situované ve svahu, se objevuje
v některých přízemních učebnách vlhkost s občasným výskytem plísní, což může při delším
pobytu v těchto prostorech představovat riziko zdravotních potíží.
Ve spolupráci s důležitými partnery škola reflektuje sounáležitost s obcí, regionem
i místními zaměstnavateli. V roce 2023 podepsala memorandum se sdružením významnýc h
regionálních firem za účelem podpory a rozvoje technického vzdělávání formou exkurzí,
přednášek, workshopů nebo účastí odborníka z praxe ve výuce. Při přípravě nového oboru
informační technologie získává škola zkušenosti od Smíchovské střední průmyslové školy
a gymnázia. Společně realizují také příměstský tábor se specializací informační technolo gie
pro žáky osmých a devátých tříd z okolních základních škol. Partnerství s národním parkem
Šumava umožňuje realizaci výukových programů a projektů s environmentální tematikou.
Významná je také spolupráce s Fakultou elektrotechnickou Západočeské univerzity v Plzni.
V součinnosti s městem Vimperk probíhají charitativní a ekologické akce, např. Ukliďme
Česko, Kytičkový den, Srdíčkové dny, které posilují sociální, občanské a komunikativní
kompetence žáků. Solidarita žáků je podporována projektem adopce na dálku. Škola
organizuje ve spolupráci s městským úřadem přehlídku přírodovědných filmů. Vybraní žáci



                                            2/7
školy k nim překládají komentáře a během projekcí simultánně tlumočí.               V rámci
marketingového kroužku žáci školy pořádají besedy pro širší veřejnost.
Domov mládeže, který se nachází v docházkové vzdálenosti od školy, je umístěn v domě na
náměstí, který je kulturní památkou. Tato skutečnost limituje jeho rozvoj. Prostory, které
mají ubytovaní žáci školy k dispozici, jsou stísněné, chybí místnost pro kvalitní regeneraci.
Vzhledem k tomu, že si většina ubytovaných vaří nebo ohřívá večeře, nejsou prostory
a vybavení kuchyňky zcela optimální. Od poslední inspekce se podařilo rekonstruovat
některé jeho stavební prvky, v současnosti probíhají přípravy nové elektroinstalace. Vnitřní
vybavení je postupně modernizováno a doplňováno. Ke zlepšení hygienického zázemí
přispělo pořízení pračky a sušičky. Významným přínosem pro růst sportovního nadání žáků
je nové vybavení posilovny včetně programu pro rozvoj a porovnávání sportovních výkonů.


                          Hodnocení průběhu vzdělávání
Sledovaná výuka probíhala v příjemném pracovním klimatu, její tempo a náročnost
respektovaly schopnosti i věk žáků, ve vyšších ročnících byla zaměřena především na
důkladné osvojení a procvičení učiva, směřující k úspěšnému zvládnutí maturitní zkoušky.
Z hlediska použitých didaktických metod byly hospitované hodiny na různé úrovni. Ve
většině z nich dominovala frontální výuka podpořená prezentací s řízeným rozhovorem,
doplněná samostatnou prací, nebo pracovním listem. Příležitostně byli žáci zejména nižšího
gymnázia účinně motivováni prostřednictvím aktivizačních her nebo soutěžních kvízů
s podporou IT techniky. Zařazení experimentů nebo využívání demonstračních pomůcek
a didaktické techniky učiteli zvýšilo názornost výuky. Při cílených diskusích o problému
vyučující často využívali mezipředmětové vztahy, případně vlastní zkušenosti žáků,
příležitostně aplikovali práci s chybou k podpoře učení. Méně již vedli žáky k využívá ní
rozmanitých informačních zdrojů a k pochopení souvislostí, které podporují kritické myšle ní
a přispívají k formování jejich postojů. Dostatečný prostor nebyl vytvořen pro práci ve
skupinách nebo ve dvojicích. V důsledku toho nebyl dostatek příležitostí pro rozvoj
komunikačních dovedností a možností argumentovat. Nízká gradace a diferenc iace
vzdělávacích cílů dostatečně nemotivovala žáky k dosahování lepších výsledků
a neumožnila maximální využití jejich individuálního nadání a vzdělávacího potenciálu. Ve
většině sledovaných hodin vyučující shrnuli její obsah, ale pouze minimum žáků zhodnotilo
s učitelem proběhlou hodinu s ohledem na vlastní učení, výjimečně byla učitelem stanovena
kritéria, podle kterých probíhalo vzájemné hodnocení žákovských prací. Hodiny cizích
jazyků byly vedeny v cílovém jazyce, který žáci zpravidla aktivně využívali. Význa mným
přispěním k rozvoji řečových dovedností je zapojení rodilé mluvčí do výuky anglické ho
jazyka. Čtenářská gramotnost je na nižším gymnáziu podporována realizací čtenářských
dílen.
Podporu a rozvoj specifického nadání žáků a jejich kreativitu v umělecké oblasti posiluj í
úspěšná veřejná vystoupení pěveckého sboru Canti a činnost divadelního souboru Spirála.
Podíl žáků na vydávání školního časopisu je skvělou příležitostí pro rozvoj široké škály
dovedností, které mohou být užitečné nejen ve škole, ale i v budoucím profesním životě.
Od minulé inspekční činnosti došlo k výraznému rozvoji propagace školy na veřejnosti. Byl
založen marketingový kroužek, intenzivně se proměnily její sociální sítě, škola má vlastní
YouTube kanál, od minulého školního roku organizuje přednášky pro rodiče i širší veřejnost,
a ve školním roce 2024/2025 se aktivně zapojila do akce Noc vědců s tématem Proměna.
Efektivní motivaci žákům přináší i mezinárodní kontakty školy. Dlouhodobě udržuje
partnerství s gymnáziem ve Waldkirchenu, při pravidelných společných akcích dochází


                                            3/7
k prohlubování jazykových a sociálních kompetencí žáků. Letitou tradici má také zapojení
do programu Euregio, v jehož rámci probíhají reciproční dlouhodobé pobyty žáků v českých
a německých příhraničních školách.
Činnost domova mládeže se zaměřuje zejména na aktivní odpočinek, přípravu na výuku
a prohlubování sportovních dovedností. Domov mládeže aktivně spolupracuje se školou,
rozdělení žáků sportovního gymnázia do tří skupin zohledňující sportovní výkony a školní
prospěch napomáhá ke zlepšování motivace ke studiu.


                          Hodnocení výsledků vzdělávání
K získávání průběžných výsledků žáků využívá škola standardní interní nástroje: testy,
písemné práce, ústní zkoušení. Vhodným nástrojem je také motivační hodnocení aktivit
v hodinách. Hodnocení výsledků vzdělávání je zaměřeno zejména na znalosti žáků,
s důrazem na nároky maturitní zkoušky. Škola sleduje výsledky vzdělávání na úrovni tříd
i jednotlivců v rámci jednání pedagogické rady. Výchovná poradkyně pravidelně
komunikuje s třídními učiteli a ve spolupráci s nimi se jí daří včas identifikovat žáky
ohrožené školním neúspěchem, kterým je v souladu se zpracovaným preventivním
programem poskytována účinná podpora, která přispívá k minimální neúspěšnosti žáků při
ukončování jednotlivých ročníků a maturitních zkoušek. Pro žáky ohrožené školním
neúspěchem nabízí škola doučovací aktivity, případně individuální konzultace včetně
vrstevnického učení. Nastavený systém využívání online prostředí a uložené výukové
materiály umožňují cílenou přípravu žáků na vyučování. Vyšší studijní potenciál žáků se
odráží v minimálním počtu neprospívajících, zhruba třetina žáků prospívá s vyznamená ním,
v nižším gymnáziu je to celá polovina. Navzdory kvalitní práci s výsledky žáků má škola
dílčí rezervy v jejich vyhodnocování v jednotlivých etapách vzdělávacího procesu –
např. vstupní testy, srovnávací testy, analýza maturitních výsledků atd. Je tedy ještě prostor
pro zařazení dalších opatření, která by umožnila zacílit vzdělávání na specifické dílčí
nedostatky. Se studijními výsledky koreluje také absence, kterou se daří udržovat na velmi
nízké úrovni.
Školní poradenské služby zajišťují metodička prevence a výchovná poradkyně, která zastává
zároveň i funkci karierové poradkyně. Obě vykonávají poradenskou činnost od letošního
školního roku, zatím bez potřebného specializačního vzdělání. Tato skutečnost se ale
nepromítá do efektivity jejich práce. Nastavení jejich kompetencí a vzájemná spolupráce
přispívají ke kvalitnímu poskytování podpory všem žákům, kteří ji v průběhu vzdělává ní
potřebují. K termínu inspekční činnosti škola poskytovala na základě doporučení školských
poradenských zařízení podpůrná opatření včetně pomoci asistentů pedagoga devíti žákům se
speciálními vzdělávacími potřebami. Výchovná poradkyně důsledně monitor uje
a vyhodnocuje dodržování předepsaných podpůrných opatření a jejich vliv na výsledky
vzdělávání těchto žáků, včetně součinnosti s asistenty pedagoga, jejichž profesioná lní
působení a spolupráce s žáky je na rozdílné úrovni. Metodička prevence adekvátně plánuje
a zajišťuje realizaci preventivních programů a mapování vztahů v třídních kolektivech ve
spolupráci s externími pracovišti. Aktuální preventivní programy jsou vhodně zaměřeny na
předcházení rizikovému chování a na budování pozitivních vztahů ve třídách. V prvních
ročnících osmiletého i čtyřletého gymnázia probíhají adaptační programy, které podporují
začlenění žáků v novém prostředí a kolektivu.
Při ukončování       vzdělávání   maturitní  zkouškou jsou výsledky          srovnatelné
s celorepublikovým průměrem gymnaziálních oborů. K mírnému poklesu úspěšnosti došlo
v důsledku distanční výuky v roce 2022, kdy byli žáci neúspěšní zejména ve společné části


                                             4/7
maturitní zkoušky. V následujícím roce už uspěli všichni žáci, kteří maturitu konali.
V minulém školním roce ze 39 žáků konajících maturitní zkoušku jeden neuspěl. V letošním
školním roce požádali tři žáci o nahrazení části maturitní zkoušky z cizího jazyka
certifikátem Společného evropského referenčního rámce pro jazyky. Zhruba třetina
maturujících si volí ve společné části matematiku, jednotlivci volí i Matematiku+.
Výchovná poradkyně v rámci kariérního poradenství poskytuje žákům v dostatečné míře
informační a poradenskou podporu, směřující ke vhodné volbě dalšího vzdělávání, zejména
informace o studiu na vysokých školách. Nejen pro potřeby kariérního poradenství škola
sleduje další vzdělávací nebo profesní dráhu absolventů. Většina pokračuje ve studiu na
vysokých školách, někteří na vyšších odborných nebo jazykových školách, pouze minimum
žáků nastupuje přímo do zaměstnání.
Motivaci žáků k učení výrazně posiluje úspěšná účast v řadě předmětových soutěží, kde se
žáci umisťují v okresních kolech na předních místech, prosazují se i v krajských kolech.
Výrazným úspěchem týmu žáků školy bylo druhé místo v národním kole soutěže ve finanč ní
gramotnosti „Filipův pohár“. Výborných výsledků v národních i mezinárodních sportovních
soutěžích dosahují žáci sportovního gymnázia zejména v běžeckém lyžová ní,
snowboardingu, nebo v cyklistice – horských kolech. V tomto školním roce se žákyně školy
umístila na šestém místě světového poháru ve snowboardcrossu.


                                         Závěry
Vývoj školy
– Došlo k průběžné generační obměně a rozšíření pedagogického sboru, včetně pracovníků
  poradenského pracoviště a širšího vedení školy.
– Od minulé inspekční činnosti se navýšil počet žáků školy.
– Zkvalitnila se prezentace školy na veřejnosti.
– Činnost zahájil marketingový kroužek.
– Od letošního školního roku byla do výuky anglického jazyka zapojena rodilá mluvčí.
– Došlo k obnově výpočetní techniky v učebnách i v kabinetech školy.
– Byly zahájeny práce na revitalizaci školní zahrady.
– Probíhá průběžná oprava všech budov školy.
– V letošním školním roce koná škola příjímací řízení do nového oboru vzdělání pro školní
  rok 2025/2026 – informační technologie.
Silné stránky
– Přeshraniční partnerství školy posiluje jazykové, sociální i občanské kompetence žáků.
  (1.5)
– Aktivní podpora sportu vede k výborným sportovním výsledkům, řada sportovních,
  úspěchů žáků a reprezentace školy na veřejnosti budují její dobré jméno. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Slabé stránky (oblasti ke zlepšení)
– Malá míra diferenciace zadávaných úloh ve výuce nemotivuje žáky k dosahování lepších
  výsledků a dostatečně nevyužívá jejich individuální nadání a studijní potenciál, méně
  pestrý výběr metod a forem práce nemotivuje žáky k aktivnímu učení především k práci
  s různými zdroji informací a k rozvoji komunikačních dovedností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Ve větší míře zařazovat metody a formy výuky podporující aktivní učení žáků,
      uplatňovat diferenciaci učiva v závislosti na schopnostech, možnostech a nadání žáků.
– Při hospitační činnosti se zaměřit na ukončování hodin zejména s ohledem na zhodnocení
  cílů hodiny, případně na sebehodnocení.
– Doplnit vzdělání pracovnic školního poradenského pracoviště, případně ho personálně
  posílit o kariérního poradce.
– Usilovat o zřízení regenerační místnosti v domově mládeže.
– Provést stavební úpravy směřující k vyřešení problémů s vlhnutím zdiva v některých
  učebnách.
– Dále pokračovat v úpravách školní zahrady včetně rekonstrukce spojovací chodby mezi
  hlavní budovou školy a tělocvičnou.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.     Základní dokumenty školy (zřizovací listina, výpis z rejstříku škol a školských
        zařízení, jmenování do funkce ředitele), stav k termínu inspekční činnosti
 2.     Dokumentace k řízení a kontrole, školní rok 2023/2024 a 2024/2025 k termínu
        inspekční činnosti
 3.     Povinná dokumentace podle § 28 školského zákona


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.


                                             6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 Mgr. Marie Adamová, školní inspektorka
 Mgr. Markéta Křivánková, školní inspektorka
 Ing. Dana Drlíková, kontrolní pracovnice
30. 4. 2025




                                          7/7
                   Všeobecné a sportovní gymnázium, Vimperk, Pivovarská 69




Česká školní inspekce

Jihočeský inspektorát

Dukelská 23

370 01 České Budějovice




                                                        Vimperk 21. 5. 2025



Připomínky k inspekční zprávě



Vážení,

dovoluji si Vám zaslat připomínky a dotazy k inspekční zprávě Čj. ČŠIC-458/25-C
Sp. zn. ČŠIC-S-101/25 C, kterou jsme obdrželi datovou schránkou dne 9. 5. 2025.



Str. 2 - K termínu inspekce navštěvovalo školu 278 žáků ve 13 třídách

     - Ředitelka školy je ve fukci od 1. 8. 2023

     - Výuka probíhá ve 4 budovách

     - Druhá tělocvična je využívána všemi žáky, především chlapeckými skupinami

     - Škola organizuje ve spolupráci s Městem Vimperk přehlídku přírodovědných filmů

          NaturVision.

Str. 3 - …úspěšná veřejná vystoupení pěveckého sboru Canto

Str. 5 - V letošním školním roce byla do výuky anglického jazyka zapojena rodilá mluvčí (jde o
jazykovou asistentku z Fullbrightovy komise, je do školy přidělena pouze na 1 školní rok)



Na straně 3 je uvedeno:

"Méně již vedli žáky k využívání rozmanitých informačních zdrojů a k pochopení souvislostí, které
podporují kritické myšlení a přispívají k formování jejich postojů. Dostatečný prostor nebyl
vytvořen pro práci ve skupinách nebo ve dvojicích. V důsledku toho nebyl dostatek příležitostí
pro rozvoj komunikačních dovedností a možností argumentovat. Nízká gradace a diferenciace
vzdělávacích cílů dostatečně nemotivovala žáky k dosahování lepších výsledků a neumožnila
maximální využití jejich individuálního nadání a vzdělávacího potenciálu. Ve většině sledovaných
hodin vyučující shrnuli její obsah, ale pouze minimum žáků zhodnotilo s učitelem proběhlou
hodinu s ohledem na vlastní učení, výjimečně byla učitelem stanovena kritéria, podle kterých
probíhalo vzájemné hodnocení žákovských prací."

Kolegové, v jejichž hodinách probíhala hospitační činnost, připomínkují, že neviděli záznamy z
hospitací, a ani jim tyto informace nebyly ústně sděleny během pohospitačního pohovoru.
Uvítali by sdělení, kterých z nich se jednotlivá kritéria týkají.



K inspekční zprávě nemám další připomínky.



S pozdravem



Mgr. Zdeňka Zámečníková

ředitelka školy
                                   Česká školní inspekce
                                   Jihočeský inspektorát
                            Dukelská 23, 370 01 České Budějovice
    ____________________________________________________________________________________________________________

                                                                                         Čj.: ČŠIC-724/25-C
                                                                                   Sp. zn.: ČŠIC-S-101/25 C
                                                                                                   3. 6. 2025


                                      Stanovis ko k připo mínká m

Ředitelka právnické osoby Všeobecné a sportovní gymnázium, Vimperk, Pivovarská 69,
Pivovarská 69, 38501 Vimperk, (dále „škola“), podala připomínky k inspekční zprávě
čj. ČŠIC-458/25-C dle § 174 odst. 11 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších předpisů.
Ředitelka školy v připomínkách k části Charakteristika uvádí:
•     Počet tříd: K termínu inspekce navštěvovalo školu 278 žáků ve 13 třídách.
      Stanovisko inspekčního týmu:
      Inspekční tým uznává, že při zpracování inspekční zprávy došlo omylem k nepřesnému
      uvedení počtu 12 tříd.
Ředitelka školy v připomínkách k části Hodnocení podmínek vzdělávání uvádí:
•     Začátek působení ředitelky školy: Ředitelka školy je ve funkci od 1. 8. 2023.
      Stanovisko inspekčního týmu:
      Z důvodu opožděné aktualizace jména ředitelky školy v elektronickém systému InspIS
      DATA (až po upozornění ze strany ČŠI) došlo při zpracování inspekční zprávy
      nedopatřením k chybnému uvedení data 1. 8. 2022.
•     Místa, kde probíhá výuka: Výuka probíhá ve čtyřech budovách.
      Stanovisko inspekčního týmu:
      Inspekční tým nepovažuje vyjádření, že „výuka probíhá ve třech budovách v centru města“
      za chybné, neboť čtvrtá budova, ve které výuka probíhá, je druhá tělocvična, která ale není
      v bezprostředním centru města. Další budovou v centru města je domov mládeže.
•     Účel druhé tělocvičny: Druhá tělocvična je využívána všemi žáky, především chlapeckými
      skupinami.
      Stanovisko inspekčního týmu:
      K nepřesnému vyjádření „Druhá tělocvična je využívána pouze žáky gymnázia se sportovní
      přípravou“ došlo mylnou interpretací získaných informací, inspekční tým bere upřesnění na
      vědomí.




                                                        1/3
•   Spolupráce školy s městem: Škola organizuje ve spolupráci s Městem Vimperk přehlídku
    přírodovědných filmů NaturVision.
    Stanovisko inspekčního týmu:
    Ze stylistických důvodů, aby nedošlo k opakování spojení „město Vimperk“, byla použita
    věta: „Škola organizuje ve spolupráci s městským úřadem přehlídku přírodovědnýc h
    filmů.“ Název filmového festivalu není pro inspekční hodnocení důležitý (zpravidla nejsou
    konkrétní nebo komerční názvy v inspekčních výstupech uváděny), ale pozitivně bylo
    hodnoceno zapojení žáků školy.
•   Název školního souboru: …úspěšná veřejná vystoupení pěveckého sboru Canto
    Stanovisko inspekčního týmu:
    Nedopatřením došlo v názvu souboru k překlepu a byl chybně uveden jeho název Canti,
    význam činnosti souboru nebyl nijak snížen.
Ředitelka školy v připomínkách k části Hodnocení průběhu vzdělávání uvádí:
•   Hodnocení konkrétních jevů v průběhu vzdělávání: „Kolegové, v jejichž hodinách
    probíhala hospitační činnost, připomínkují, že neviděli záznamy z hospitací, a ani jim tyto
    informace nebyly ústně sděleny během pohospitačního pohovoru. Uvítali by sdělení, kterých
    z nich se jednotlivá kritéria týkají.“ Připomínka se týká textu v prvním odstavci hodnocení
    průběhu vzdělávání: „Méně již vedli žáky k využívání rozmanitých informačních zdrojů
    a k pochopení souvislostí, které podporují kritické myšlení a přispívají k formování jejich
    postojů. Dostatečný prostor nebyl vytvořen pro práci ve skupinách nebo ve dvojicích.
    V důsledku toho nebyl dostatek příležitostí pro rozvoj komunikačních dovedností
    a možností argumentovat. Nízká gradace a diferenciace vzdělávacích cílů dostatečně
    nemotivovala žáky k dosahování lepších výsledků a neumožnila maximální využití jejich
    individuálního nadání a vzdělávacího potenciálu. Ve většině sledovaných hodin vyučujíc í
    shrnuli její obsah, ale pouze minimum žáků zhodnotilo s učitelem proběhlou hodinu
    s ohledem na vlastní učení, výjimečně byla učitelem stanovena kritéria, podle kterých
    probíhalo vzájemné hodnocení žákovských prací.“
    Stanovisko inspekčního týmu:
    Hodnocení kvality škol a kvality poskytovaného vzdělávání provádí ČŠI dle zveřejněnýc h
    kritérií hodnocení schválených MŠMT, jak stanovuje § 174 odst. 8 školského zákona. Tato
    kritéria hodnocení jako zákonem stanovený rámec definují parametry kvality škol a kvality
    poskytovaného vzdělávání. V průběhu inspekční činnosti byla posuzována výuka školy
    jako celek, nejsou posuzováni jednotliví vyučující. Se všemi hospitovanými vyučujíc ími
    byly vedeny individuálně pohospitační rozhovory, ve kterých byly klady i nedostatky
    navštívených hodin projednány. Všechny informace týkající se kvality výuky zazněly
    v podobném znění i v průběhu závěrů ve škole, ředitelka školy byla s výsledky kriteriálního
    hodnocení výuky obeznámena a neměla k nim připomínky.
Ředitelka školy v připomínkách k části Závěry Vývoj školy uvádí:
•   Zapojení rodilé mluvčí: V letošním školním roce byla do výuky anglického jazyka zapojena
    rodilá mluvčí (jde o jazykovou asistentku z Fullbrightovy komise, je do školy přidělena
    pouze na 1 školní rok). Připomínka je reakcí na text: „Od letošního školního roku byla do
    výuky anglického jazyka zapojena rodilá mluvčí.“
   Stanovisko inspekčního týmu:
   Hodnocení v inspekční zprávě vychází z konkrétního stavu, který je aktuální k termínu
   inspekční činnosti. V tomto školním roce byla skutečně výuka anglického jazyka rodilou
   mluvčí podpořena, bylo to uvedeno jako pozitivní zjištění.


S pozdravem

Mgr. Lenka Petrová
vedoucí inspekčního týmu


Všeobecné a sportovní gymnázium, Vimperk, Pivovarská 69
Pivovarská 69
38501 Vimperk
