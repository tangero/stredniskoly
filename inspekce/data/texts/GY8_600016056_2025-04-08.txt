                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-872/25-T
                                       Sp. zn. ČŠIT-S-226/25-T


Název                               Gymnázium, Krnov, příspěvková organizace
Sídlo                               Smetanův okruh 19/2, 794 01 Krnov
E-mail                              sekretariat@gym-krnov.cz
IČO                                 00 601 349
Identifikátor                       600 016 056
Právní forma                        příspěvková organizace
Zastupující                         Mgr. Bc. Miroslav Indrák
Zřizovatel                          Moravskoslezský kraj
Místo inspekční činnosti            Smetanův okruh 19, Krnov
Inspekční činnost na místě          8. 4. 2025 − 11. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium, Krnov, příspěvková organizace (dále „škola“) vykonává činnost střední školy.
Ve školním roce 2024/2025 škola vzdělává ve 12 třídách celkem 334 žáků, z toho v oboru
vzdělání 79-41-K/41 Gymnázium (čtyřleté) 120 žáků, v oboru vzdělání 79-41-K/81
Gymnázium (osmileté) 214 žáků. K termínu inspekční činnosti evidovala škola 15 žáků se
speciálními vzdělávacími potřebami. Sedm žáků je vzděláváno podle individuálního
vzdělávacího plánu z jiných závažných důvodů a osm žáků s odlišným mateřským jazykem.


                         Hodnocení podmínek vzdělávání
Ředitel školy (dále ředitel) působí ve funkci od srpna 2023. Část kompetencí účelně
delegoval na svou zástupkyni, jejich vymezení odpovídá podmínkám a potřebám školy.
Vedení školy na pravidelných schůzkách řeší záležitosti týkající se řízení a organizace
vzdělávacího procesu a pružně reaguje na dění ve škole. Koncepce školy je jasně
formulovaná a pro účastníky vzdělávání srozumitelná. Ředitel stanovil reálné cíle, vytýčil
a rozpracoval nejdůležitější úkoly pro daný školní rok. Škola aktivně spolupracuje
s extérními organizacemi a je zapojena do národních i mezinárodních projektů, což má
výrazně příznivý vliv v mnoha oblastech vzdělávání žáků a je především pozitivním článkem
v rozvíjení jejich osobnostního růstu. Od školního roku 2023/2024 se škola účastní
dlouhodobého projektu Českého panelového testování středoškoláků, který se zaměřuje na
zkoumání souvislostí mezi školním prostředím, vzděláváním a formováním sociálníc h
postojů v adolescenci a je přínosný pro žáky v sociální oblasti, wellbeingu a lepším uchopení
kritického myšlení. Zapojení vedení školy do projektu Učící se škola podporuje manažerské
kompetence a zvyšování kvality vzdělávání prostřednictvím různých forem podpory.
Pedagogové jsou pro svou činnost kvalifikovaní a odborně zdatní. Vedení školy realizuje
hospitační činnost a poskytuje zpětnou vazbu převážně nově příchozím pedagogům.
V nastaveném systému hospitací chybí účinná zpětná vazba a vhodné doporučení k výuce
pro ostatní učitele. Kontrolní systém vykazuje dílčí nedostatky, v oblasti výuky přetrvávají
zjištění z předchozí inspekční činnosti ve školním roce 2018/2019. Bylo zjištěno také
částečné pochybení v oblasti administrace úrazů a v dokumentaci ke vzdělávání žáků se
speciálními vzdělávacími potřebami.
Předmětové komise školy se na svých průběžných setkáních věnují hlavně organizo vá ní
školních kol různých soutěží, projektových dnů, exkurzí a výjezdů do zahraničí. Sdílejí si
podpůrné výukové materiály, řeší optimální strategie přípravy žáků na konání maturitní
zkoušky. Minimálně jsou využívány vzájemné hospitace pro předávání pedagogickýc h
zkušeností s efektivním využitím osvědčených výukových strategií, což se projevilo v části
sledované výuky, která byla vedena s převahou aktivity učitele. Sdílení poznatků z dalšího
vzdělávání v rámci jednotlivých předmětů je realizováno na neformální úrovni.
Poradenské a konzultační služby žákům, pedagogům a zákonným zástupcům aktivně
poskytuje školní poradenské pracoviště, které tvoří výchovná a karierová poradkyně
a metodik prevence. Do poradenských služeb se zapojuje externě psycholožka
z pedagogicko-psychologické poradny.
Komunikace mezi vedením školy, žáky a jejich zákonnými zástupci a učiteli je funkčně
zajišťována prostřednictvím školního informačního systému, webových stránek a třídníc h
schůzek či pravidelných konzultačních hodin pedagogů.




                                            2/7
Prostorové a materiální podmínky školy odpovídají jejím potřebám. Vedení školy tuto oblast
sleduje a plánovitě realizuje renovace a modernizace. Byla zřízena praktická relaxační
místnost a koutky pro žáky, zrealizovaná modernizace některých učeben, pořízena potřebná
počítačová a projektová technika, elektronické mikroskopy aj. Žáci jsou pravidelně
seznamováni s pravidly bezpečného chování a ochrany zdraví při vzdělávání a souvisejíc íc h
aktivitách. Vstupy do budovy byly v době inspekční činnosti zabezpečeny proti vniknutí
a pohybu cizích osob. Škola zpracovává analýzu školní úrazovosti, zvýšená úrazovost
souvisí mimo jiné s přílišnou důsledností vedení evidence. V rámci bezpečnosti a ochrany
žáků před úrazy je vhodné vyměnit prosklené skříně na chodbách a v odborných učebnách
za bezpečnou adekvátní náhradu. Žákům je umožněno školní stravování prostřednictvím
jiného poskytovatele v docházkové vzdálenosti, zajištěno je i dietní bezlepkové stravování.
V přízemí školy je v dopoledních hodinách k dispozici bufet.
Ředitel školy účelně hospodaří s finančními prostředky státního rozpočtu a zřizovate le,
aktivně se zapojuje do projektů a vyhledává možné sponzory. Tyto finance využívá pro
realizaci strategických oblastí rozvoje školy a jejích priorit zaměřených na vybudování
zázemí pro žáky, modernizaci prostor a zkvalitnění výchovy a vzdělávání.


                          Hodnocení průběhu vzdělávání
Hospitační činnost byla realizována u většiny pedagogů, napříč ročníky čtyřletého
a osmiletého vzdělávacího oboru i vyučovacími předměty. Výuka probíhala v souladu
s kurikulárními dokumenty a rozvíjela výstupy obsažené ve školním vzdělávacím programu.
Vlivem velmi pestré škály povinně volitelných předmětů se žáci mohou od třetího ročníku
profilovat v humanitní či přírodovědné oblasti. Výuka posledních ročníků byla orientovaná
především na efektivní přípravu k úspěšnému zvládnutí maturitní zkoušky.
Ve vyučovacích hodinách převládala příjemná a respektující pracovní atmosféra, učitelé
projevovali zájem o žáky a o jejich vzdělání, výuka probíhala bez kázeňských nedostatků.
Pro žáky byla zvolena vhodná úvodní nebo průběžná motivace k učivu. Výuka byla vesměs
promyšlená a vedená bez zbytečných časových prodlev, naopak bylo navozeno přiměřené
pracovní tempo a žáci měli dostatek času na řešení úloh. Učitelé většinou vhodně střídali
různé formy a metody práce, které vedly k rozvoji matematické, čtenářské a jazykové
gramotnosti žáků. Pravidla komunikace mezi jednotlivými aktéry vzdělávání byla nastavena
účelně, žáci bez obav pokládali otázky a sdělovali své postřehy. Vyučující přiměřeně dbali
na přesné vyjadřování žáků i na obsahovou správnost. Digitální technologie byla pro žáky
využívána účelně k propojení učební látky, k prezentaci informací a videodokume ntů.
V části sledovaných hodin převažovala výuka frontální s dominancí učitele, jen v některých
hodinách byly vhodné příležitosti pro spolupráci a komunikaci mezi žáky. Žáci pracovali
převážně samostatně, např. vyplňovali vhodné pracovní listy či doplňková cvičení sloužíc í
k upevnění či procvičení učební látky. Méně výrazně žáci pracovali ve dvojicích či ve
skupinách. Učitelé jen v menší míře podněcovali dialog mezi žáky a ani žáci mezi sebou
cíleně nediskutovali k zadanému úkolu. Ve výuce byl jen málo vytvářen prostor pro cílenou
práci s chybou přispívající k větší efektivitě v učení a k jasnějšímu třídění získanýc h
informací. Výuka nebyla zcela zaměřena na rozvoj postojů žáků vedoucí k podněcování
kritického myšlení, případné žákovské hodnocení nebylo podle předem známých kritérií,
často se vyskytovala absence zpětné vazby vyučujících směrem k žákům. Žáci méně často
samostatně využívali informační zdroje při řešení úlohy, byla tedy málo patrná slovní
interpretace žáků, kteří tak nemohli získat informace z různých zdrojů a v různých formách.
Žáci jen občas pracovali v on-line prostředí a tudíž nemohli procvičovat nové učivo či
vyhledávat prospěšné a potřebné informace. Ve vyučovacím procesu učitelé téměř vůbec


                                           3/7
specificky nepracovali se žáky celého spektra nadání a potřeb, čímž neumožňovali celkový
rozvoj žáků. Výjimečně bylo realizováno sebehodnocení a vzájemné hodnocení žáků, výuka
nebyla diferencovaná podle vzdělávacích možností žáků. Ojediněle učitelé vedli žáky
k samostatnému pochopení souvislosti vzhledem k jejich znalostem a dovednostem z jiných
vyučovacích předmětů a zkušenostem z reálného života. Vyučující se minimálně zaměřili na
stanovení a vyhodnocování cílů hodiny, ve většině sledovaných hodin zcela chybělo i jejich
zhodnocení a závěr, což ovlivňovalo celkový dojem z organizace výuky.


                          Hodnocení výsledků vzdělávání
Škola důsledně sleduje úspěšnost žáků a průběžně ji vyhodnocuje různými formami ústního
i písemného prověřování. Výsledky žáků jsou pravidelně hodnoceny na jednáních
pedagogické rady, popřípadě přijímá opatření ke zlepšení jejich úspěšnosti. Velký důraz je
kladen na rozvoj výuky cizích jazyků a komunikačních dovedností žáků. Škola pořádá
výjezdy do zahraničí i výukové pobyty, byl navýšen počet rodilých mluvčích, kteří se
efektivně uplatňují při konverzačních hodinách či zavádějící tandemové výuce. Učitelé
prostřednictvím volitelných seminářů úspěšně vedou žáky k získání mezinárod níc h
jazykových zkoušek FCE a CAE. Tuto možnost využila více než polovina žáků závěrečnýc h
ročníků. Výsledky žáků při ukončování vzdělání maturitní zkouškou vykazují
v celorepublikovém srovnání velmi dobrou úroveň. Toto zjištění dále doplňuje vysoká
úspěšnost absolventů v přijetí k vysokoškolskému studiu, která činí kolem 90 %.
Žáci úspěšně reprezentují školu na různých vědomostních olympiádách, výtvarnýc h,
literárních i jazykových soutěžích na krajské i celostátní úrovni (např. dějepisná olympiáda).
Úspěchy zaznamenali také v mezinárodním měřítku, např. nejvyšší ocenění v mezinárod ní
výtvarné soutěži, výborné umístění v mezinárodní soutěžích anglického jazyka aj.
Škola je také zapojena do externího testování žáků. Ve školním roce 2023/2024 bylo
v komerčním testování realizováno hodnocení vstupní úrovně žáků, ve kterém byly zjištěny
ve srovnání s jinými středními školami nadprůměrné výsledky v českém jazyce, matematice
a cizích jazycích. Obecně studijní předpoklady pro předposlední a poslední ročníky
gymnázia byly zjišťovány v rámci pilotního testování, které přineslo další srovnání mezi
středními školami. Se zjištěnými výsledky škola dále efektivně pracuje.
Členové školního poradenského pracoviště se schází pravidelně a ve spolupráci
s psycholožkou i jinými externími pracovníky se podílejí na sestavování preventivníc h
programů, které jsou zaměřeny mj. na pozitivní klima třídního a školního kolektivu,
negativní jevy a vlivy společnosti. Témata primární prevence jsou vhodně začleňována do
výuky vybraných předmětů, v průběhu školního roku probíhají tematické besedy.
Každoroční dvoudenní adaptační programy pro nové třídní kolektivy přispívají k lepšímu
začlenění žáků do třídního kolektivu. Pro potřeby žáků mají vyučující nastaveny pravidelné
konzultační hodiny. V případě výskytu patologických jevů učitelé školního poradenského
pracoviště aktivně řeší vzniklé problémy. Z výchovných opatření převyšují pochvaly nad
opatřeními k posílení kázně. Výchovná poradkyně průběžně zajišťuje podporu žákům se
speciálními vzdělávacími potřebami.
Škola klade velký důraz na spolupráci s externími partnery a mimoškolní zájmovou činnost.
Žáci se výrazně zapojují do národních i mezinárodních projektů a tím rozvíjejí svůj
osobnostní a sociální rozvoj. Například prostřednictvím projektu Erasmus+ byla navázána
příhraniční spolupráce s enviromentálním zaměřením. Velmi často se také žáci zapojují do
projektů pořádaných neziskovými organizacemi, aktivně se podílejí na dobrovolnick ýc h
činnostech a charitativních aktivitách, účastní se například dárcovství krve, pravidelně


                                             4/7
navštěvují Domov pro seniory Krnov, organizují či pomáhají organizovat různé charitativní
sbírky aj. V době rozsáhlých povodní, v září 2024, žáci nezištně pomáhali vyklízet sklepní
prostory budovy školy a také se dobrovolně podíleli na odklízení škod v nejvíce zasaženýc h
oblastech Krnova. K smysluplnému využití volného času škola pravidelně nabízí chemický
kroužek či florbal.


                                         Závěry
Vývoj školy
– Od poslední inspekční činnosti ve školním roce 2018/2019 došlo k změně na pozici
  ředitele školy a výchovné poradkyně.
– Škola se zapojila do projektů (Erasmus+, Učící se škola, Českého panelového šetření
  středoškoláků).
– Zlepšily se materiální podmínky pro vzdělávání.
– Závěry z předchozí inspekční činnosti v oblasti výuky byly zohledněny z části, ve výuce
  u některých pedagogů nebylo zastoupeno závěrečné zhodnocení hodin.
Silné stránky
– Zapojení školy do projektové činnosti je přínosem pro vzdělávání žáků. (1.5)
– Žáci dosahují dobrých výsledků při ukončování vzdělávání a jsou úspěšní v externím
  testování a soutěžích na celostátní i mezinárodní úrovni a dosahují úspěšnosti
  v absolvování certifikovaných jazykových zkoušek. (5.2)
– Žáci jsou zapojování do školních a mimoškolních aktivit podporujících jejich sociální
  a osobnostní rozvoj. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní systém není v některých oblastech plně funkční, v oblasti výuky nejsou
  přijímaná účinná opatření. (2.1)
– Výuka není diferencovaná podle vzdělávacích možností                 žáků,   žáci   nejsou
  vedeni k vzájemnému hodnocení a sebehodnocení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit účinný systém kontroly pro všechny oblasti řízení, poskytovat všem pedagogům
  zpětnou vazbu na jejich pedagogickou práci.
– Vytvářet ve výuce ve vyšší míře prostor pro sebehodnocení a vzájemné hodnocení,
  nastavit pro sebereflexi žáků hodnotící kritéria, využívat ve výuce úkoly rozdílné
  náročnosti dle individuálních vzdělávacích potřeb žáků.
– Zapojovat více žáky do vyhodnocení dosažení vzdělávacích cílů, zaměřit se na práci
  s informačními zdroji, rozvíjet postoje žáků a kritické myšlení, lépe propracovat závěry
  hodin.
– Zefektivnit činnost předmětových komisí, vést vyučující ke vzájemným hospitacím.


                                            5/7
– Podporovat utváření vzájemných vztahů mezi účastníky vzdělání.
– Řešit ve spolupráci se zřizovatelem vyhovující úložné prostory pro výukový materiál pro
  zvýšení bezpečnosti žáků při pohybu před odbornými učebnami.
– Věnovat pozornost prevenci úrazovosti.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Vize 2029 a strategické cíle školy
 3.   Výroční zpráva o činnosti školy za školní rok 2023/2024
 4.   Plán práce a organizace školy na školní rok 2024/2025
 5.   Rozvrhy vyučovacích hodin platné ve školním roce 2024/2025
 6.   Plán dalšího vzdělávání pedagogických pracovníků pro školní rok 2024/2025 ze dne
      29. 8. 2024
 7.   Stipendijní řád ze dne 28. 11. 2024
 8.   Záznamy z hospitační činnosti ve školním roce 2024/2025 (vzorek)
 9.   Zápisy z porad ve školním roce 2024/2025 (vzorek)
10.   Zápisy z jednání předmětových komisí ve školním roce 2024/2025 (vzorek)
11.   Minimální preventivní program na školní rok 2024/2025
12.   Dokumentace žáků se speciálními vzdělávacími potřebami (vzorek)
13.   Personální dokumentace pedagogických pracovníků (vzorek)
14.   Matrika školy vedená ve školním roce 2024/2025 (vzorek)
15.   Třídní knihy vedené ve školním roce 2024/2025 (vzorek)
16.   Výjimka z nejvyššího počtu žáků ve třídě ze dne 31. 8. 2022 s účinností od 1. 9. 2023
17.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
18.   Smlouva o zabezpečení školního stravování vč. dodatků




                                           6/7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Hana Kukučková, školní inspektorka, vedoucí inspekčního týmu
 Mgr. Šárka Šustková, školní inspektorka
 Mgr. Jan Pokorný, MBA, školní inspektor
 PaedDr. Ivana Marková, Ph.D., školní inspektorka
 Ing. Klára Kudlíková, kontrolní pracovnice
28. 4. 2025




                                         7/7
