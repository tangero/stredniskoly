                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3640/24-S
                                       Sp. zn. ČŠIS-S-726/24-S


Název                               Obchodní akademie, Kolín IV, Kutnohorská 41
Sídlo                               Kutnohorská 41, 280 02 Kolín IV.
E-mail                              oa@kolin.cz
IČO                                 48 665 991
Identifikátor                       600 007 090
Právní forma                        příspěvková organizace
Zastupující                         Ing. Dušan Zahrádka
Zřizovatel                          Středočeský kraj
Místo inspekční činnosti            Kutnohorská 41, Kolín
Inspekční činnost na místě          25. − 27. 9. 2024

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy a poskytuje
vzdělávání v oborech vzdělání s maturitní zkouškou Obchodní akademie, Ekonomika
a podnikání (se zaměření Sportovní management), od školního roku 2024/2025 také v oboru
Ekonomické lyceum. K termínu inspekční činnosti se ve škole vzdělávalo 365 žáků
(naplněnost téměř 90 %) v 12 třídách. Škola eviduje 19 žáků se speciálními vzdělávac ími
potřebami (dále „SVP“), z nichž jeden je vzděláván podle individuálního vzdělávac ího
plánu, a 16 žáků s odlišným mateřským jazykem (dále “OMJ“), někteří mají částečnou
jazykovou bariéru.


                         Hodnocení podmínek vzdělávání
Ředitel školy při řízení uplatňuje své dlouholeté zkušenosti. Hlavním cílem koncepce školy
je vytvoření vstřícného klimatu a posílení přátelských vztahů mezi všemi účastníky
vzdělávacího procesu – žáky, pedagogy i rodiči. Strategické záměry jsou pravidelně
projednávány v pedagogických radách a učitelé je v praxi naplňují prostřednictvím různých
aktivit, jako jsou například soutěže žáků, exkurze nebo besedy. Koncepce školy však není
rozpracována v písemné podobě, což mimo jiné ztěžuje rodičům potenciálních žáků možnost
seznámit se s jejím obsahem.
Od předchozí inspekční činnosti se daří naplňovat cíle zejména v oboru Ekonomika
a podnikání, který se stal stabilním a perspektivním vzdělávacím programem podporujícím
rozvoj odborných dovedností a zájem žáků o danou oblast. Významným přínosem
pro naplňování profilu absolventa školy je také kvalitní spolupráce se smluvními partnery.
Díky ní se daří efektivně propojovat teoretické znalosti žáků s jejich praktickou aplikací.
Externí odborníci jsou pravidelně zapojováni do vzdělávání zejména prostřednictvím
odborných praxí, přednášek a soutěží, což nejen obohacuje výuku, ale také podporuje rozvoj
kompetencí potřebných pro úspěch v budoucím studiu a na trhu práce.
Vnitřní kontrolní systém školy podporuje naplňování obsahu vzdělávání, postrádá však vyšší
míru účinnosti. Doporučení vzešlá z poměrně četné hospitační činnosti jsou často spíše
obecná a chybí důsledná kontrola jejich realizace. Například omezené sledování aplikace
navržených opatření z hospitační činnosti snižuje jejich efektivitu a potřebnou zpětnou vazbu
pro další rozvoj. Přestože od předchozí inspekční činnosti došlo k částečnému zvýšení míry
vzájemného inspirování nápady pro výuku v rámci hospitací mezi učiteli obdobných
předmětů, je oblastí ke zkvalitnění řízení také zvýšení kompetencí předmětových komisí.
V oblasti personálního zajištění vedení školy postupuje systematicky a důsledně. Všichni
pedagogičtí pracovníci splňují kvalifikační předpoklady pro výuku. Podpora začínajíc ím
nebo nově nastupujícím učitelům je zajištěna na úrovni vedení školy a dále prostřednictvím
uvádějících učitelů i v rámci spolupráce v předmětových komisích. Úzká neformá lní
spolupráce učitelů přispívá k výměně zkušeností z výuky a sdílení využitelných nápadů.
Menší pozornost je však věnována například diskusi o diferenciaci učiva ve vztahu
k individuálním potřebám žáků, o účelných výukových a učebních metodách či didaktickýc h
postupech směřujících k aktivizaci žáků.
Další vzdělávání pedagogických pracovníků ve škole probíhá pravidelně, zapojují se do něj
všichni učitelé a vedení školy tento proces aktivně podporuje. Vzdělávací aktivity se však
v menší míře týkaly metodiky a didaktiky jednotlivých vyučovacích předmětů
pro zkvalitnění a inovaci pedagogických postupů, což se negativně projevilo v části
hospitované výuky.
Činnost školního poradenského pracoviště zajišťovaly výchovná poradkyně, školní
metodička prevence, psycholožka a od začátku letošního školního roku kariérová poradkyně.
Pracují na základě pravidelně vyhodnocovaných plánů své činnosti.
Škola disponuje dostatečným počtem kmenových a odborných učeben vybavenýc h
multimediálními zařízeními. V rámci modernizace byly průběžně doplňovány učební
pomůcky, které podporují vzdělávací proces. V roce 2021 prošla budova školy zdařilou


                                            2/7
rekonstrukcí. Strohá výzdoba zejména odborných učeben však postrádá podnětné prvky
pro motivaci a podporu vzdělávání. Škola disponuje vhodnými podmínkami pro výuku
tělesné výchovy. Moderní, prostornou a funkčně vybavenou sportovní halu, která je součástí
školního areálu, mimo vyučování pronajímá sportovním oddílům.
Škola klade důraz na zajišťování bezpečného a zdravého prostředí pro své žáky. Pravidelně
je poučuje o dodržování pravidel bezpečnosti a ochrany zdraví, a to jak ve školních
prostorách, tak během mimoškolních aktivit. Tato opatření přispívají k udržení nízké míry
úrazovosti.


                          Hodnocení průběhu vzdělávání
Ve sledovaných hodinách byla zjevná snaha pedagogů plánovat a realizovat výuku
s ohledem na cíle uvedené v kurikulárních dokumentech školy a potřeby žáků. Ve většině
hodin byla výuka připravena pečlivě. Učitelé byli ve výuce aktivní, avšak často nemotivo va li
žáky k vlastní aktivitě, což vedlo v některých hodinách k jejich pasivnímu zapojení
do vzdělávacího procesu. Výuka postrádala dostatečnou individualizaci s ohledem
na rozdílné vzdělávací potřeby žáků. Vzdělávací cíle nebyly žákům zřetelně komuniková ny,
na konci hodin pak zpravidla nedošlo k jejich vyhodnocení, což omezovalo možnost
poskytnout žákům zpětnou vazbu o dosažených výsledcích. Absence formativního
i vrstevnického hodnocení a sebehodnocení vedla k nedostatečné reflexi vzdělávac ího
procesu a omezovala žáky v uvědomění si vlastních pokroků a k posílení odpovědnosti žáků
za vlastní učení. Ve většině hodin nebyly využívány žáky různé informační zdroje. Učitelé
předávali informace v hotové podobě, což žákům neumožňovalo aktivní zpracování
poznatků ani rozvoj dovedností samostatného vyhledávání a analýzy informací. Žáci
tak nezískávali potřebnou zkušenost s kritickým přístupem k informacím.
Ve výuce českého jazyka a literatury žáci pracovali převážně s texty, při nichž rozvíje li
čtenářské strategie, zejména vyvozování a objevování souvislostí. Učitelé správně věnovali
pozornost porozumění významu slov a jejich užití. Vhodně žáky vedli také k práci
s internetovou jazykovou příručkou, což podpořilo rozvoj jejich jazykové gramotnosti.
Součástí výuky byla také kreativní aktivita zaměřená na pochopení literárněvědných pojmů,
která žákům umožnila lépe porozumět odborné terminologii. Použité metody a formy práce
vedly k prohloubení čtenářských dovedností, rozšiřování slovní zásoby a zlepšení schopnosti
pracovat s pojmoslovím.
Hospitovaná výuka anglického, německého a ruského jazyka probíhala většinou v cílovém
jazyce. Přínosné bylo zejména časté opakování probírané slovní zásoby či gramatických jevů
v reálných situacích. Ve čtvrtině výuky byla využita didaktická technika k aktivizaci žáků
při procvičování učiva v online aplikaci, zařazena byla také poslechová cvičení podporující
vnímání správné výslovnosti. Převládající frontální výuka a nízká pestrost forem práce však
vedla k méně účinné stimulaci komunikačních dovedností žáků a neumožňovala jim aktivní
participaci ve vzdělávacím procesu. Uplatněna nebyla ani diferenciace úkolů zejména
vzhledem k žákům s vyšší pokročilostí jazykových dovedností. Semináře anglického jazyka
byly cíleně zaměřeny na maturitní zkoušku a účelně rozvíjely cizojazyčné kompetence žáků.
Efektivitu výuky v matematice podporovala dělená výuka, při níž byli všichni žáci aktivně
zapojeni. Řešili příklady na tabuli a vyučující se průběžně dotazovala na jejich postupy,
což jí poskytovalo detailní přehled o jejich znalostech. Závěr výuky však nebyl využit
k přehlednému shrnutí probrané látky a vyhodnocení práce žáků.




                                             3/7
Učitelé odborných ekonomických a grafických předmětů přistupovali k výuce profesioná lně
a účelně využívali své odborné zkušenosti. Připravovali pro žáky kvalitní zadání úkolů,
pracovní listy, a využívali různé zdroje, jako jsou učebnice, videa, prezentace a výukové
programy. Žáci řešili příklady na tabuli, komentovali své postupy a navzájem kontrolova li
správnost řešení. Ověřování znalostí bylo zařazováno pravidelně v průběhu hodin a často
byla využívána práce s chybou. Učitelé dokázali srozumitelně vysvětlit složitější odborné
pojmy a uvádět příklady z praxe, které podporovaly porozumění obsahu. Přesto výuka
ve většině případů zachovávala tradiční frontální pojetí s omezeným využitím skupinové
práce nebo inovativních metod, což dostatečně nepodpořilo rozvoj širších komunikač níc h
dovedností žáků a jejich schopnost argumentace v kontextu ekonomických témat. Výrazně
převažovala obsahová složka výuky nad promýšlením kombinace různých výukovýc h
a učebních postupů. Ojediněle byla zařazena skupinová práce se zadáním rozsáhlejš ího
problémového úkolu založeného na účetních dokladech ze života firmy. Její efektivitu
však snížilo málo promyšlené zadání sledovaných kritérií pro jednotlivé skupiny a přesnější
rozdělení rolí v týmu.
Ve sledované výuce společenskovědních předmětů byli žáci účelně vedeni k aktivitám, které
rozvíjely jejich dovednosti v komunikaci a kritickém myšlení. V občanské výchově žáci
prokazovali dovednost prezentovat své názory k aktuálním politickým otázkám. Součástí
výuky byla také práce s pracovním listem, která se však ukázala jako neefektivní. Úkol
byl pro žáky příliš náročný a chyběly jasné instrukce vedoucí k plnění zadání. V dějepise
učitel efektivně motivoval žáky průběžným hodnocením. Žáci získávali znalosti hravou
formou, sledovali tematické video a následně shrnovali poznatky prostřednictvím
prezentace. Tyto metody vedly k vyšší aktivitě žáků, lepšímu pochopení tématu
a k účelnému propojení získaných informací.
Sledovaná výuka psychologie byla zdařilá. Žáci byli zvolenými metodami účelně
motivováni k plnění zadaných úkolů. Teoretické poznatky byly vhodně propojeny
s praktickými zkušenostmi žáků z běžného života a usnadňovaly tím pochopení probíraného
učiva.
V hospitovaných hodinách přírodovědných předmětů bylo efektivně opakováno učivo
ve skupinách a dvojicích, což podporovalo spolupráci a vrstevnické učení. Ve výuce
ekologie přispělo využití referátu k rozvoji prezentačních dovedností žáka. Ojediněle
byl výklad nevhodně diktován, což kontrastovalo s jinak aktivním zapojením žáků a aplikací
interaktivních forem výuky.
Při kvalitní výuce tělesné výchovy procvičovali žáci při míčové hře spolupráci a posilova li
pocit sounáležitosti a schopnost ocenění spoluhráčů a protihráčů. Závěr výuky byl vhodně
doplněn o protahovací a relaxační cvičení.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby (písemné a ústní
zkoušení, hodnocení praktické činnosti). Prostřednictvím funkčního elektronické ho
informačního systému průběžně informuje žáky a jejich zákonné zástupce o průběhu
a výsledcích vzdělávání. Další informace rodičům jsou pravidelně předávány na třídníc h
schůzkách, případně při individuálních jednáních.
V průběhu vzdělávání dosahují žáci průměrných výsledků v obou oborech vzdělání.
Z mezioborového srovnání je zřejmé, že v hodnoceném období školních roků 2022/2023
a 2023/2024 dosahovali mírně lepších výsledků žáci oboru Ekonomika a podnikání. Podíl


                                            4/7
neprospívajících žáků v oboru Ekonomika a podnikání se v obou sledovaných letech
pohyboval kolem 2 %, v oboru Obchodní akademie měl rostoucí trend. Zatímco ve školním
roce 2022/2023 neprospělo 5 % žáků, v roce následujícím se jejich podíl zvýšil na 8 %.
V obou sledovaných letech podíl vyznamenaných napříč obory tvořilo v prvním ročníku
přibližně 15,5 % žáků, ve třetím a čtvrtém ročníku však došlo k jeho významnému poklesu
na 4 % žáků. Rezervy v efektivním uplatňování strategie předcházení školní neúspěšnosti
naznačuje i vysoký, v průměru čtyřicetiprocentní, podíl žáků ohrožených školní
neúspěšností, tj. žáků klasifikovaných ve sledovaném období alespoň jednou dostatečnou,
a to v obou oborech studia. Tento podíl narůstá ve třetích a čtvrtých ročnících studia obou
oborů. Mnozí z nich uzavírali klasifikaci až před zahájením nového školního roku
prostřednictvím komisionálních zkoušek. Nejslabší výsledky mají žáci opakovaně
v matematice, ekonomice, účetnictví, psychologii a českém jazyce a literatuře. Riziko školní
neúspěšnosti vykazují i někteří žáci s OMJ, a to zejména v českém jazyce a literatuře
a v dalších všeobecně vzdělávacích předmětech.
Ve sledovaném období byla v některých předmětech, například matematice a odborných
předmětech, zavedena dělená výuka s cílem zefektivnit výukový proces, což se pozitivně
projevilo zlepšením výsledků společné části maturitní zkoušky z matematiky, v níž
ve školních letech 2022/2023 a 2023/2024 všichni konající zkoušku prospěli.
Výsledky žáků při ukončování vzdělávání maturitní zkouškou (dále „MZ“) se ve společné
části MZ mezioborově liší. V maturitním období 2023 byla v oboru Ekonomika a podnikání
hrubá neúspěšnost, tedy podíl žáků neúspěšných u MZ nebo zkoušku nekonajíc íc h
z celkového počtu přihlášených, lepší než průměr v příslušné oborové skupině v ČR. Naopak
v oboru Obchodní akademie byla hrubá neúspěšnost horší než celorepublikový průměr.
V profilové části MZ po jarním a podzimním termínu roku 2023 dosáhli žáci obou oborů
dobrých výsledků, např. v oboru Ekonomika a podnikání uspěli všichni žáci.
Pracovnice školního poradenského pracoviště většinou účelně poskytovaly poradenství
a konzultace žákům, jejich zákonným zástupcům a pedagogickým pracovníkům. Četné
nedostatky v praktické realizaci však vykazuje strategie předcházení školní neúspěšnosti.
Ty se projevují zejména nižší účinností opatření ke zlepšení výsledků žáků ohroženýc h
školním neúspěchem v průběhu jejich vzdělávání, a to napříč všemi ročníky. Škola důsledně
nevyhodnocuje souvislost mezi zvýšenou absencí a ohroženým prospěchem žáků. Absence
žáků ve výuce je vysoká, v posledních dvou školních letech se ji daří snižovat pouze
nepatrně. Systém prevence rizikového chování však prokazuje svou efektivitu při snižová ní
neomluvené absence, v marginálním počtu uložených kázeňských opatření a vysokém počtu
udělených pochval.
Do vzdělávání jsou vhodně zařazována témata týkající se prevence rizikového chování,
dodržování bezpečnosti a zdravého životního stylu. Na posilování pozitivních vztahů
v rámci třídních kolektivů je zaměřena např. činnost školní samosprávy. Škola příležito stně
zjišťuje názory žáků prostřednictvím dotazníků, s jejichž výsledky jsou seznamováni všichni
pedagogičtí pracovníci. Vyskytující se případy nevhodného a rizikového chování jsou
individuálně řešeny ve spolupráci s třídními učiteli, rodiči i žáky a jsou přijímána většinou
účinná opatření.
Velmi přínosné pro další profesní rozvoj žáků je absolvování odborné praxe u smluvníc h
partnerů ve druhém až čtvrtém ročníku. Dobře si tak ověřují získané teoretické znalosti
a rozvíjejí nejen odborné, ale také komunikativní i sociální dovednosti a kompetence
k řešení problémů. Výstupem z odborné praxe jsou každoročně vypracovávané seminár ní
práce, které přispívají k rozvíjení písemných prezentačních a analytických schopností.



                                            5/7
Učitelům se dobře daří motivovat žáky se zájmem pro obor, kteří se ve sledovaném období
zúčastnili soutěží s úspěchy na krajské i celostátní úrovni, například v účetnictví,
wordprocessingu, finanční gramotnosti a informatice.


                                         Závěry
Vývoj školy
– Rozšíření vzdělávací nabídky o obor vzdělání Ekonomické lyceum od školního roku
  2024/2025
– Zapojení služeb školního psychologa a kariérového poradce do činnosti školního
  poradenského pracoviště
– Zrenovování a modernizace budovy školy
– Nízká účinnost opatření k odstranění nedostatků zjištěných při předchozí inspekční
  činnosti
Silné stránky
– Systematická a stále se rozvíjející spolupráce se smluvními partnery vede k prohlubová ní
  a rozšiřování odborných kompetencí žáků a zvyšuje jejich uplatnění na trhu práce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Systém monitorování, vyhodnocování a kontroly vzdělávacího procesu není dostatečně
  efektivní a nevede k zlepšování průběhu a výsledků vzdělávání. (2.1)
– Učitelé nestanovují správně vzdělávací cíl, což v závěru vyučovací hodiny znemožňuje
  jeho vyhodnocení a omezuje využívání vrstevnického a formativního hodnocení. (4.1)
– Ve vyučovacích hodinách jsou ojediněle využívány aktivizační metody výuky, učitelé
  výuku nediferencují vzhledem k individuálním potřebám žáků a věnují malou pozornost
  rozvoji komunikačních dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zavést cílené kontrolní mechanismy a zefektivnit hospitační činnost, jež pedagogům
  poskytne zpětnou vazbu týkající se jejich výuky a umožní nastavit vedení školy účinná
  opatření zacílená na zvyšování kvality vzdělávacího procesu.
– Zacílit další vzdělávání pedagogických pracovníků především na oblast inovativníc h
  aktivizačních metod, podpory rozvoje klíčových kompetencí, práci s informačními zdroji
  a diferenciaci ve vzdělávání.
– Vést učitele k stanovení cílů vzdělávacích hodin a podporovat využívání evaluačníc h
  nástrojů, aktivizačních výukových metod, diferenciaci vzdělávání podle individuálníc h
  potřeb žáků a rozvíjet jejich komunikační dovednosti.
– Zaměřit činnost školního poradenského pracoviště na zvýšení účinnosti strategie
  předcházení školní neúspěšnosti pro zlepšení zejména průběžných výsledků vzdělává ní
  žáků.


                                            6/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli ve
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).


            Seznam dokladů, o které se inspekční zjištění opírají
 1.   Údaje o škole z rejstříku škol a školských zařízení, informace z webových stránek
      školy www.oakolin.eu – stav k termínu inspekční činnosti
 2.   Dokumentace týkající se koncepce, řízení a autoevaluace školy, školní roky
      2023/2024 a 2024/2025 (vzorek)
 3.   Dokumentace školního poradenského pracoviště – školní roky 2023/2024 a
      2024/2025 (vzorek)
 4.   Zápisy z předmětových komisí a hospitační záznamy – školní roky 2022/2023,
      2023/2024, 2024/2025
 5.   Další dokumentace školy podle § 28 odst. 1 zákona č. 561/2004 Sb.– stav k termínu
      inspekční činnosti


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Mgr. Eva Karasová, školní inspektorka
 Ing. Vladimíra Hokešová, školní inspektorka
16. října 2024




                                          7/7
