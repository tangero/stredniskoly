CSI0X00CUVSU




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2977/24-A
                                      Sp. zn. ČŠIA-S-504/24-A


Název                               Střední průmyslová škola na Proseku
Sídlo                               Novoborská 610/2, Prosek, 190 00 Praha 9
E-mail                              sps-prosek@sps-prosek.cz
IČO                                 14 891 239
Identifikátor                       600 170 039
Právní forma                        příspěvková organizace
Zastupující                         Ing. Lukáš Procházka
Zřizovatel                          Hlavní město Praha
Místo inspekční činnosti            Novoborská 610/2, Prosek, 190 00 Praha 9
Inspekční činnost na místě          26. 9. 2024, 31. 10. 2024, 1. 11. 2024 a 4. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední průmyslová škola na Proseku (dále „škola“ nebo „instituce “)
poskytuje vzdělání v denní formě čtyřletých oborů vzdělání zakončených maturitní
zkouškou – Informační technologie (zaměření Správa sítí a IT bezpečnost, Vývoj aplikací),
Elektrotechnika (zaměření Automatizace měst a budov, Mechatronika) a Strojírenství
(zaměření Digitální prototypování a průmyslový design, nově od 1. 9. 2024 – Programová ní
CNC strojů a robotika). Oborové zaměření umožňuje           užší profilaci žáků vzhlede m
k uplatnění na trhu práce i v navazujícím vzdělávání.
Od posledního inspekčního hodnocení v roce 2018 škola ukončila činnost domova mládeže
a vzdělávání žáků v oborech Dopravní prostředky a Telekomunikace. Zároveň došlo
k nárůstu v počtu žáků ve škole o 15 % a nově od 1. 9. 2024 k navýšení nejvyššího
povoleného počtu žáků školy na 720. K termínu inspekční činnosti se ve škole v 21 třídách
vzdělávalo 606 žáků, zvýšil se také podíl žáků s potřebou podpůrných opatření.
Instituce je partnerskou školou autorizovaného centra pro vydávání jazykových certifikátů,
v odborném vzdělávání mají žáci možnost získat průmyslový certifikát přísluš né
specializace. Pro žáky základních škol i další zájemce škola pořádá tematické Prosecké dny
techniky, ve kterých seznamuje účastníky s aktuálními trendy v oboru s využitím moderního
technického vybavení školy.


                         Hodnocení podmínek vzdělávání
Od předchozího inspekčního hodnocení došlo k personální změně na pozici ředitele školy
(dále „ředitel“) i rozšíření vedení školy o další dva zástupce ředitele. Ředitel navázal
na činnost předchozího vedení školy a od svého nástupu do funkce v únoru 2023 naplňuje
svoji vizi odborného vzdělávání. Na základě vlastního hodnocení a v souladu s aktuálními
požadavky trhu práce, společenské poptávky i potřeb instituce realizuje koncepci rozvoje
školy, např. aktualizace a doplnění školních vzdělávacích programů (dále „ŠVP“)
o současné odborné poznatky v jednotlivých oborech, nebo rozšíření o další zaměření oboru
Strojírenství. Koncepční záměry vedení školy sdílí téměř všichni pedagogové, spolupracují
na prezentačních akcích školy, přípravě žáků na účast v různých soutěžích či jejich zapojení
do četných mimoškolních odborných aktivit. Ředitel přijal ke zjištěním z minulé ho
inspekčního hodnocení řadu opatření, která se pozitivně promítla do průběhu výuky
a zlepšení výsledků vzdělávání žáků, např. nastavení kontrolních a hodnoticíc h
mechanismů, systému přípravy žáků k maturitní zkoušce již v průběhu studia, sjednocení
výchovného působení pedagogů.
Navázané partnerské vztahy s četnými sociálními partnery a se zřizovatelem cíleně
podporují kvalitní naplňování vzdělávacích programů, včetně zajištění odborných
vzdělávacích akcí, zahraničních žákovských výjezdů a výměnných pobytů. Dlouhodobá
spolupráce s odbornými firmami umožňuje pedagogům i žákům seznamovat se s aktuálními
trendy v oboru, vytváří tak nezbytnou vazbu mezi teoretickým vzděláváním a praxí
a přispívá k rozvoji jejich odborných i jazykových kompetencí. Škola se pravidelně zapojuje
do různých projektů na krajské, republikové i mezinárodní úrovni. Zákonní zástupci žáků
se aktivně podílejí na chodu školy prostřednictvím školské rady, žáci spolupracují v rámci
žákovského parlamentu.
Organizační struktura odpovídá velikosti a zaměření školy. Funkční vícestupňový systém
řízení (ředitel a jeho pět zástupců) vychází z účelného delegování kompetencí i na další
pedagogické pracovníky. Stanovení transparentních pravidel a jasně vymezených úkolů
všem zaměstnancům přispívá k optimálnímu fungování školy. Nastavený způsob řízení
je založený na otevřené konstruktivní komunikaci s pedagogickými pracovníky i se všemi
dalšími účastníky vzdělávání. Vedení školy si pravidelně formou evaluačních dotazníků
ověřuje postoje žáků i pedagogů. K plynulému přenosu informací mezi jednotlivými aktéry
vzdělávání napomáhá elektronický informační systém. Na četných provozních poradách
i jednáních pedagogické rady pedagogové sdílejí svá zjištění a projednávají všechny


                                           2/10
záležitosti týkající se vzdělávání i zásadní pedagogické dokumenty. Realizované změny
ve složení předmětových komisí s důrazem na vzájemnou mezipředmětovou spolupráci
se pozitivně promítají do výuky. Spolupráce pedagogů na tvorbě studijních materiálů,
přípravě a realizaci ročníkových žákovských projektů napříč předměty cíleně připravuje
žáky na složení profilové maturitní zkoušky i na jejich účast v odborných soutěžích. Učitelé
se dále podílejí na kontrole naplňování ŠVP a vyhodnocování výsledků vzdělávání žáků.
Méně se však v některých předmětech zabývají hodnocením účinnosti zvolených metod
a forem práce a volbou nástrojů ke vzdělávání žáků s různými předpoklady nebo sdílením
pedagogických zkušeností např. formou vzájemných hospitací. Úroveň vzdělávání a kvalitu
práce pedagogů vyhodnocuje vedení školy prostřednictvím četné hospitační činnosti.
Z jejích závěrů sice vyplývají konkrétní doporučení, ne vždy je však někteří vyučujíc í
v průběhu vzdělávání respektují a uplatňují.
Koncepční práce vedení školy se odráží mj. i v personálních podmínkách. Od posledního
inspekčního hodnocení došlo k přirozené obměně přibližně třetiny pedagogického sboru,
počet pedagogů však nevzrostl. Vzdělávání k termínu inspekce realizovalo 60
pedagogických pracovníků, včetně asistenta pedagoga, školní psycholožky a dvou rodilých
mluvčí. Počet nekvalifikovaných učitelů se oproti předchozí inspekční činnosti téměř
zdvojnásobil (24). Jedná se však převážně o vyučující odborných předmětů, často s kratší
pedagogickou praxí, z nichž si většina doplňuje požadovanou kvalifikaci studiem. Více jak
polovinu pedagogického sboru tvoří učitelé odborných předmětů, velmi často
se zkušenostmi z odborné praxe, kteří jsou velkým přínosem pro praktickou a teoreticky
odbornou přípravu žáků. Nově příchozím a studujícím pedagogům je poskytována podpora
uvádějícího či dalšího konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je plánovitě zaměřeno na aktualizaci odborných poznatků nebo např. na rozvoj
funkčních gramotností či problematiku primární prevence, méně však na využití
aktivizačních metod a forem ve výuce. Vedení školy klade potřebný důraz na svůj profesní
růst.
Efektivní vícezdrojové financování vytváří kvalitní podmínky pro naplňování všech
vzdělávacích programů a zajištění plynulého chodu školy. Řediteli se daří pokračovat
ve zkvalitňování materiálně-technických podmínek zejména odborného vzdělává n í
v souladu s nejmodernějšími trendy a také pro zajištění rozšiřujících vzdělávacích aktivit.
Od posledního inspekčního hodnocení došlo k vybudování nových učeben i kabinetů,
k výrazné obnově a zlepšení materiálního zázemí pro teoretickou výuku včetně vybavení
multimediální technikou. Výuka ve vzorově upravených prostorách tzv. inteligentní budovy
s využitím např. rekuperace, naprogramovaných propojených čidel, zabezpečovacíc h,
informačních či navigačních systémů vytváří vhodné motivační prostředí pro žáky.
Vyučování odborných teoretických i praktických předmětů všech oborů probíhá v budově
školy v odborných učebnách a laboratořích, např. specializované počítačové učebny, učebna
rychlé výroby prototypů, programování robotů, učebna pro výuku zabezpečovacích systémů,
laboratoře inteligentních budov včetně širokého spektra vybavení informač ními
a komunikačními technologiemi. Tělocvična i workoutové hřiště umožňuje realizac i
pohybových aktivit tělesné výchovy i relaxaci žáků. Žáci mají k dispozici wifi připojení,
odpočinkové zóny, počítače, kopírky i tiskárny, včetně audio učebny pro mimoško lní
aktivity. Venkovní atrium je využíváno jako venkovní učebna i k relaxačním aktivitá m.
Dodržování nastavených pravidel a elektronicky zabezpečený vstup do školy se stálou
službou na vrátnici přispívá k větší bezpečnosti žáků a ochraně majetku. Stravování žáků
je zajištěno ve spolupráci se smluvním partnerem ve školní jídelně.



                                           3/10
                          Hodnocení průběhu vzdělávání
Praktické vyučování i souvislé praxe žáků probíhají v souladu s koncepcí školy na velmi
vysoké odborné úrovni. Úzké sepětí odborných poznatků s přímou realizací výuky
v odborných učebnách napodobujících pracoviště reálné praxe přispívá k odborné profilac i
žáků. Sledovaná výuka probíhala účelně formou praktických cvičení v odborných
laboratořích a dílnách. Využívaná moderní počítačová technika s potřebným softwarem
(např. CAD, CAM, ISO kód, dialogové programování) a práce žáků v obráběcí dílně
s odpovídajícím strojovým vybavením podporuje rozvoj jejich odborných kompetencí
v širokém spektru znalostí a dovedností. Na některých pracovištích byla účinně využívá na
tandemová výuka. Ve sledovaných hodinách žáci po výkladu a názorné ukázce vedené
učitelem pracovali samostatně. Učitelé jim individuálně poskytovali potřebnou dopomoc
k efektivnímu zvládnutí požadovaných úkolů. Prostřednictvím formativního hodnocení
dostávali žáci průběžnou zpětnou vazbu o správnosti jednotlivých úkonů. Žáci byli
na pracovištích vedeni k dodržování hygienických a bezpečnostních předpisů
a ke správnému používání požadovaných individuálních pracovních pomůcek a pracovního
oblečení.
Kvalitu výuky ve sledovaných hodinách teoretických odborných i všeobecně vzdělávac íc h
předmětů pozitivně ovlivňovala odbornost a zaujetí pedagogů pro vyučovaný předmět.
K posílení odborného a jazykového vzdělávání byla ve sledovaném období upravena
hodinová dotace některých předmětů. Společným znakem téměř všech sledovaných hodin
byla příjemná pracovní atmosféra založená na partnerském přístupu učitelů k žákům
i na vzájemném respektu. Jednotné výchovné působení učitelů se promítalo v dodržování
nastavených pravidel žáky. Učitelé preferovali frontální výuku v kombinaci s řízeným
rozhovorem či samostatnou prací žáků, účelně byly také využity různé formy žákovské
spolupráce. Systematické využívání prostředí elektronické platformy poskytuje prostor
pro sdílení studijních materiálů, odevzdávání prací i pro cílenou zpětnou vazbu žákům.
Časté využití didaktické techniky, informačních zdrojů a pomůcek efektivně podporovalo
názornost výuky. Žáci aktivně reagovali na položené otázky, iniciativně přistupova li
k řešení zadaného úkolu a prokazovali odpovídající míru znalostí a dovedností.
V jazykovém vzdělávání byla systematicky zařazována práce s textem s cíleným rozvojem
řečových dovedností. Důraz na rozvoj čtenářské gramotnosti v rámci českého jazyka
napomáhá schopnosti žáků pracovat s odbornými texty a technickou dokumentací. Zvolené
úlohy a pestré aktivity mj. směřovaly k přípravě na maturitní zkoušku a poskytovaly žákům
objektivní zpětnou vazbu o míře osvojení učiva, např. dostatečná slovní zásoba, odborná
terminologie nebo literárněhistorický kontext. Výuka cizích jazyků probíhala převážně
v cílovém jazyce, s aplikací probíraných gramatických jevů v reálné komunikační situaci.
Systematicky nastavené jazykové vzdělávání a diferenciace skupin anglického jazyka podle
úrovně jazykových dovedností žáků přispívá k rozvoji jejich potenciálu. Zapojení rodilého
mluvčího efektivně propojuje jazykovou a odbornou přípravu žáků. V matematické m
vzdělávání zvolený didaktický postup účinně směřoval k podpoře logického myšle ní
a samostatného uvažování žáků. Společné opakování již probraného učiva nebo odvozování
nových poznatků přispívalo k rozvoji matematické gramotnosti a pochopení probíraných
jevů v širších souvislostech. V rámci výuky teoretických odborných předmětů vycháze ly
zvolené vzdělávací strategie z charakteru probíraného učiva, přispívaly k rozvoji
dovednostně praktických a odborných kompetencí žáků. Vyučující důsledně aktualizo va li
obsah učiva, s přesahem do reálné praxe. Žáci jsou při využívání IT podpory vedeni
mj. i k bezpečné práci v digitálním prostředí, významu plagiátorství i k řízenému využívá ní
digitální techniky. K pochopení probíraných jevů v širších souvislostech přispívalo časté
zařazení mezipředmětových poznatků a příkladů z reálné praxe, bez faktografické


                                           4/10
přetíženosti žáků. V návaznosti na znalosti a zkušenosti žáků je také rozvíjena přírodovědná
gramotnost. V průběhu všech sledovaných hodin pedagogové získávali průběžnou zpětnou
vazbu o pochopení učiva, poskytovali žákům pomoc při řešení problému. Efektivní práce
s chybou a analýza všech možných postupů řešení podporovala proces aktivního učení
a vedla žáky k uvědomění si správného postupu. Vhodně zvolené různé pohybové aktivity
v hodinách tělesné výchovy podporovaly rovnoměrné zapojení žáků do výuky. V převážné
části sledovaných hodin učitelé zohledňovali speciální vzdělávací potřeby jednotlivc ů,
zejména navýšením časového prostoru.
Pouze ojediněle v některých sledovaných hodinách snižovaly účinnost vzdělávacího procesu
některé dílčí nedostatky, např. menší podpora souvislejšího mluveného projevu žáků,
převaha předávání hotových poznatků či neefektivní časové a organizační rozvržení hodiny.
V části vyučovacích hodin byla zaznamenána nižší míra diferenciace výuky vzhlede m
k žákům s větším zájmem o vyučovaný předmět či rychlejším tempem práce nebo lepšími
jazykovými dovednostmi a znalostmi (druhý cizí jazyk). Méně často byli žáci vedeni
k objektivnímu hodnocení práce spolužáků nebo svého vlastního pokroku v učení. V závěru
vyučovací hodiny pedagogové v menší míře vytvářeli prostor pro společné shrnutí
důležitých poznatků či sebereflexi žáků vzhledem k probíranému učivu.
Široké spektrum aktivit navazujících na ŠVP se pozitivně promítá do všestranného rozvoje
žáků a cíleně tak obohacuje jejich specifické zaměření, podporuje jejich kulturní rozhled
a vztah k regionu, formuje jejich občanské kompetence i jejich sounáležitost se školou. Žáci
se zapojují do četných školních akcí, např. společné koncerty žáků a pedagogů, tematické
literární soutěže, program Cena vévody s Edinburghu, Klub mladého diváka. Jazykové
a odborné kompetence žáků jsou cíleně propojovány již v průběhu studia, mj. výuka
odborného cizího jazyka, zahraniční odborné stáže. Zapojení žáků do odborných projektů
sociálních partnerů, např. výzkumné projekty v oblasti robotiky a raketového inženýrs tví
nebo realizace konkrétních projektů reálné praxe, přispívá k posilování žákovských
klíčových i odborných kompetencí.


                          Hodnocení výsledků vzdělávání
Školní poradenské pracoviště poskytuje preventivně podpůrnou péči žákům s širokým
spektrem individuálních vzdělávacích potřeb. Jeho personální rozšíření a úprava pravomocí
členů pracoviště od školního roku 2024/2025 (druhá výchovná poradkyně, delegování
kariérního poradenství na zástupkyni ředitele) zohlednily nárůst počtu těchto žáků
i koncepční záměry ředitele, např. zavedení programu pro vzdělávání nadaných žáků, důraz
na utváření motivačního vzdělávacího prostředí. Preventivně podpůrnou pomoc
a psychologickou péči kontinuálně zabezpečuje stávající výchovná poradkyně, která
zároveň vykonává funkci metodičky prevence, školní psycholožka a asistent pedagoga
ve spolupráci s třídními učiteli a ostatními pedagogy. Vzhledem k počtu žáků s potřebou
podpory by bylo vhodné personálně oddělit funkce metodičky prevence a výchovné
poradkyně. Od posledního inspekčního hodnocení se zvýšil podíl žáků s potřebou
podpůrných opatření (k termínu inspekce 10 % žáků se speciálními vzdělávacími potřebami,
asi 3 % žáků s odlišným mateřským jazykem bez výraznější jazykové bariéry). Škola rovněž
identifikuje vzdělávací potřeby žáků nadaných nebo talentovaných sportovců (k termínu
inspekce 10 %). Systémově nastavená materiálně-technická a personální podpora zajišťuje
většinou vzdělávání těchto žáků v souladu s doporučenými postupy školského poradenského
zařízení a podle individuální míry zájmu a nadání, např. pomoc asistenta pedagoga,
organizační a časová úprava podmínek, zpřístupnění softwarového vybavení, příprava


                                           5/10
talentovaných žáků na oborové soutěže. Jednotlivcům s dlouhodobými zdravotními
problémy jsou vypracovány plány pedagogické podpory. Těžiště pomoci vychází
z informovanosti pedagogů, jejich proškolení pro zvládání specifických projevů žáků
a uplatňovaní kroků k prevenci studijního neúspěchu, např. možnost konzultací a doučování,
využívání digitální výukové platformy. Nastavené podpůrné mechanismy jsou převážně
funkční, jejich účinnost je na úrovni školy pravidelně vyhodnocována. Z podrobnější
analýzy výsledků vybraného vzorku žáků s potřebou podpůrných opatření ve druhém
pololetí školního roku 2023/2024 je zřejmé, že mírně přes polovinu těchto žáků prospělo
s lepším nebo srovnatelným průměrem než žáci dané třídy.
Od poslední inspekční činnosti byla realizována doporučení ČŠI, např. v oblasti účinnějš ího
využívání náplně třídnických hodin, byly aktualizovány některé školní preventivní strategie,
dochází ke sjednocování výchovného působení učitelů na žáky při vyžadování nastavenýc h
pravidel. Všechny tyto kroky vedly postupně k zefektivnění preventivních mechanis mů
a posílení vnitřní motivace žáků, což se promítlo ve zlepšení jejich výsledků vzdělává ní
i chování, např. pokles počtu žáků s neomluvenou absencí, výrazný nárůst ocenění žáků
pochvalami za jejich aktivní reprezentaci, třídní práci a veřejné vystupování. V posledních
dvou školních letech nebyl žádný žák hodnocen sníženým stupněm z chování.
Realizované adaptační a tematické programy primární prevence prolínají celým
vzdělávacím cyklem i do obsahu některých předmětů, reflektují oborové zaměření
a volnočasové aktivity žáků, např. adaptační i sportovní kurzy, besedy o stylu učení.
Zařazované akce ve spolupráci s externími subjekty reagují mj. i na aktuální zjištěné
problémy, např. prevence návykových látek, podpora psychické pohody žáků, zdravého
životního stylu nebo monitoring třídních vztahů. K formování osobnosti žáků přispívají také
aktivity podporující dobrovolnickou činnost a vzájemnou toleranci. Přínosná činnost školní
psycholožky napomáhá ke zvládání stresových situací či osobních problémů žáků i učitelů,
mj. individuální konzultace a zprostředkování odborné pomoci. Identifikované výchovně
vzdělávací obtíže nebo projevy sociopatologického chování žáků a třídních kolektivů jsou
řešeny stanovenými preventivními postupy ve spolupráci pedagogů a poradenských
pracovníků i s odbornými pracovišti, např. pohovor s třídním učitelem, jednání se žákem
a jeho rodiči, účast na případových konferencích, sociálně ekonomická pomoc. Kázeňská
opatření jsou uplatňována uvážlivě a podle závažnosti přestupku v nastavených pravidlech
školního řádu, zejména pozdní příchody, jednorázové neomluvené hodiny, konzumace
alkoholu na školní akci. Ve výjimečných případech bylo využito i vyloučení žáka ze studia
(v období posledních dvou školních let pouze dva žáci za neomluvenou absenci).
Výsledky vzdělávání jsou pravidelně vyhodnocovány na jednáních pedagogické rady
i v rámci předmětových komisí. Úroveň osvojených vědomostí, znalostí i praktických
dovedností žáků je ověřována prostřednictvím běžných nástrojů, tzn. pololetní a závěrečná
klasifikace, ústní, písemné a praktické kontrolní práce žáků. Rozvoj odborných kompetencí
žáků je pravidelně vyhodnocován zejména při prezentaci žákovských projektů a praktické
činnosti v odborném vyučování. V rámci externího testování ČŠI dosáhli žáci školy
výborných nebo nadprůměrných výsledků v oblasti čtenářské gramotnosti a moderních
dějin.
Od posledního inspekčního hodnocení došlo k výraznému zlepšení výsledků vzdělává ní
žáků v průběhu i při ukončování vzdělávání maturitní zkouškou. Průběžně se výrazně snížil
počet nehodnocených a neprospívajících žáků, došlo k výraznému poklesu předčasných
odchodů ze vzdělávání pro neprospěch (pouze jednotlivci). Ve sledovaném období dvou
školních let 2022/2023 a 2023/2024 prospělo s vyznamenáním až 17 % žáků, neprospěly
nejvýše 4 % žáků. Více jak 93 % žáků ke 30. 6. řádně ukončilo ročník.



                                           6/10
Výsledky žáků při ukončování vzdělávání jsou lepší než v průběhu studia. Ve sledovaném
období 20 % až 28 % žáků prospělo s vyznamenáním. Neprospělo nejvýše 8 % žáků,
a to v profilové části maturitní zkoušky, zejména z důvodu včasného nesplnění některých
kritérií maturitní odborné práce. Ve společné části maturitní zkoušky uspěli všichni konající
žáci. Z podrobné analýzy výsledků didaktických testů vyplývá, že ve sledovaném období
dosahují žáci školy všech oborů v celostátním srovnání dané skupiny oborů výrazně lepších
výsledků v cizích jazycích. V českém jazyce a matematice jsou obvykle výsledky
srovnatelné nebo lepší. Pozitivním zjištěním je výrazné navýšení počtu žáků skládajícíc h
zkoušku z matematiky, včetně úspěšně složené i rozšiřující zkoušky. Nejméně čtvrtina
maturujících žáků uplatňuje jazykové certifikáty z anglického jazyka. Tyto jevy se následně
pozitivně promítají do úspěchů absolventů po ukončení studia.
Rozvoj všech žáků umožňuje jejich zapojení do předmětových olympiád a soutěží,
např. v jazykové soutěži dosahují nadprůměrných výsledků. Dokladem osvojených
odborných kompetencí žáků je jejich nadstandardní úspěšnost v odborných soutěžích včetně
celorepublikové a mezinárodní úrovně, kdy žáci školy velmi často obsazují první příčky,
např. Jablotron Cup, Enersol, Zelená myš, AustrianSkills nebo Robotex. Při profesním
směřování žáků jsou účelně využívány firemní partnerské vztahy i zapojení bývalýc h
absolventů, např. Prosecký kariérový den s modelovými pracovními pohovory i v anglické m
jazyce. Žáci školy často získávají podle stanoveného kriteriálního rámce profesní
průmyslové certifikáty v návaznosti na vzdělávání ve všech oborech vzdělání, což zvyšuje
jejich uplatnitelnost na trhu práce. Přibližně tři čtvrtiny absolventů studují v navazujíc íc h
oborech terciárního vzdělávání, další pak nastupují do oborové praxe nebo se věnují
podnikatelské činnosti.


                                          Závěry
Vývoj školy
– Od posledního inspekčního hodnocení v roce 2018 došlo ke změně na pozici ředitele
  školy a rozšíření vedení školy o další dva zástupce ředitele,
– byla zrušena činnost domova mládeže, ukončeno vzdělávání žáků v oborech Dopravní
  prostředky a Telekomunikace,
– byly upraveny školní vzdělávací programy v oblasti rozšíření a změny specializace na dvě
  zaměření v každém oboru vzdělání,
– zvýšil se počet žáků, navýšil se nejvyšší povolený počet školy, došlo k částečné obměně
  pedagogického sboru,
– školní poradenské pracoviště bylo posíleno o druhou výchovnou poradkyni,
– ředitel školy v nové funkci přijal ke všem zjištěním předchozí inspekční činnosti opatření,
  která se pozitivně promítla do průběhu i výsledků vzdělávání žáků,
– přetrvává výborné materiálně technické zabezpečení a kvalita odborného vzdělává ní
  ve všech vzdělávacích oborech školy.

Silné stránky
– funkční řízení v souladu se strategií rozvoje školy reflektuje společenskou poptávku,
  požadavky trhu práce a potřeby školy v oblasti personálních, finančních a materiálníc h
  zdrojů; (1.1)


                                             7/10
– dlouhodobá spolupráce s četnými sociálními partnery a přístup pedagogickýc h
  pracovníků k žákům umožňuje realizaci odborného vzdělávání na vysoké úrovni
  a přispívá k propojování jazykových i odborných kompetencí žáků a jejich kariérního
  směřování; (1.5)
– funkčně nastavený systém monitorování pedagogického procesu, jeho vyhodnoco vá ní
  a přijímání konkrétních opatření přispívá ke zlepšení realizace vzdělávání; (2.1)
– aktivní přístup ředitele ke zkvalitňování materiálních podmínek školy nejmodernějš ími
  zařízeními a technologiemi umožňuje realizaci vzdělávání v souladu s nastavenou
  koncepcí i vzhledem k dynamickému rozvoji moderních technologií; (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– v části výuky méně efektivní časové a organizační rozvržení činností, nižší míra využití
  aktivizujících metod a didaktického závěru vyučovací jednotky pro závěrečnou reflexi
  výuky; (4.2)
– v části vyučovacích hodin nižší míra diferenciace výuky vzhledem k žákům s větším
  zájmem o vyučovaný předmět nebo rychlejším tempem práce a méně časté využívá ní
  hodnocení vlastního pokroku žáky; (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– zlepšit strukturu vyučovacích hodin a jejich časového rozvržení, více uplatňovat
  aktivizační metody a formy práce,
– zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků, včetně žáků nadaných,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle a zhodnocení přínosu hodiny ve spolupráci se žáky,
– více zapojovat žáky do evaluačního procesu, podporovat vzájemné hodnocení podle
  stanovených kritérií a sebereflexi vlastního pokroku,
– v souladu s koncepčními záměry pokračovat ve vzdělávání pedagogů zaměřené m
  na aktivizační metody a formy výuky, diferenciaci práce a způsob formativního
  hodnocení žáků,
– zvážit oddělení funkcí metodika prevence a výchovného poradce vzhledem k nárůstu
  počtu žáků s potřebou podpůrných opatření.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                           8/10
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret do funkce ředitele školy ze dne 16. 1. 2023 – jmenování s účinnos tí
      od 1. 2. 2023, č. j. MHMP 79888/2023
 2.   Rozhodnutí MŠMT ve věci zápisu změny v údajích ze dne 11. 11. 2020 (výmaz oborů
      vzdělání 23-45-M/01-Dopravní prostředky, 26-45-M/01-Telekomunikace) a ze dne
      1. 2. 2024 (výmaz místa poskytovaného vzdělávání ul. Beranových 695, Letňany,
      Praha 9)
 3.   Rozhodnutí MHMP ve věci výmazu z rejstříku škol a školských zařízení – Domov
      mládeže – ze dne 26. 11. 2018, s účinností od 1. 12. 2018
 4.   Rozhodnutí MŠMT ve věci změny nejvyššího povoleného počtu žáků ve škole ze dne
      12. 1. 2024, s účinností od 1. 9. 2024
 5.   Výpis z rejstříku škol a školských zařízení – platný k termínu inspekční činnosti
 6.   Koncepce rozvoje školy 2023 – 2028, platná k termínu inspekční činnosti
 7.   Vlastní hodnocení školy – SWOT analýza – 08/ 2024, průběžné hodnotící dotazníky
 8.   Výroční zprávy o činnosti školy za školní roky 2022/2023 a 2023/2024
 9.   Školní vzdělávací programy oborů vzdělání s maturitní zkouškou, pro jednotlivá
      zaměření oborů, včetně aktualizací, platné k termínu inspekční činnosti: Informač ní
      technologie 18-20-M/01, Strojírenství 23-41-M/01, Elektrotechnika 26-41-M/01
10.   Školní řád SPŠ na Proseku, včetně příloh, vnitřní řády odborných učeben a pracovišť
      platné k termínu inspekční činnosti
11.   Rozvrh vyučovacích hodin ve školním roce 2024/2025 platný k termínu inspekční
      činnosti
12.   Výběr třídních knih – školní roky 2023/2024, 2024/2025 vedených k termínu
      inspekční činnosti
13.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekční činnosti
14.   Plán DVPP a přehled DVPP platný k termínu inspekční činnosti
15.   Dokumentace školního poradenského pracoviště, včetně primární prevence, vedená
      k termínu inspekční činnosti
16.   Výběr z personální dokumentace pedagogických pracovníků vedené k termínu
      inspekční činnosti
17.   Kniha úrazů vedená k termínu inspekční činnosti
18.   Podklady k finančním podmínkám školy a zajištění smluvního školního stravování


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční


                                          9/10
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Mgr. Petra Stoklasová, školní inspektorka
 Mgr. Tomáš Šimek, školní inspektor
 Ing. Miroslav Dundr, přizvaná osoba
 Ing. Miroslav Balík, Ph.D., přizvaná osoba
 Ing. Ivana Černá, kontrolní pracovnice


3. 12. 2024




                                        10/10
