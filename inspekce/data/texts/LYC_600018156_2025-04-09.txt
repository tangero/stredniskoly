CSI0X00DLFNF




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-423/25-Z
                                        Sp. zn. ČŠIZ-S-49/25 Z


Název                               Střední škola informatiky, elektrotechniky a řemesel
                                    Rožnov pod Radhoštěm
Sídlo                               Školní 1610, 756 61 Rožnov pod Radhoštěm
E-mail                              info@roznovskastredni.cz
IČO                                 00 843 474
Identifikátor                       600 018 156
Právní forma                        příspěvková organizace
Zastupující                         Ing. Milada Chamillová
Zřizovatel                          Zlínský kraj
Místo inspekční činnosti            1. máje 1220, Rožnov pod Radhoštěm
                                    Svazarmovská 1508, Rožnov pod Radhoštěm
                                    Školní 1610, Rožnov pod Radhoštěm
                                    Školní 1698, Rožnov pod Radhoštěm
Inspekční činnost na místě          9. 4. - 10. 4. 2025 a 14. 4. – 16. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.
                                   Charakteristika
Střední škola informatiky, elektrotechniky a řemesel Rožnov pod Radhoštěm (dále jen
„škola“) je vzdělávací instituce, která vykonává činnost střední školy, domova mládeže a
školní jídelny. Nabízí širokou škálu studijních a učebních oborů v denní i dálkové formě
vzdělávání. Poskytuje vzdělávání ve třech čtyřletých oborech vzdělání s maturitní zkouškou
18-20-M/01 Informační technologie, 26-41-L/01 Mechanik elektrotechnik, 78-42-M/01
Technické lyceum, v jednom oboru vzdělání nástavbového studia Podnikání 64-41-L/51
v denní i dálkové formě a v sedmi oborech vzdělání ukončených závěrečnou zkouškou 69-
51-H/01 Kadeřník, 66-51-H/01 Prodavač, 26-51-H/02 Elektrikář - silnoproud, 23-51-H/01
Zámečník, 26-51-H/01 Elektrikář - slaboproud, 26-57-H/01 Autoelektrikář a 23-56-H/01
Obráběč kovů. Ve školním roce 2024/2025 bylo ke dni inspekční činnosti ve škole
vzděláváno ve 28 třídách 632 žáků. Škola rovněž podporuje žáky se speciálními
vzdělávacími potřebami, přičemž k danému datu evidovala 102 žáků s přiznanými
podpůrnými opatřeními 1. až 4. stupně, 17 žáků s odlišným mateřským jazykem a 13 žáků
bylo vzděláváno podle individuálních vzdělávacích plánů. V domově mládeže bylo
ubytováno 111 žáků.


                         Hodnocení podmínek vzdělávání
Škola pro svůj strategický rozvoj vychází především z Koncepce rozvoje školy z května
2023. Tento dokument prostřednictvím SWOT analýzy hodnotí aktuální stav školy ve všech
oblastech a určuje jasné vize a cíle. Na tuto koncepci navazuje Školní akční plán rozvoje
vzdělávání pro období 2023–2025, který rozpracovává jednotlivé kroky do konkrétních a
realizovatelných cílů odpovídajících možnostem školy. Od jmenování nové ředitelky školy
dne 1. 8. 2023 dochází k systematickému naplňování koncepčních cílů, a to zejména v oblasti
materiálního zázemí školy. Mezi zásadní kroky patří rekonstrukce střech, venkovního hřiště
a výtahu na domově mládeže, modernizace šaten, generální oprava strojního vybavení a
zajištění bezpečného propojení budov novým chodníkem. Tyto kroky odpovídají vizi školy
zajistit kvalitní a bezpečné prostředí pro vzdělávání. Dále je připraven projekt na opravu
stoupaček v hlavní budově s plánovaným zahájením v červnu 2025. Paralelně škola realizuje
projekty zaměřené na zlepšení vybavení výukovými pomůckami a podporu žákovské
mobility, čímž naplňuje cíle v oblasti modernizace výuky a posilování kompetencí žáků.
V souladu s koncepcí došlo také k rozšíření žákovských soutěží napříč obory a úrovněmi,
což podporuje motivaci žáků k odbornému růstu a identifikaci s vybraným oborem. Zavedení
cílených preventivních programů zaměřených na vztahy v kolektivech a restrukturalizace
školního poradenského pracoviště přispívají k naplnění cílů v oblasti podpory duševního
zdraví, prevence rizikového chování a vytváření pozitivního školního klimatu. Významné ho
pokroku bylo dosaženo i v oblasti spolupráce se sociálními partnery – vznikl školní
vzdělávací program pro technické lyceum, došlo k rozšíření stipendií a byla zavedena
pravidelná setkávání žáků s odborníky z praxe a vysokých škol. Tyto kroky reflektují
koncepční záměry v oblasti propojování teorie s praxí a zvyšování atraktivity technickýc h
oborů. Založením školního parlamentu byla posílena participace žáků na životě školy a
podpořeno jejich zapojení do realizace koncepčních záměrů. Vedení školy o rozvojovýc h
plánech pravidelně komunikuje s pedagogy, přičemž většina z nich se s těmito vizemi
ztotožňuje. Škole se však zatím nedaří dostatečně efektivně prezentovat své cíle směrem
k zákonným zástupcům žáků a dalším aktérům ve vzdělávání.
Školní vzdělávací programy (ŠVP) jsou pravidelně aktualizovány tak, aby reflektova ly
aktuální potřeby školy a podněty sociálních partnerů, jako jsou firmy spolupracujíc í


                                           2/9
se školou. Tento přístup zvyšuje praktické využití znalostí a dovedností žáků a usnadňuje
jejich přechod na trh práce či do dalšího vzdělávání.
Vedení školy aktivně uplatňuje systematický a funkční přístup řízení. Organizace činností
školy je nastavena tak, aby efektivně podporovala naplňování stanovených vzdělávacích cílů
a reagovala na podněty pedagogů a dalších aktérů vzdělávání. Klíčovým nástrojem pro
zajištění kvality řízení jsou pravidelné porady vedení a předmětových komisí, které
přispívají k systematickému monitorování a vyhodnocování činnosti školy. Vedení školy
klade velký důraz na hospitační činnost, která je zaměřena na cílené sledování kvality výuky.
Závěry z hospitací jsou efektivně využívány k dalšímu zkvalitňování vzdělávacího procesu.
Nicméně je kladen menší důraz na propojování znalostí s reálnými situacemi, na práce
s informačními zdroji i na diferenciaci zadávaných úloh. Vedení školy klade rovněž důraz
na práci předmětových komisí a aktivně podporuje jejich činnost. Ve spolupráci s předsedy
komisí jsou každoročně stanovovány dílčí cíle, které jsou v souladu s dlouhodobým plánem
rozvoje školy. Doposud se však nepodařil nastavit systém účelného předávání zkušeností
mezi pedagogy všeobecně vzdělávacích a odborných předmětů a praktické výuky.
Komunikace se zákonnými zástupci a rodiči zletilých žáků je funkční. Škola využívá třídníc h
schůzek a webového informačního systému ke sdílení informací a podpoře spolupráce.
Složení pedagogického sboru umožňuje škole plnit záměry a cíle školních vzdělávac íc h
programů. Výchovně vzdělávací činnost školy byla zajištěna dostatečným počtem
pedagogických pracovníků. Vzhledem ke zkvalitnění péče o žáky se speciálním i
vzdělávacími potřebami byl sbor vhodně doplněn o asistenty pedagoga. Profesní růst
pedagogů je realizován prostřednictvím dalšího vzdělávání pedagogických pracovníků,
kterého se průběžně účastní všichni pedagogové školy. Plán dalšího vzdělávání svým
zaměřením na nové odborné znalosti korespondoval se záměry a potřebami školy
i osobnostním požadavkům pedagogů, ale v menší míře byl zaměřen na práci s informač ními
zdroji, diferenciaci výuky i sdílení zkušeností.
Poradenské služby ve škole byly kvalitně zabezpečovány pracovníky školního poradenského
pracoviště, jehož činnost dlouhodobě koordinovala interní školní psycholožka, a to v účinné
spolupráci s vedením školy, dvěma výchovnými poradkyněmi, třemi metodičkami prevence,
třídními učiteli, ostatními pedagogickými pracovníky a asistentkami pedagoga. Pro zajištění
větší efektivity své činnosti bylo školní poradenské pracoviště rozšířeno o pozice speciálního
a sociálního pedagoga. Jejich kompetence byly jasně definovány a funkčně rozděleny.
Členové poradenského týmu systematicky a promyšleně poskytovali intenzivní podporu
žákům a jejich zákonným zástupcům při řešení výchovných a vzdělávacích obtíží včetně
oblasti primární prevence se zaměřením na včasné rozpoznání a eliminaci společensky
nežádoucích jevů ve školním prostředí. Současně zajišťovali pedagogickým pracovníkům
odbornou metodickou podporu při práci se žáky se speciálními vzdělávacími potřebami.
V oblasti kariérového poradenství byla žákům poskytována cílená pomoc při rozhodování
o jejich budoucím profesním a společenském směřování.
Zapojením do projektových aktivit škola získává finanční prostředky, které systematick y
využívá ke zlepšování podmínek pro vzdělávání žáků. Materiálně-technické zázemí školy je
na velmi dobré úrovni. Pravidelným doplňováním učebních pomůcek a přístrojového
vybavení odborných učeben a laboratoří dochází k výraznému zkvalitnění výuky odborných
předmětů. Škola se rovněž aktivně zapojuje do odborného vzdělávání v rámci programu
Erasmus+, zejména v oblasti informačních technologií. Dlouhodobě spolupracuje
s partnerskými firmami, které se podílejí na praktické přípravě žáků v rámci odborného
výcviku. Díky podpoře těchto firem škola získává formou sponzorských darů význa mné




                                             3/9
finanční prostředky na další rozvoj výuky. Významnou složkou příjmů školy je rovněž její
doplňková činnost.
Škola měla zavedený systém zajištění bezpečnosti a ochrany zdraví žáků. Pravidelně byly
žákům poskytovány informace o možných rizicích spojených s pobytem ve škole i s účastí
na aktivitách organizovaných mimo školní areál. V rámci praktické výuky byli žáci
vybavováni přiměřenými osobními ochrannými pracovními prostředky. Domov mládeže
slouží primárně k ubytování žáků školy, přičemž v odůvodněných případech poskytuje
ubytování také žákům dalších středních škol v Rožnově pod Radhoštěm a jeho okolí.
Vedoucí domova mládeže se postupně seznamuje s provozními záležitostmi a průběžně
připravuje potřebné dokumenty. V současné době však chybí ucelená rozvojová koncepce,
která by stanovila jasné cíle a směrování dalšího fungování zařízení. Prostory určené
k ubytování však nejsou dostatečně zabezpečeny proti vstupu nepovolaných osob. Celkové
zázemí domova mládeže, včetně posilovny je značně zastaralé, zanedbané, esteticky
nepodnětné a v mnoha ohledech nevyhovující současným požadavkům.
Ve spolupráci se školní jídelnou přispívá škola ke zdravému vývoji žáků a podpoře zdravého
životního stylu nutričně vyváženou stravou. Výběr ze dvou jídel podporuje samostatnost
žáků v rozhodování v oblasti zdravého stravování.
Škola úzce spolupracuje s významnými podniky v regionu, přičemž dlouhodobé partnerství
se smluvními pracovišti umožňuje žákům absolvovat praktické vyučování v reálném
pracovním prostředí. Tato zkušenost výrazně přispívá k rozvoji jejich odborných
kompetencí, seznamuje je s nejmodernějšími technologiemi a různorodostí pracovního
prostředí. Kromě toho škola aktivně spolupracuje s úřady práce, Městským úřadem
v Rožnově pod Radhoštěm a Krajským úřadem Zlínského kraje. Škola efektivně využívá
své kapacity a zdroje k aktivní spolupráci se základními školami s cílem podpořit zájem žáků
o polytechnické vzdělávání.


                          Hodnocení průběhu vzdělávání
Výuka anglického a německého jazyka probíhala převážně v cílových jazycích, čímž bylo
vytvářeno autentické jazykové prostředí podporující rozvoj poslechových a mluve nýc h
dovedností. Čeština byla používána pouze v nezbytných případech, s ohledem na jazykovou
úroveň žáků. Většina hodin byla didakticky kvalitně připravena a obsahovala aktivizač ní
metody a formy výuky zaměřené na upevnění gramatiky, rozšíření slovní zásoby,
porozumění reáliím i rozvoj komunikačních a sociálních dovedností. Cílené využívá ní
digitálních technologií a kreativních úkolů přispívalo nejen ke zlepšení jazykové
gramotnosti, ale také k posílení motivace ke studiu cizích jazyků. Žáci pracovali aktivně
a často využívali kontexty z reálného života; výjimečně byly do výuky vhodně začleněny
i mezipředmětové vztahy. V některých hodinách byla k opakování a upevnění učiva
využívána mobilní zařízení, což současně přispívalo k rozvoji digitálních dovedností.
Průběžná zpětná vazba byla zajištěna, nicméně závěrečné shrnutí učiva s aktivním
zapojením žáků nebylo vždy pravidelnou součástí výuky.
Výuka českého jazyka a literatury byla ve většině sledovaných hodin dobře promyšle ná,
organizačně zvládnutá a vedla k aktivnímu zapojení žáků. Ti efektivně pracovali s literárními
texty, samostatně i ve skupinách, a dokázali v nich nacházet historické souvislos ti,
formulovat závěry a hodnotit různé interpretace. Výuka byla obohacena o mezipředměto vé
přesahy i využití interaktivní techniky. Žáci své výstupy prezentovali bez ostychu, čímž si
rozvíjeli komunikační dovednosti a čtenářskou gramotnost. Průběžná zpětná vazba i jasně
stanovená hodnoticí kritéria podporovaly sebereflexi a dosažení vzdělávacích cílů.


                                            4/9
V ojedinělých případech však převládala převážně frontální výuka, s důrazem na výklad a
přepis učiva. V těchto hodinách chyběla aktivní práce žáků i závěrečná reflexe, což omezilo
efektivitu učení.
Použité výukové metody a formy v matematice a přírodovědných předmětech pozitivně
ovlivňovaly kvalitu vzdělávání, zejména díky důslednému procvičování učiva. V hodinách
matematiky byli žáci cíleně vedeni ke správnému postupu řešení úloh i k užívání odborné
terminologie, přičemž jim byla poskytována průběžná zpětná vazba podporující jejich další
pokrok. V některých případech však chyběla nabídka úloh s různou úrovní obtížnosti.
Didaktická technika byla využívána převážně účelně – v matematice k upevnění učiva,
ve fyzice k prezentacím žáků a v chemii či ekologii k podpoře motivace a názornosti
prostřednictvím videí. Závěrečná shrnutí a hodnocení ze strany vyučujících byla zařazována
jen omezeně, aktivní zapojení žáků formou sebehodnocení se vyskytovalo spíše výjimeč ně,
prvky vzájemného hodnocení nebyly zaznamenány.
Výuka informačních a komunikačních technologií, včetně základů programování, probíhala
ve vstřícném a motivujícím prostředí. Žáci aktivně pracovali na zadaných úkolech, přičemž
jim byla průběžně poskytována zpětná vazba i odborné konzultace. Průběžné i závěrečné
hodnocení projektů probíhalo na základě předem stanovených kritérií, s nimiž byli žáci
seznámeni. Podpora žáků se speciálními vzdělávacími potřebami byla zajištěna jak
vyučujícími, tak asistentkou pedagoga a odpovídala jejich individuálním potřebám.
Většina výuky tělesné výchovy byla vedena aktivně s důrazem na dosažení vzdělávac íc h
cílů. Promyšlený výběr metod a úloh umožnil aktivní zapojení většiny žáků, což pozitivně
ovlivnilo jejich motivaci, zlepšení fyzické kondice a rozvoj dovedností. Poskytovaná zpětná
vazba byla přínosná, podporovala žáky v jejich rozvoji a pomáhala jim lépe porozumět svým
pokrokům i oblastem, které bylo potřeba zlepšit. Účelné využití práce s chybou podněcovalo
žáky k hlubšímu zamyšlení nad prováděnými činnostmi, což přispělo k jejich motorickému
učení. Hodina rovněž zahrnovala prvky spolupráce, které rozvíjely schopnost týmové práce
a dovednost hodnotit výkony podle stanovených kritérií. V některých hodinách však nebyla
věnována dostatečná pozornost zajištění bezpečnosti při provádění složitějších komplexníc h
cviků a zároveň bylo omezené využití průpravných cvičení podporujících daný cvičební
prvek.
Ve výuce strojírenských a elektrotechnických předmětů byly zpravidla dodržovány základní
pedagogicko-didaktické zásady. V některých hodinách však nebyla vždy jednoznačně
vymezena struktura výuky ani formulace vzdělávacích cílů. Mezipředmětové vztahy byly
využívány spíše výjimečně, i když by jejich zapojení v kontextu probíraného učiva mohlo
být přínosné. Metody podporující rozvoj profesních kompetencí byly aplikovány
v omezeném rozsahu. Shrnutí učiva a závěrečné zhodnocení výuky nebyly ve všech
hodinách dostatečně rozpracované. Aktivita žáků se v jednotlivých třídách lišila – někde
převažovala spíše pasivní forma práce, například zápis nebo opisování z tabule. Snahu
o motivaci žáků k aktivnímu zapojení do výuky bylo možné zaznamenat, její úspěšnost
se však lišila v závislosti na konkrétní třídě. V některých případech nebyly zvolené
organizační formy a metody zcela optimálně přizpůsobeny cílům výuky. Výuka probíhala
převážně frontální formou s využitím didaktické techniky, jejíž efektivita se lišila v závislos ti
na způsobu jejího využití.
Odborný výcvik strojírenských a elektrotechnických oborů probíhal v moderně vybavenýc h
školních pracovištích, která odpovídají reálné praxi, kde se žáci systematicky rozvíje li
v klíčových profesních kompetencích. Výuka byla zaměřena na praktické dovednosti včetně
ručního obrábění kovů a práce na strojích. Organizační formy a metody výuky byly vhodně
voleny a efektivně se střídaly. Učitelé odborného výcviku dbali na kvalitu práce žáků,


                                               5/9
poskytovali zpětnou vazbu, opravovali chyby a názorně ukazovali správné pracovní postupy,
včetně manipulace s nářadím a měřidly. Hodnocení výkonů žáků probíhalo na základě
předem stanovených kritérií. Dodržování zásad BOZ bylo zajištěno, výuka byla pečlivě
připravena a organizačně dobře zvládnuta. Odborný výcvik je vybaven moderními
technologiemi, což společně s úzkou spoluprací s firmami významně přispívá k odborné
způsobilosti žáků dané odbornosti a připravuje je na profesní praxi.
V některých sledovaných hodinách byla patrná omezená podpora žáků v propojování
získaných znalostí s reálnými životními situacemi. Práce s informačními zdroji probíhala
spíše nahodile. Výuka byla jen v omezené míře diferencována s nízkou mírou zapojení žáků
do práce s cíli učení. Sebehodnocení a vzájemné hodnocení byly ve výuce využívány pouze
minimálně.


                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady a
předmětových komisí. Vedení školy připravuje podrobnou analýzu s kvalitními
vypovídajícími hodnotami, které jsou následně efektivně využívány k nastavení opatření pro
zlepšení vzdělávacích výsledků jednotlivých žáků. Sdílený elektronický informační systém
umožňuje systematické sledování úspěšnosti žáků během celého školního roku. Zákonní
zástupci byli pravidelně informováni o prospěchu svých dětí prostřednictvím třídníc h
schůzek a webového informačního systému. Výsledky vzdělávání žáků vykazovaly stabilní
úroveň během posledních tří let, přičemž u většiny žáků nedocházelo k výrazným výkyvům
ve vzdělávacích výsledcích.
Výsledky maturitní zkoušky se ve sledovaném období lišily v závislosti na skupině oborů
vzdělání. V nástavbovém studiu oboru podnikání došlo k výraznému zlepšení – zatímco
v předchozích dvou školních letech (2021/2022 a 2022/2023) byly výsledky pod celostátním
průměrem, ve školním roce 2023/2024 neprospěli pouze čtyři žáci. Zlepšení bylo
zaznamenáno také u oboru vzdělání mechanik elektrotechnik, kde všichni žáci u maturitní
zkoušky uspěli. Naopak v oboru informační technologie došlo k mírnému zhoršení výsledků
ve srovnání s celostátním průměrem stejné skupiny oborů, nicméně neprospěli pouze dva
žáci. Výsledky jednotných závěrečných zkoušek byly ve sledovaném období velmi dobré,
z celkového počtu 243 žáků neprospělo pouze osm. Ve školním roce 2022/2023 se žáci školy
účastnili externího testování v oblastech finanční a čtenářské gramotnosti, kde jejich
výsledky odpovídaly nižším hodnotícím kategoriím. Vedení školy výsledky maturitníc h
zkoušek i testování pravidelně sledovalo, analyzovalo a na jejich základě přijímalo vhodná
opatření ke zlepšení výsledků žáků. Rovněž byla průběžně monitorována úspěšnost
absolventů při dalším vzdělávání a uplatnění na trhu práce.
Škola se dlouhodobě a systematicky zaměřuje na podporu žáků ohrožených školním
neúspěchem a realizuje opatření vedoucí ke zlepšení jejich vzdělávacích výsledků. V rámci
této podpory je poskytováno doučování v klíčových vyučovacích předmětech, a to jak
prezenční formou, tak prostřednictvím online výuky. Žákům se speciálními vzdělávac ími
potřebami je věnována individuální péče prostřednictvím pedagogických intervencí a plánů
pedagogické podpory, přičemž škola efektivně využívá asistenty pedagoga a možnosti
vzdělávání dle individuálních vzdělávacích plánů. Významná pozornost je věnována
prevenci a eliminaci sociálně patologických jevů. Škola rozvíjí aktivity podporující pozitivní
vztahy mezi žáky, pedagogy a dalšími účastníky vzdělávacího procesu. Klima školy, tříd
i domova mládeže je pravidelně monitorováno a vyhodnocováno, přičemž v případě výskytu
negativních jevů jsou ve spolupráci se školním poradenským pracovištěm a domovem


                                             6/9
mládeže přijímána účinná opatření. Oblast well-beingu žáků je rozvíjena také
prostřednictvím spolupráce se žákovským parlamentem, čímž je podporována jejich aktivní
participace na chodu školy. Kariérové poradenství je realizováno efektivně, zejména díky
spolupráci s absolventy školy a místními zaměstnavateli. Adaptaci žáků na nové prostředí
napomáhají adaptační programy, besedy a projektové aktivity zaměřené na posilová ní
mezilidských vztahů. Škola i domov mládeže rovněž nabízejí široké spektrum zájmovýc h
činností, které smysluplně naplňují volný čas žáků.
Škola dlouhodobě systematicky podporuje aktivní zapojení co největšího počtu žáků do
projektových aktivit, soutěží a olympiád, přičemž zohledňuje jejich individuální schopnosti
a předpoklady. Výsledky těchto aktivit pravidelně vyhodnocuje a oceňuje. V rámci výuky
i ve spolupráci se sociálními partnery cíleně rozvíjí činnosti směřující k podpoře sociálního,
občanského, osobnostního i profesního rozvoje žáků. Pro žáky jsou organizovány rozmanité
vědomostní a dovednostní soutěže napříč různými vzdělávacími oblastmi. Výraznýc h
úspěchů dosahují žáci zejména v literárních a konverzačních soutěžích na krajské úrovni.
Na celostátní úrovni škola pravidelně zaznamenává významná umístění žáků především
ve středoškolské odborné činnosti, studentské tvůrčí a odborné činnosti, matematick ýc h
soutěžích i soutěžích zručnosti.


                                          Závěry
Vývoj školy
– Změna ve vedení školy.
– Modernizace mobilních digitálních technologií.
– Rekonstrukce venkovních i vnitřních prostor školy.
– Zapojení žáků do mezinárodních programů.
Silné stránky
– Cílená a aktivní spolupráce školy s profesními, sociálními partnery i vysokými školami
  podporující rozvoj odborných kompetencí žáků a efektivní naplňování školních
  vzdělávacích programů. (1.5)
– Účinný systém podpory motivace žáků k dosahování vzdělávacích úspěchů, systematické
  zapojování žáků do projektových činností a soutěží s ohledem na jejich individuá lní
  předpoklady a cílený rozvoj osobnostních a profesních kompetencí ve spolupráci
  se sociálními partnery. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká úroveň informovanosti zákonných            zástupců a dalších aktérů vzdělává ní
  o strategických záměrech školy. (1.1)
– Nedostatečný systém vzájemné spolupráce a nahodilé předávání zkušeností mezi
  pedagogy všeobecně vzdělávacích, odborných a praktických předmětů. (3.3)
– Žáci jsou jen v omezené míře vedeni k propojování znalostí s reálnými situacemi, práce
  s informačními zdroji je rozvíjena nahodile. (4.2)




                                             7/9
– Nedostatečná diferenciace výuky, omezená práce žáků s cíli učení a minimální využívá ní
  sebehodnocení a vzájemného hodnocení. (4.3)
      Domov mládeže
– Koncepce rozvoje domova mládeže nebyla zpracována. (1.1)
– Nedostatečné zabezpečení ubytovacích prostor vůči vstupu nepovolaných osob. (1.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Zajistit informovanost zákonných zástupců o strategických záměrech školy.
–     Vytvořit podmínky pro systematické předávání informací a zkušeností mezi pedagogy.
–     Systematicky rozvíjet schopnost žáků propojovat získané poznatky s reálnými životními
      situacemi a podporovat jejich využívání v praktickém kontextu.
–     Zajistit cílenější rozvoj práce s informačními zdroji jako součásti rozvoje čtenářské a
      digitální gramotnosti.
–     Diferencovat výuku s ohledem na individuální vzdělávací potřeby žáků a aktivně
      zapojovat žáky do práce s cíli učení.
–     Zavádět pravidelné a smysluplné formy sebehodnocení a vzájemného hodnocení jako
      prostředek pro rozvoj reflexe vlastního učení.
–     Zpracovat koncepční dokument rozvoje domova mládeže, který bude vycházet
      z aktuálních potřeb žáků, personálních a materiálních podmínek a bude obsahovat
      stanovení priorit a cílů pro střednědobé období.
–     Přijmout a realizovat opatření ke zvýšení zabezpečení ubytovacích prostor s cílem
      zamezit možnosti vstupu nepovolaných osob a posílit tak bezpečnost ubytovaných žáků.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
    1.   Koncepce dalšího rozvoje školy a školní akční plán na období 2023 - 2025
    2.   Dokumentace školy podle § 28 odst. 1 školského zákona ve školním roce 2022/2023,
         2023/2024, 2024/2025 k datu inspekce.
    3.   Dokumentace k výchovnému poradenství a prevenci ve školním roce 2023/2024
         a 2024/2025 k datu inspekce.




                                              8/9
 4.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2023/2024, 2024/2025 k datu inspekce.


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 le t ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Miroslav Školoudík, přizvaná osoba
 Mgr. Zuzana Tydlačková, školní inspektorka
 Ing. Zuzana Mücková, školní inspektorka
 Bc. Jana Mazáková, kontrolní pracovnice
 Mgr. Jana Zámečníková, školní inspektorka
 PhDr. Renata Horáková, Ph.D., školní inspektorka
7. 5. 2025




                                         9/9
