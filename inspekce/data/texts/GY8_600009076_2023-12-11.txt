                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-792/23-K
                                      Sp. zn. ČŠIK-S-115/23-K


Název                               Svobodná chebská škola, základní škola a gymnázium
                                    s.r.o.
Sídlo                               Jánské náměstí 256/15, 350 02 Cheb
E-mail                              schs@schs.cz
IČO                                 25 249 355
Identifikátor                       600 009 076
Právní forma                        společnost s r.o.
Zastupující                         Ing. Lenka Malkovská
Zřizovatel                          Ing. Lenka Malkovská, Žírovnická 287/28, 351 01
                                    Františkovy Lázně
Místo inspekční činnosti            Jánské náměstí 256, Cheb
Inspekční činnost na místě          11. 12. − 13. 12. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného základní školou,
střední školou a školní družinou podle § 174 odst. 2 písm. b) zákona č. 561/2004 Sb., o
předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika

Právnická osoba Svobodná chebská škola, základní škola a gymnázium s. r. o. (dále „škola“)
vykonává činnost základní školy, střední školy (osmileté gymnázium) a školní družiny.
Škola vzdělává k datu inspekční činnosti 283 žáků, z toho 142 žáků v základní škole a 141
žáků v osmiletém gymnáziu. K témuž datu škola eviduje 35 žáků se speciálními
vzdělávacími potřebami, z nichž je více jak polovina žáky základní školy, a devět žáků
s odlišným mateřským jazykem.
Škola poskytuje zájmové vzdělávání ve jednom oddělení školní družiny 25 žákům prvního
až třetího ročníku základní školy.
Škola nemá vlastní školní jídelnu, stravování žáků zajišťuje v jídelnách jiných subjektů.


                         Hodnocení podmínek vzdělávání

Škola v souladu se svojí koncepcí nabízí alternativní formy vzdělávání založené především
na výuce v menších kolektivech s cílem podpory rozvoje žáků s různým potenciále m
vzdělávacích potřeb. Dlouhodobé strategické cíle stanovené ve školních vzdělávac íc h
programech se odrážejí v organizaci vzdělávání, kdy škola preferuje výuku ve
dvouhodinových blocích s menším počtem žáků, které vytvářejí prostor pro individuá lní
přístup i tempo. Vyhodnocováním naplňování koncepce ve vztahu k jednotlivým
strategickým cílům (diferenciace žáků s různou mírou vzdělávacích potřeb, práce
s problémovými metodami apod.) se škola systematicky nezabývá.
Na řízení školy se spolu s ředitelkou školy podílejí její dva zástupci, do jejichž pravomoci
spadá řízení pedagogického procesu. Řízením zájmového vzdělávání ve školní družině je
pověřena zástupkyně ředitele (v organizačním řádu označená jako vedoucí učitelka prvního
stupně), řízením školní družiny se však reálně zabývá jedna z vyučujících prvního stupně,
která není součástí organizační struktury vedení školy a nemá formální odpovědnosti a
kompetence stanovené ředitelkou školy. Personální nejasnost v řízení školní družiny je
rizikem pro účinnou kontrolu pedagogických procesů zájmového vzdělávání.
Na chodu školy se podílejí také metodické orgány. Zaměřují se především na organizač ní
aktivity, v rozdílné míře se zabývají průběhem a výsledky vzdělávání žáků. Vyučující začali
v minulém školním roce v rámci metodických orgánů organizovat vzájemné hospitace,
zaměřené na poznávání různých druhů přístupů práce k žákům nebo na využívání metod a
forem výuky. Vedení školy postupně nastavuje cíle vzájemných hospitací, které by měly vést
ke zvýšení kvality výuky.
Kontrolní činnost je zaměřena především na kontrolu pedagogických procesů ve škole
formou hospitační činnosti. Intenzivněji je vykonávána na druhém stupni základní školy a
ve střední škole. Výsledky hospitační činnosti jsou analyzovány především přísluš ným
zástupcem ředitelky, který poskytuje vyučujícím efektivní zpětnou vazbu, případně navrhuje
vhodná opatření ke zlepšení. Méně častá zpětná vazba učitelům na prvním stupni základní
školy se částečně negativně odráží v kvalitě vzdělávání v matematické oblasti. Ne všichni
učitelé, kteří vyučují matematiku podle Hejného metody, absolvovali příslušné studium nebo
školení. Naplňování klíčových principů ve sledovaných hodinách nebylo zcela v souladu

                                            2/10
s touto metodou. Kontrolní činnost není zcela účinná v oblasti organizace vzdělává ní,
výkaznictví s dopadem nesprávně předávaných údajů do čerpání finančních prostředků ze
státního rozpočtu nebo v hodnocení výsledků vzdělávání žáků.
Pozitivním zjištěním je, že škola nabízí volitelné předměty žákům druhého stupně základní
školy stejně jako žákům gymnázia. Skladbu volitelných předmětů škola mění v závislosti na
vyhodnocování potřeb žáků i možností školy. Tento přístup umožňuje prohlubování a
rozšiřování vzdělávacích obsahů různých vzdělávacích oblastí, škola tak podchycuje a
rozvíjí nadání žáků. Vytvářením heterogenních skupin v rámci volitelných předmětů
podporuje škola u žáků také spoluzodpovědnost za dosažené výsledky. Škola přijala opatření
k odstranění nedostatků ve školních vzdělávacích programech zjištěných při předchozí
inspekční činnosti v roce 2017, školní vzdělávací programy revidovala a inovovala. Na
úpravě programů se podíleli i pedagogové, což přispívá k vyšší identifikaci pedagogů se
školními vzdělávacími programy při stanovování cílů vzdělávání. Kontrola naplňová ní
školních vzdělávacích programů je součástí hospitační činnosti vedení školy.
Od přechozí inspekční činnosti v roce 2017 došlo k mírnému zvýšení počtu pedagogickýc h
pracovníků, snížila se však jejich kvalifikovanost. Podmínku odborné kvalifikace nesplňuje
k datu inspekční činnosti více jak třetina pedagogů. Nesystematická podpora učitelům bez
potřebné kvalifikace přetrvává. Dalšího vzdělávání pedagogických pracovníků se účastní jen
malý počet pedagogických pracovníků, zaměření vzdělávání vychází většinou z jejich
vlastních potřeb. Vedení školy systematicky nesleduje, zda vyučující aplikují poznatky ze
vzdělávání do výuky.
Velikost využívaných učeben odpovídá nižšímu počtu žáků ve třídách. Škola částečně
odhlučnila některé třídy druhého stupně a gymnázia a zlepšila tak komfort práce žákům i
pedagogům. Prostor pod schodištěm je stále využíván jako hudebna a výuka hudební
výchovy ruší vzdělávání žáků v okolních učebnách. Prostory školní družiny umožňují
naplňování cílů školního vzdělávacího programu.
Škola věnuje pozornost fyzickému bezpečí žáků. Prostory školy jsou vybaveny kamerovým
systémem omezujícím vstup cizím osobám. Škola se dlouhodobě potýká s vyšší úrazovostí.
Přijímaná opatření ve smyslu opakovaných poučení žáků v hodinách tělesné výchovy nejsou
zatím účinná.


                          Hodnocení průběhu vzdělávání
Sledovaná výuka probíhala buď ve vyučovacích hodinách nebo v v blocích tvořících dvě
vyučovací hodiny.
Výuka na prvním stupni základní školy vycházela ze školního vzdělávacího programu. Cíle
vzdělávání byly zaměřeny na rozvoj znalostí a dovedností. Učitelky podněcovaly žáky
k tvořivému myšlení a účinně vedly žáky k všestranné otevřené komunikaci. Vstřícný a
klidný přístup učitelek k žákům podporoval příhodnou atmosféru k učení. Učitelky efektivně
využívaly různé formy a metody, frontální výuku kombinovaly se samostatnou prací nebo
prací ve dvojicích. V některých hodinách žáci pracovali také ve skupinách. Účelně rozdělené
role podporovaly kooperaci žáků a zodpovědnost jednotlivce za přínos celku. Pozitivní bylo
také využití vzájemného učení a pomoci mezi žáky. Zájem a motivace žáků byly vhodně


                                           3/10
podporovány zařazováním her, básniček či písní. Pozornost a aktivitu žáků udržovaly také
motivační rozhovory, prvky činnostního učení, cvičení zaměřená na rozvoj jemné motoriky,
pohybové a relaxační činnosti. Žáci se zájmem diskutovali se spolužáky i s učitelkami o
způsobech řešení zadaných úkolů, bez obav pokládali otázky a nabízeli různé způsoby
řešení. V hodinách však byly jen ojediněle zadávány úkoly s různou mírou obtížnosti
s ohledem na vzdělávací předpoklady žáků. Digitální technika byla účelně využita,
především však jen učitelkami. Digitální kompetence žáků byly rozvíjeny jen omezeně .
Nepřesná aplikace prvků Hejného metody v rámci výuky matematiky v některých hodinách
nevedla ke správné fixaci základních klíčových principů založených na postupném budování
schémat matematických pojmů, jevů, procesů a situací.
Ze zhlédnutých hodin bylo patrné, že žáci znají a bez problémů dodržují pravidla chování a
školní práce, se kterými jsou opakovaně seznamováni, stejně jako se vzdělávacími cíli
vyučovacích hodin. Učitelky poskytovaly průběžnou efektivní zpětnou vazbu, nebo i prostor
pro sebehodnocení práce žáků, zohledňovaly osobnostní i speciální vzdělávací potřeby žáků.
Sledovaná výuka na druhém stupni základní školy probíhala většinou v kombinaci frontální
výuky se samostatnou prací žáků, skupinová práce nebo práce ve dvojici se téměř
nevyskytovala. Samostatná práce umožňovala žákům pracovat vlastním tempem, vyučujíc í
ji využívali pro ověřování znalostí a pro průběžnou kontrolu pochopení učiva, případně pro
poskytnutí zpětné vazby k jejich výkonu. Ve výuce v blocích, která klade zvýšené nároky na
pestrost forem a aktivitu žáků, vyučující jen v malé míře zařazovali aktivity, které by vedly
k většímu zapojení žáků a pomáhaly udržet jejich zájem o práci po většinu časového úseku.
Nekvalifikovanost vyučujících měla negativní vliv na průběh hodin, jejich organizace a
didaktické nastavení nevedly k rozvoji učebních kompetencí žáků.
Sledovaná výuka rozvíjela především znalosti žáků, méně jejich dovednosti, postojová
složka cíle nebyla téměř rozvíjena. Často byl cíl hodiny zaměňován za téma. Závěr hodin
byl tak vztažen spíše k obsahu hodiny z hlediska učiva než k získaným kompetencím a
dovednostem. V některých hodinách byly zařazeny diferencované úlohy podle potřeb žáků,
žákům však nebyla poskytnuta zpětná vazba. U žáků se speciálními vzdělávacími potřebami
nebyla využita diferenciace vzdělávacích cílů a učiva ani názorné pomůcky ke snazšímu
pochopení učiva. V hodinách byli žáci vedeni k používání správné odborné terminolo gie.
Didaktická technika, která by rozvíjela představivost žáků a usnadňovala pochopení nového
učiva, nebyla využita. Učitelé poskytovali většinou sumativní hodnocení okamžitýc h
výkonů žáků, formativní hodnocení vzhledem k naplňování cílů vzdělávání, které by byly
vztaženy k pokroku žáků v učení, bylo zaznamenáno ojediněle. Hodiny většinou formálně
zhodnotili pouze vyučující, jen v malé míře byli do zhodnocení vzdělávacího pokroku
zapojeni také někteří žáci.
Výuka ve středním vzdělávání byla většinou promyšlená. Učitelé volili zpravidla kombinaci
frontální výuky se samostatnou prací, v hodinách volitelných seminářů převažovala forma
skupinové práce. Stejně jako v základním vzdělávání byly cíle hodin často zaměňovány za
téma. Oproti základnímu vzdělávání byla lépe rozvíjena postojová složka cíle, zejména
v hodinách výchov a volitelných seminářů. V některých hodinách se učitelům dařilo vytvářet
podněty a aktivní byli především žáci. V těchto hodinách vyžadovali vyučující obsahově
náročnější komunikaci a podporovali kritické myšlení. Velmi dobrá práce s chybou byla
zaznamenána např. v hodinách cizích jazyků nebo matematiky, kdy učitelé nebyli jedinými


                                            4/10
garanty správnosti, ale vedli žáky k hledání příčin a k odstranění chyb, což vedlo k rozvoji
nejen jazykové a matematické gramotnosti ale i k rozvoji jejich argumentačních dovedností.
V hodinách panovala příjemná pracovní atmosféra. Vyučující pracovali s učebnicemi nebo
pracovními listy, didaktická technika byla použita jen výjimečně. Obdobně jako v základním
vzdělávání nebyla sledována diferenciace práce vzhledem k různým vzdělávacím potřebám
žáků. Zaznamenáno nebylo také využití názorných nebo kompenzačních pomůcek pro žáky
se speciálními vzdělávacími potřebami, přestože by to v některých případech bylo žádoucí.
Učitelé často nevyhodnocovali cíle hodin, do hodnocení nezapojili žáky, ani nevyužili
sebehodnocení nebo vzájemného hodnocení, které by bylo vztaženo ke vzdělávac ímu
pokroku žáků.
Průběh zájmového vzdělávání byl sledován při odpoledních činnostech. Účastníci sami
volili mezi odpočinkem při čtení pohádky spojené s řízeným rozhovorem, který směřoval
k rozvoji čtenářské gramotnosti, komunikativních a sociálních dovedností a kreativní
činností spojenou s vyráběním z papíru se zimní tematikou rozvíjející jemnou motoriku a
fantazii. V případě příznivého počasí byla po obědě zařazena vycházka do okolí školy, kde
se účastníci věnovali pohybovým hrám či jiným činnostem dle vlastního výběru.
Vychovatelky komunikovaly s účastníky s respektem a zdvořile, účastníci dodržovali
nastavená pravidla.


                          Hodnocení výsledků vzdělávání

Učitelé systematicky ověřují průběžné výsledky vzdělávání jednotlivých žáků a
zaznamenávají jejich posun ve vzdělávání. Škola eviduje nízký počet neprospívajících žáků.
V předchozím školním roce v základní škole prospěli všichni žáci, ve střední škole
neprospěli čtyři žáci. Různorodý charakter průběžného hodnocení (klasifikace, procentuální
hodnocení, váha známek apod.) je součástí pravidel pro hodnocení výsledků vzdělává ní
žáků. Objektivitu vlastního hodnocení výsledků vzdělávání si škola ověřuje externími
nástroji hodnocení, při kterých žáci zpravidla dosahují příznivých výsledků. Jedním
z důležitých ukazatelů toho, že žáci střední školy dosahují požadovaných výstupů, jsou
výsledky maturitních zkoušek. Hrubá neúspěšnost v posledních dvou letech (2022 a 2023)
ve společné části maturitní zkoušky (tj. podíl počtu žáků, kteří zkoušku nekonali nebo v ní
nebyli úspěšní ku počtu žáků přihlášených ke zkoušce) činila 5,9 % resp. 5,6 %. Ve srovnání
s hrubou neúspěšností žáků ve stejném oboru vzdělání (1,5 % resp. 1,3 %) má škola mírně
horší výsledky. Všichni žáci, kteří zkoušky konali, byli úspěšní. Dalším nástrojem, který
škola využívá, jsou srovnávací testy. Ty využívá zejména pro vlastní diagnostiku na základě
identifikovaných výkyvů ve výsledcích vzdělávání, v závěrečném ročníku základní školy a
nižšího stupně gymnázia v matematice a českém jazyce je škola využívá pravidelně.
Výsledky testování využívá škola pro zkvalitňování vzdělávání a promítají se např. do
využití disponibilní dotace ve vzdělávacích oblastech.
Výsledky zájmového vzdělávání žáků ve školní družině jsou průběžně sledovány.
Vychovatelky školní družiny vyhodnocují plnění cílů stanovených v ročních plánech
činnosti družiny, sledují vzdělávací pokrok jednotlivých účastníků a podporují jejich
úspěšnost.




                                           5/10
Od předchozí inspekční činnosti v roce 2017 došlo ke zlepšení v oblasti školního
poradenství. Kromě výchovného poradce a metodika prevence, kteří absolvova li
specializační studium, je součástí školního poradenského pracoviště také speciální pedagog.
jejich vývoj a nastavuje vhodnou formu podpory žákům s potřebou po Péči o žáky se
speciálními vzdělávacími potřebami koordinuje výchovný poradce spolu s třídními učiteli.
spravuje dokumentaci žáků, sleduje jejich vývoj a nastavuje vhodnou formu podpory žákům
s potřebou podpůrných opatření. Chybí však vyhodnocování práce se žáky, které by se
promítlo do průběhu vyučovacích hodin a které by vedlo ke zvýšení kvality vzdělávání. Pro
žáky ohrožené školní neúspěšností má škola vypracovanou obecnou strategii bez
konkrétních kroků. Opatření ke zlepšení individuálních výsledků vzdělávání žáků, kteří
nedosahují očekávaných výsledků, si stanovují jednotliví učitelé sami, případně ve
spolupráci s kolegy, kteří žáky v předmětech doučují.
Kariérové poradenství je pro žáky základní školy poskytováno v rámci výuky vzdělávac í
oblasti Člověk a svět práce, žákům střední školy formou individuálních konzultací s třídními
učiteli nebo vedením školy. Škola se snaží sledovat uplatnění a úspěšnost svých žáků
v dalším vzdělávání. Vzhledem k dlouhodobé úspěšnosti žáků při přijímání do oborů
s maturitní zkouškou a úspěšnosti žáků v terciárním vzdělávání nepřijímala škola význa mná
opatření ke změnám ve vzdělávání.
Vývoj sociálních vztahů ve třídě sledují třídní učitelé, závažnější odchylky konzultují se
školním metodikem prevence. Klima třídy je vyhodnocováno především v problematick ýc h
třídách. V oblasti chování žáků škola řeší zejména vztahové problémy spojené s postavením
žáků ve třídě nebo se začleněním nových žáků do stávajících kolektivů. Škola zatím
nepořádá adaptační aktivity, které by pomohly se zapojením nových žáků do kolektivů
šestých tříd nebo prvních ročníků gymnázia. Také třídnické hodiny nejsou využívá ny
k posílení sounáležitosti žáků s třídním kolektivem a vytváření bezpečného klimatu. Žáci
mají k dispozici schránku důvěry, kterou však téměř nevyužívají. Preventivní aktivity
zaměřené na rizikové chování žáků jsou realizovány vesměs ve spolupráci s externími
organizacemi, vlastní iniciativa školního metodika prevence při práci s klimatem tříd
probíhá neplánovaně, reaguje spíše na aktuálně vzniklé problémy.
Škola nevytvořila podmínky pro fungování žákovského parlamentu, který by aktivně
participoval na chodu školy, kdy by se žáci mohli podílet např. na tvorbě školních pravidel
nebo by přispívali k posilování jejich sounáležitosti se školou. Právo žáků zakládat
samosprávné orgány ve škole nebylo součástí školního řádu. V průběhu inspekční činnosti
přijala ředitelka školy opatření a toto právo zakotvila do školního řádu.
Rozvoj klíčových kompetencí žáků je podpořen jejich účastí v soutěžích a předmětových
olympiádách, škola vytváří vhodné podmínky pro aktivní zapojení co nejvyššího počtu žáků
do těchto aktivit. V minulém školním roce dosáhli žáci významných úspěchů v krajských
kolech v matematické, fyzikální olympiádě nebo v soutěži v anglickém jazyce.
Při naplňování cílů školního vzdělávacího programu škola spolupracuje se sociálními
partnery v rámci města Cheb, účastní se společenských a kulturních akcí pořádaných
městem. Při organizaci projektů využívá i pomoci bývalých žáků školy.




                                           6/10
                                         Závěry

Vývoj školy
– Škola částečně zlepšila materiální vybavení, odhlučnila některé učebny základní školy a
  zlepšila tak učební komfort pro žáky i učitele.
– Škola inovovala školní vzdělávací programy . V rámci podpory nadání nabízí nejen
  žákům gymnázia, ale také žákům na druhém stupni základní školy volitelné semináře.
Silné stránky
– Informace z interního a externího testování výsledků vzdělávání žáků využívá škola
  efektivně ke zkvalitňování vzdělávání. (5.1)
– Systematická motivace žáků k dosahování dobrých výsledků spolu s vytvářením
  heterogenních skupin v rámci volitelných předmětů podporuje u žáků spoluzodpovědno st
  za dosažené výsledky. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Škola nemá účinné kontrolní mechanismy v oblasti pedagogických procesů. Podpora
  nekvalifikovaných pedagogů není systematická a nepřispívá ke zvyšování kvality
  průběhu vzdělávání. (2.1)
– Ve sledovaném průběhu vyučovacích hodin chyběla diferenciace aktivit, která by
  odpovídala aktuálním potřebám žáků, především žáků se speciálními vzdělávac ími
  potřebami. (4.2)
– Hodnocení, sebehodnocení a vzájemné hodnocení žáků, které je vztaženo k pokroku žáků
  v učení a porozumění jejich učebním potřebám, bylo zaznamenáno jen výjimečně, stejně
  tak práce s cílem hodiny ve vztahu k jeho vyhodnocení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vedením školy stanovenému pedagogickému pracovníkovi určit kompetence a
  odpovědnosti pro vedení školní družiny. Tyto povinnosti zakotvit do stávajícího systému
  školy.
– Zaměřit se na zkvalitnění kontrolních a hodnoticích mechanismů, hospitační činnost
  zaměřit na průběh vzdělávání především na prvním stupni s cílem správného používá ní
  principů Hejného metody.
– Využívat závěry z hospitační činnosti vedení školy, případně metodických orgánů, pro
  další vzdělávání pedagogů, didaktickou podporu nekvalifikovaných pedagogickýc h
  pracovníků a na používání formativního hodnocení v souvislosti s dosažením cíle hodiny,
  na využití sebehodnocení a vzájemného hodnocení žáků.


                                           7/10
– Nastavit opatření ke snížení úrazovosti v tělesné výchově zejména při skupinovýc h
  sportech.
– Pracovat s kolektivy tříd, rozvíjet sociální a občanské dovednosti žáků, posílit úlohu
  třídních učitelů a třídnických hodin pro rozvoj funkčních vztahů mezi žáky.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb., o
poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina s účinností od 1. 9. 2005
 2.   Jmenování do funkce ředitelky školy z 25. 5. 1993 předsednictvem Sdružení
      příznivců Svobodné chebské školy
 3.   Výpis z rejstříku škol a školských zařízení z 24. 11. 2023
 4.   Dokumentace k bezpečnosti a ochraně zdraví vedená k datu inspekční činnosti
 5.   Dokumentace pedagogických pracovníků zejména doklady o nejvyšším dosaženém
      vzdělání zaměstnanců a osvědčení o jejich dalším vzdělávání
 6.   Dlouhodobý plán DVPP platný od 30. 8. 2023
 7.   Záznamy z pedagogických rad a provozních porad vedených ve školním roce
      2023/2024
 8.   Organizační řád školy, platný od 1. 9. 2019
 9.   Závěrečné zprávy o činnosti předmětových komisí ve školním roce 2022/2023
10.   Školní řád platný od 1. 10. 2020 školního roku 2020/2021
11.   Školní řád platný ve školním roce 2023/2024
12.   Hospitační záznamy vedené ve školním roce 2022/2023, 2023/2024 k datu inspekční
      činnosti
13.   Školní matrika vedená ve školním roce 2023/2024 k datu inspekční činnosti

                                            8/10
14.   Školní vzdělávací programy „ne pro školu, ale pro život se učíme“ čj. SCHS 136/23
      a 137/23 platné od 1.9. 2022 včetně aktualizací a dodatků pro školní rok 2023/2024
15.   Výroční zpráva o činnosti školy za školní rok 2022/2023
16.   Třídní knihy vedené ve školním roce 2023/2024 k datu inspekční činnosti
17.   Rozvrh hodin ve školním roce 2023/2024 k datu inspekční činnosti
18.   Školní vzdělávací program školní družiny platný od 15. 1. 2017
19.   Vnitřní řád školní družiny platný od 15. 1. 2018
20.   Celoroční plán činností školní družiny bez datace
21.   Dokumentace školního poradenského pracoviště vedená ve školním roce 2023/2024
      k datu inspekční činnosti
22.   Hodnocení výsledků externích testování realizované ve školním roce 2022/2023
23.   Dokumentace školy k výsledkům vzdělávání vedená ve školním roce 2022/2023
24.   Inspekční zpráva čj. ČŠIK-654/17-K z 20.12. 2017
25.   Zápis z jednání z 13. 12. 2023


                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Nováková, školní inspektorka, vedoucí inspekčního týmu
 Mgr. Martina Fenclová, školní inspektorka
 Mgr. Bc. Jana Kumpertová, MBA, školní inspektorka
 Ing. Eva Lorencová, školní inspektorka
 Mgr. Eva Tomková, školní inspektorka
 Bc. Věra Weberová, kontrolní pracovnice




                                           9/10
12. ledna 2024




                 10/10
