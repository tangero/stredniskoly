                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2677/22-A


Název                               Mateřská škola, základní škola a gymnázium
                                    sv. Augustina
Sídlo                               Hornokrčská 709, 140 00 Praha 4 - Krč
E-mail                              skola@skolasvatehoaugustina.cz
IČO                                 71341340
Identifikátor                       691003050
Právní forma                        Školská právnická osoba
Zastupující                         Mgr. P. Juan Provecho Lopéz, OSA
Zřizovatel                          Česká provincie řádu sv. Augustina
Místo inspekční činnosti            Hornokrčská 709, 140 00 Praha 4 - Krč
Termín inspekční činnosti           5. 10. 2022 − 10. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného mateřskou školou,
základní školou a střední školou podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.




2022/2023                                            1
                                    Charakteristika
Právnická osoba Mateřská škola, základní škola a gymnázium sv. Augustina (dále „škola“
či „instituce“) poskytuje ucelené vzdělávání dětem a žákům od 3 let věku až po maturitní
zkoušku. Škola je součástí celosvětové sítě augustiniánských škol, má vlastní výchovně-
vzdělávací program vycházející z principů augustiniánské pedagogiky.
Realizované školní vzdělávací programy pro jednotlivé stupně vzdělávání komplexně
propojují výuku v duchu křesťanských morálních a etických hodnot se všeobecným
zaměřením. Do výuky je zařazena ranní modlitba a předmět náboženství. Škola se profiluje
pestrou nabídkou cizích jazyků, v rámci předškolního vzdělávání a povinně od 1. stupně
základní školy je vyučován španělský a anglický jazyk, na gymnáziu latinský a čínský jazyk.
Od posledního inspekčního hodnocení v roce 2016 se zvýšila naplněnost školy včetně
rozšíření vzdělávací nabídky o čtyřleté gymnázium. K termínu inspekční činnosti se ve škole
vzdělávalo 319 dětí a žáků, z toho 48 v mateřské škole, 113 na prvním stupni a 77 na druhém
stupni základní školy a 81 žáků ve čtyřletém gymnáziu. Nejvyšší povolený počet dětí a žáků
ve škole je využit z 85 %. Na základní vzdělávání kontinuálně navazuje zájmové vzdělává ní
ve 3 odděleních školní družiny.


                         Hodnocení podmínek vzdělávání
Ředitel školy (dále „ředitel“) souběžně řídí mateřskou školu, základní školu a gymnázium.
Jednotlivé části školy jsou propojeny v oblasti prostorových, materiálních a částečně
i personálních podmínek. Ředitel působí ve své funkci od založení školy a efektivně využívá
své dlouholeté manažerské zkušenosti. Systematicky naplňuje reálně stanovenou koncepci
rozvoje školy, která vychází z velmi dobré znalosti prostředí instituce a odráží záměry
zřizovatele. Aktualizované priority a cíle vycházejí z výsledků vlastní analýzy školy, reagují
na aktuální celospolečenskou situaci a reflektují potřeby dětí, žáků i pedagogů. Ředitel klade
důraz na budování přátelského školního klimatu a partnerského přístupu všech aktérů
vzdělávání.
V nastaveném způsobu řízení školy došlo od poslední inspekční činnosti ke změně, vedení
školy bylo posíleno o pozice zástupkyň ředitele pro mateřskou školu, první a druhý stupeň
základní školy a gymnázium. Nastavená organizační struktura a delegování kompetencí však
nejsou zcela efektivní. Ředitel působí zároveň v roli třídního učitele a výchovného poradce,
tato kumulace funkcí však není zcela účelná, řediteli zbývá méně času na ostatní řídící
činnosti. Plynulému fungování školy napomáhá systém pravidelných porad, spolupráce
a sdílení pedagogických zkušeností mezi vyučujícími. Učitelům jsou vytvořeny podmínky
pro participaci na fungování instituce v rámci činnosti metodických sdružení
a předmětových komisí a prostřednictvím jednání pedagogické rady. Učitelé v rámci
metodických sdružení či předmětových komisí spolupracují zejména v oblasti
organizačního zajištění vzdělávacích aktivit a koncipování výuky, organizace projektů
a soutěží.
Plnění koncepčních záměrů vedení školy podporují dlouhodobě rozvíjené partnerské vztahy.
Stěžejními partnery jsou zákonní zástupci žáků, kteří jsou do života školy zapojeni díky
rozmanitým akcím, např. tzv. Školou rodičů či pravidelnými setkáními s rodiči i prarodiči
žáků. Rodiče podporují činnost školy i finančně, např. prostřednictvím zřízeného nadačního
fondu školy. Úzká spolupráce s augustiniánskými školami po celém světě, jejíž součástí jsou
studijní pobyty žáků gymnázia v partnerských školách ve Španělsku a Velké Británii,
i společně organizované aktivity přispívají k všestrannému rozvoji osobnosti žáka.



2022/2023                                     2
Kooperace s dalšími subjekty je efektivně využívána při realizaci školního vzdělávac ího
programu, primární prevence i k podpoře mimoškolní činnosti.
Vedení školy podporuje sounáležitost dětí a žáků s institucí a vzájemnou spolupráci všech
tří druhů škol, např. organizací tradičních akcí a společnou prezentací navenek. Průběžné
monitorování názorů žáků zprostředkovávají vedení školy školní parlament, třídní učitelé
nebo podle potřeby zařazovaná dotazníková šetření.
Kontrolní činnost vedení školy je prováděna kontinuálně v rámci každodenního chodu
instituce. Kvalita vzdělávacího procesu je monitorována hospitační činností ředitele. Oblast
řízení a evaluace kvality pedagogického procesu vyžaduje v některých aspektech zlepšení.
Vedení školy nevěnuje dostatečnou pozornost naplňování školního vzdělávacího programu
v některých předmětech (španělský jazyk, chemie). Hospitační činnost není systémově
nastavena a má podobu spíše průběžného monitoringu se zaměřením na výuku začínajíc íc h
učitelů nebo identifikované problémy. Z pedagogické dokumentace je zřejmé, že pro
zefektivnění vzdělávacích strategií na úrovni školy nebylo v dostatečné míře využito
systematické sdílení poznatků z hospitační činnosti např. v rámci pedagogické rady a jejich
cílené využívání k eliminaci některých nedostatků nebo k ověření posunu úrovně
pedagogické práce.
Personální podmínky umožňují naplňování školního vzdělávacího programu. Výchovně -
vzdělávací činnost zajišťuje stabilizovaný a téměř plně kvalifikovaný sbor 40
pedagogických pracovníků, včetně 2 asistentů pedagoga, podmínky odborné kvalifikace
splňuje 90 % pedagogů. Nekvalifikovanost učitelů neměla zásadní negativní dopad na
kvalitu výuky. Díky personální propojenosti základní školy a gymnázia někteří učitelé
působí současně na obou školách. Začínajícím učitelům je poskytována podpora
zkušenějšího pedagoga. Další vzdělávání pedagogických pracovníků koresponduje se
zaměřením školy, reaguje na aktuální potřeby a vnější okolnosti, např. proškolení učitelů ve
výukové platformě pro online výuku. Prioritou v dalším vzdělávání je doplnění předpokladů
odborné kvalifikace části vyučujících. V případě zjištěných závažných nedostatků v průběhu
výuky byla ředitelem přijata konkrétní personální opatření směřující ke zkvalit ně ní
vzdělávání (výměna učitele chemie).
Vícezdrojovým financováním a uvážlivým nakládáním se získanými prostředky se řediteli
daří zajistit plynulý chod školy, naplňovat školní vzdělávací programy a kultivovat školní
prostředí. Od poslední inspekční činnosti došlo ke zlepšení materiálních podmínek. Podle
stanovených priorit ředitel průběžně zkvalitňuje materiálně technické vybavení pro
vzdělávání a celkovou úpravu školního areálu. Škola má odpovídající zázemí kmenovýc h
i odborných učeben, většina je vybavena interaktivní tabulí či interaktivním panelem.
Oddělení školní družiny disponují samostatnými prostorami, což přispívá k efektivitě
zájmového vzdělávání.
Škola zajišťuje stravování pro děti a žáky ve školní jídelně-výdejně, včetně celodenního
pitného režimu. Poskytovaná strava je vyvážená, s dostatkem zeleniny a ovoce, podporuje
zdravou životosprávu dětí a žáků.


                          Hodnocení průběhu vzdělávání
Společným znakem vzdělávání na všech stupních školy je příznivá pracovní atmosféra
pozitivně ovlivňující výchovně vzdělávací proces. Pedagogové uplatňují k dětem a žákům
respektující přístup, ti většinou dodržují nastavená pravidla komunikace i chování.




2022/2023                                    3
Příjemná atmosféra ve třídách mateřské školy a komunitní prostředí vytváří příznivé
psychosociální zázemí pro vzdělávání. Společné ranní setkávání umožňuje navazová ní
vztahů mezi dětmi rozdílného věku i snazší adaptaci nově příchozích. Vzdělává ní
v jednotlivých třídách začíná posezením v kroužku a modlitbou, během nichž mají děti
prostor na samostatný mluvní projev a sdílení zážitků, posilují své sebeuvědomění, učí se
naslouchat a respektovat druhé. Pohybové aktivity jsou převážně realizovány v přiměřené
struktuře i dynamice, u nejstarších dětí však nebylo cvičení dostatečně náročné
a neobsahovalo pohybovou hru. Řízené činnosti vycházely z témat školního vzdělávac ího
programu a byly vedeny s ohledem na aktuální situaci ve třídě. Čtení pohádky a vyprávění
biblického příběhu byly vhodně doplněny názornými obrázky. Hudební aktivity byly
prokládány aktivizačními chvilkami (vytleskávání rytmu, hra na tělo, procvičení mluvide l),
které podpořily zájem a soustředění dětí. Učitelky kladly otevřené otázky a podněcovaly
společnou diskusi, nenásilně propojovaly nové poznatky s dřívějšími znalostmi
a praktickými dovednostmi dětí. Seznamování s anglickým a španělským jazykem bylo
zaměřené na osvojení slovní zásoby, která vychází z běžného života v mateřské škole. Při
výtvarných činnostech bylo patrné, že učitelky znají zásady grafomotorické prevence, při
jejich uplatňování však nepostupují systematicky a důsledně. Některé děti tak získávají
špatné návyky (nesprávné sezení, špatný úchop tužky).
Hodnocení jednotlivců ze strany učitelek bylo vždy popisné a konkrétní, méně bylo
využíváno vzájemného hodnocení a sebehodnocení. Při hygieně a oblékání byly děti vedeny
k samostatnosti. Od minulé inspekční činnosti přetrvává organizace stravování, která
nedostatečně podporuje samostatnost dětí při prostírání a servírování jídla a při využívá ní
pitného režimu v průběhu dne.
Většina sledovaných vyučovacích hodin v základní škole byla správně strukturová na
a organizována s velkým podílem vlastní aktivity žáků. V úvodu učitelé vhodně seznámili
žáky s tématem či cílem hodiny, účelně volili vhodnou motivaci ke vzbuzení zájmu
o probírané učivo. V převážné většině hospitovaných hodin dominovala činnost žáků. Ti
s pomocí učitelů odvozovali nové poznatky i ověřovali stanovené hypotézy, účinně tak byla
rozvíjena jejich kompetence k řešení problémů. Pedagogové volili vzdělávací aktivity
vzhledem ke stanoveným cílům, charakteru probíraného učiva i předpokladům žáků.
Vyučující efektivně zařazovali rozmanité formy a metody výuky, v části hodin uplatňova li
kooperativní metody, které podporovaly komunikaci a rozvíjely vzájemnou spolupráci žáků.
Důraz byl kladen na rovnoměrný rozvoj řečových dovedností, samostatného mluve né ho
i písemného projevu žáků či čtení s porozuměním. Vyučující podporovali rozvoj slovní
zásoby a využívání jazyka jako prostředku aktivní komunikace. Ve sledované výuce
anglického jazyka pedagogové cíleně rozvíjeli řečové dovednosti žáků, kladli důraz na
zvládnutí slovní zásoby a porozumění mluvenému projevu. Přiměřeným důrazem na
fonetickou složku komunikace byla účinně zvyšována kvalita cizojazyčného projevu žáků.
V matematickém vzdělávání byla na obou stupních realizována výuka převážně metodou
profesora Hejného. Použité metody a formy práce s žáky byly vhodně vyvážené, střídaly se
úlohy podporující rychlejší numeraci či využití již objevených postupů s procesy, při kterých
žáci matematizovali reálné situace a řešili problémy. Vyučující respektovali tempo práce
žáků, poskytovali jim prostor pro dotazy a individuální dopomoc, ale jen výjimeč ně
reflektovali individuální potřeby žáků s ohledem na jejich rozdílné vzdělávací předpoklady.
Při všech činnostech učitelé poskytovali žákům srozumitelnou zpětnou vazbu formativního
charakteru, což se pozitivně odráželo v motivaci a zapojení žáků do učení. V závěru
převážné většiny hospitovaných hodin bylo pedagogy prováděno shrnutí učiva. Potřebný
prostor pro zhodnocení splnění vzdělávacího cíle, sebehodnocení a vzájemné hodnocení
žáků však často chyběl. Učitelé tak v nedostatečné míře vedli žáky k objektivnímu posouzení


2022/2023                                    4
kvality vlastního výkonu či k hodnocení práce svých vrstevníků podle předem daných
kritérií, které by podpořilo jejich schopnost sebereflexe.
Kvalita práce asistentů pedagoga byla na vysoké úrovni. Po celou dobu sledované výuky
participovali při výuce, poskytovali efektivní pomoc nejen žákům se speciálními
vzdělávacími potřebami nebo odlišným mateřským jazykem, ale i ostatním žákům, kteří ji
potřebovali. V hodinách byla zřetelná předchozí společná příprava asistenta pedagoga
s učitelem na výuku.
Při vzdělávání i dalších aktivitách s žáky v základní škole i ve školní družině pedagogové
účelně podněcují žáky k pohybu i aktivní relaxaci (např. pravidelné přestávky venku), daří
se jim tak vyrovnávat deficit pohybu žáků z doby distanční výuky.
Zájmové vzdělávání ve školní družině vhodně navazuje na základní vzdělávání. Průběh
vzdělávání ve školní družině je založen na pestré a hravé činnosti umožňující smyslup lné
využití volného času. Jednotlivé aktivity (odpočinkové, relaxační aj.) jsou časově vyvážené,
vycházejí z individuálních potřeb a zájmu účastníků a efektivně rozvíjejí především jejich
sociální kompetence. Účastníci byli v průběhu vzdělávání účelně motivováni k jednotlivým
činnostem a průběžně pozitivně slovně hodnoceni.
Ve sledované výuce gymnázia převládaly zdařilé hodiny, které se vyznačovaly metodickou
propracovaností, účelností didaktických postupů a rovnoměrným zapojením žáků do výuky.
Společným rysem většiny hospitovaných hodin na gymnáziu byla pozitivní pracovní
atmosféra a partnerský přístup vyučujících k žákům. Žáci většinou respektovali nastavená
pravidla práce a komunikace s vyučujícími. Hodiny měly promyšlenou strukturu s jasným
stanovením cíle a tématu, byly organizačně dobře připraveny a zvládnuty. Stanovené
vzdělávací strategie rozvíjely vědomosti a dovednosti žáků, vhodně formovaly jejich postoje
a směřovaly k efektivní přípravě k maturitní zkoušce. Převažovala frontální výuka
s výraznější rolí učitele, doplněná řízeným rozhovorem a samostatnou prací žáků.
Kooperativní formy práce byly využity spíše v menší míře. Požadavky kladené na žáky byly
přiměřené, žáci měli potřebné množství času k pochopení a procvičení probírané látky.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Vyučující v dostatečné míře nevyužili výhody menšího počtu
žáků v hodinách cizích jazyků. Dominující postavení učitele, menší pestrost metod a střídání
činností vedla k pasivitě jednotlivců a nerovnoměrnému zapojení některých žáků do
vyučování. V některých hodinách nebyl vytvářen dostatečný prostor pro souvislejší mluve ný
projev žáků a v části hodin cizích jazyků nebyl cíleně podpořen rozvoj jejich interaktivníc h
řečových dovedností. Učitelé téměř nediferencovali zadávané úkoly s ohledem na žáky
s odlišnými individuálními možnostmi a schopnostmi i tempem práce. Pedagogové rovněž
jen v malé míře reflektovali potřeby nadaných žáků a žáků s větším zájmem o vyučovaný
předmět zařazováním rozšiřujícího učiva. V závěrečné fázi vyučovacích hodin převážná část
učitelů opomíjela shrnutí probraného učiva a vyhodnocení stanoveného vzdělávacího cíle.
Pedagogové rovněž většinou nevyužívali formativní funkci hodnocení, žáci byli jen
ojediněle vedeni k objektivnímu posouzení kvality práce svých vrstevníků a k sebereflexi
vlastního výkonu. Názornost výuky a smyslového vnímání žáků byly účelně podpořeny
častým uplatněním projekční a didaktické techniky, nebo přehledným grafickým zázname m
na tabuli.
Nastavený systém rozšiřujících vzdělávacích akcí účinně přispívá k všestrannému rozvoji
osobnosti žáků a k utváření jejich hodnotového rámce. Pravidelně zařazované aktivity
propojují teoretickou výuku s praxí a umožňují tak ověřovat naplňování klíčovýc h
kompetencí, např. zahraniční výjezdy, sportovní kurzy a projektové dny.



2022/2023                                    5
                          Hodnocení výsledků vzdělávání
Výsledky vzdělávání v mateřské škole jsou příznivé a odpovídají možnostem dětí vzhlede m
k jejich věku a schopnostem. S ohledem na začátek školního roku jsou děti ve většině
zadaptované, orientují se v nastavených pravidlech soužití ve třídě, postupně se zapojují do
kolektivu. Zvládají sebeobsluhu, uplatňují základní kulturní a hygienické návyky.
V průběhu vzdělávání jsou aktivní, dobře komunikují s učitelkou i vrstevníky, neostýchají
se vyjádřit svůj názor nebo položit otázku. Záznamy z pedagogické diagnostiky zachycují
aktuální stav rozvoje dítěte v jednotlivých oblastech, většinou však postrádají ucelenou
analýzu vzdělávacích pokroků a nestanovují konkrétní záměry pro další pedagogické
působení a cílenou individualizaci vzdělávání. Takto vedené záznamy snižují možnost
optimální podpory dětí zejména při přechodu do jiné třídy nebo při změně učitelk y.
K zjišťování a vyhodnocování individuálních, skupinových a celkových výsledků
základního vzdělávání škola průběžně využívá běžné interní nástroje. K ověřování
naplňování očekávaných výstupů školního vzdělávacího programu používá srovnávací
pololetní práce a částečně i komerční externí testování. Z analýzy výsledků externího
testování v českém jazyce a matematice vyplývá, že studijní potenciál žáků je využívá n
optimálně. Další informace o úrovni osvojených vědomostí a dovedností žáků získává
vedení školy také prostřednictvím úspěšnosti žáků v rámci přijímacího řízení na střední
školy, ve kterém byli úspěšní i žáci přecházející na víceletá gymnázia. V případě potřeby
škola nabízí konzultace či doučování. K přechodu předškolních dětí do primárního stupně
vzdělávání napomáhá kooperace s kmenovou základní školou (např. návštěvy první třídy,
besedy pro zákonné zástupce dětí, motivační hodnocení). Přechod žáků z prvního na druhý
stupeň je většinou plynulý, neprovázejí jej výrazné výkyvy v prospěchu.
Ke zjišťování dosažené úrovně vědomostí a znalostí žáků gymnázia škola používá
standardní hodnoticí nástroje i externí testování. Výsledky vzdělávání žáků byly ve
sledovaném období stabilní, období distančního vzdělávání se do nich negativně nepromítlo.
Celkové výsledky žáků dosahovaly velmi dobré úrovně. Více než třetina žáků prospěla
s vyznamenáním, neprospívající žáci se objevili pouze ve výjimečných případech. Počet
nehodnocených žáků je nízký a vztahuje se obvykle k prvnímu pololetí školního roku. Žáci
jsou motivováni k účasti na různých soutěžích, přehlídkách a projektech. V tomto školním
roce bude mít gymnázium své první maturanty.
Záznamy z pedagogických rad dokládají, že pedagogové výsledky žáků základní školy
i gymnázia periodicky sledují, avšak zcela chybí analýza příčiny neúspěchů a stanovení
systematických opatření pro zlepšování vzdělávacích výsledků žáků. Na sjednocování
kritérií náročnosti a podkladů pro hodnocení se nepodílejí ani metodické orgány.
Škola průběžně účinně identifikuje individuální potřeby žáků se speciálními vzdělávac ími
potřebami, odlišným mateřským jazykem i ohrožené školním neúspěchem. Podporu žáků
v základní škole zajišťuje formou prvotní pedagogické diagnostiky, individualizac í
(dopomoc prvního kroku, okamžitá zpětná vazba), výukou českého jazyka pro žáky
s odlišným mateřským jazykem. Na základě doporučení školských poradenských zaříze ní
jsou realizována další podpůrná opatření, např. předmět speciálně pedagogické péče, výuka
podle individuálních vzdělávacích plánů, podpora žáků školní psycholožkou a asistentka mi
pedagoga.
Nastavený systém poradenských služeb a primární prevence využívá výhody menší školy
a vychází z jasně identifikovaných potřeb žáků, např. adaptační proces při přechodu ze
základní školy, budování pozitivních školních vazeb, zvládnutí studijních požadavků
i včasné zachycení případných problémových projevů chování žáků. K těmto definova ným



2022/2023                                    6
prioritám účinně napomáhají systémově nastavené aktivity, které byly využity i při návratu
žáků k prezenční výuce, mj. seznamovací a sportovní kurzy, třídnické i sportovní dny,
exkurze. Průběžně realizovaná prevence sociálně patologických jevů vhodně propojuje
vzdělávací obsahy jednotlivých předmětů s tematicky zaměřenými besedami a školními
projekty. Vedení školy rovněž využívá anketní orientační průzkumy ve vybraných třídách,
které umožňují zacílit preventivní postupy na konkrétně identifikovaná rizika, např. projevy
psychických problémů žáků v kontextu on-line vzdělávání. Následně zaměřená pomoc
žákům, mj. přednášky s využitím externích odborníků, přispívá k pojmenování příčin,
případně nabízí možnosti jejich řešení. Škole se daří eliminovat rizikové chování žáků,
motivačně působí efekt pochval, které převažují nad uloženými kázeňskými opatřeními.
Ojedinělé případy přestupků v chování žáků jsou řešeny vedením školy ve spolupráci se
zákonnými zástupci žáků.


                                          Závěry
Vývoj školy
Od posledního inspekčního hodnocení v roce 2016 se zvýšila naplněnost školy, vzrostl počet
tříd i žáků. Škola se rozšířila o obor čtyřletého gymnázia, kde budou v letošním školním roce
maturovat první žáci.
Silné stránky
- příznivá vzdělávací atmosféra a vzájemně partnerský přístup učitelů, dětí a žáků
- rozvíjené partnerské vztahy přispívají k profilaci       školy a spolupráci s obdobně
  zaměřenými institucemi i širší veřejností
- pozornost věnovaná osobnostnímu rozvoji jednotlivých dětí a žáků, podpora otevřenosti
  a tolerance, hodnotové vzdělávání
Slabé stránky a/nebo příležitosti ke zlepšení
- méně efektivní kontrolní systém se negativně projevuje v oblasti pedagogického vedení
  školy, chybí využívání závěrů z vlastní hospitační činnosti ke zkvalitnění pedagogické
  práce
- nižší míra využívání aktivizačních metod a forem výuky i obsahově diferencova nýc h
  zadání s ohledem na různé vzdělávací předpoklady žáků a odlišné tempo jejich práce,
  včetně žáků nadaných, méně časté zapojení žáků do evaluačních aktivit nebo kriteriálního
  hodnocení
- chybí systematická analýza vzdělávacích výsledků dětí a žáků a práce s nimi v zájmu
  zkvalitnění vzdělávacího procesu


Doporučení pro zlepšení činnosti školy
-      efektivněji využívat mechanismy následné kontroly a zacílit hospitační činnost na
       konkrétně definované cíle s vyhodnocením pokroku pedagogických kompetencí učitele ,
       ve větší míře metodicky a didakticky podporovat některé vyučující a zaměřit další
       vzdělávání pedagogů na aktivizační metody a formy výuky a jejich postupnou
       implementaci do vyučování




    2022/2023                                 7
-      cíleně podporovat vzdělávací postupy aktivizující žáky, častěji využívat kooperativní
       formy práce i zadávání obsahově diferencovaných úkolů a více žáky zapojovat do
       evaluačních aktivit ve výuce
-      systematicky analyzovat vzdělávací výsledky jednotlivých dětí a žáků a pracovat s nimi
       v zájmu zkvalitnění vzdělávání



                Seznam dokladů, o které se inspekční zjištění opírají
    1.     Zřizovací listina školské právnické osoby Mateřská škola, základní škola
           a gymnázium sv. Augustina ze dne 21. 6. 2011, včetně dodatků z 24. 3. 2016
    2.     Jmenovací dekret ředitele školské právnické osoby Mateřská škola, základní škola
           a gymnázium sv. Augustina ze dne 21. 6. 2011, včetně dodatku z 16. 8. 2018
    3.     Školní vzdělávací program mateřské školy sv. Augustina „Všemi smysly, rozumem
           a srdcem“, platný od 1. 9. 2022
    4.     Školní vzdělávací program základní školy sv. Augustina „Všemi smysly, rozumem
           a srdcem“, platný od 1. 9. 2021
    5.     Školní vzdělávací program gymnázia sv. Augustina „Všemi smysly, rozumem
           a srdcem“, platný od 1. 9. 2019, včetně dodatku z 28. 8. 2020
    6.     Školní vzdělávací program základní školy sv. Augustina – školní družina, platný od
           1. 9. 2021
    7.     Výroční zpráva Mateřská škola, základní škola a gymnázium sv. Augustina za školní
           roky 2019/2020 a 2020/2021
    8.     Záznamy z jednání pedagogické rady, školní roky 2021/2022 a 2022/2023 k termínu
           inspekční činnosti
    9.     Třídní knihy ve školních letech 2021/2022 a 2022/2023 vedené k termínu inspekční
           činnosti
10.        Rozvrh vyučovacích hodin platný ve školním roce 2022/2023 k termínu inspekční
           činnosti
11.        Portfolio výchovného poradce a metodika prevence vedené k termínu inspekční
           činnosti
12.        Personální dokumentace pedagogických pracovníků vedená k termínu inspekční
           činnosti, vybraný vzorek
13.        Kniha úrazů vedená k termínu inspekční činnosti



                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.




    2022/2023                                   8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. et Bc. Lenka Rose, školní
 inspektorka, vedoucí inspekčního týmu

 Mgr. Iva Hlásenská, školní inspektorka

 Mgr. Iva Sovová, školní inspektorka

 Bc. Hana Vejdovská, kontrolní pracovnice




V Praze 7. 11. 2022


Podpis ředitele školy potvrzující převzetí inspekční zprávy


 Mgr. P. Juan Provecho Lopéz, OSA
 ředitel školy




2022/2023                                   9
