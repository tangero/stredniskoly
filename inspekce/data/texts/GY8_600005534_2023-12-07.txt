                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3583/23-A
                                      Sp. zn. ČŠIA-S-522/23-A


Název                               Gymnázium Jaroslava Heyrovského, Praha 5, Mezi
                                    Školami 2475
Sídlo                               Mezi Školami 2475, 158 00 Praha 5
E-mail                              reditel@gymjh.cz
IČO                                 60 446 234
Identifikátor                       600 005 534
Právní forma                        příspěvková organizace
Zastupující                         RNDr. Vilém Bauer
Zřizovatel                          Hlavní město Praha
Místo inspekční činnosti            Mezi Školami 2475, 158 00 Praha 5
Inspekční činnost na místě          7. 12. 2023 − 12. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium Jaroslava Heyrovského, Praha 5, Mezi Školami 2475 (dále také „škola“ nebo
„instituce“) poskytuje všeobecné gymnaziální vzdělávání v osmileté denní formě studia.
K profilaci absolventů účinně napomáhá rozmanité spektrum volitelných seminář ů
a rozšiřujících vzdělávacích aktivit. Škola disponuje kvalitním sportovním zázemím, včetně
plaveckého bazénu, které účinně přispívá k rozvoji pohybových dovedností žáků.
Od posledního inspekčního hodnocení v roce 2016 došlo k nárůstu počtu žáků i tříd.
K termínu inspekční činnosti se ve 24 třídách vzdělávalo 657 žáků. Nejvyšší povolený počet
žáků v oboru vzdělání (720) byl využit z 91 %. Škola je umístěna v sídlištní zástavbě. Dobrá
dopravní dostupnost umožňuje studium i žákům ze Středočeského kraje (čtvrtina žáků).
Gymnázium úspěšně rozvíjí dlouholetou vzdělávací tradici a má status fakultní školy
Matematicko-fyzikální fakulty UK, Přírodovědecké fakulty UK a Fakulty tělesné výchovy
a sportu UK.


                          Hodnocení podmínek vzdělávání
Ředitel školy (dále „ředitel“), který je se školou úzce spjat od jejího vzniku v roce 1994, ve
své řídicí práci zúročuje svou odbornost, dlouholeté manažerské dovednosti i pedagogické
zkušenosti. Systematicky naplňuje reálně stanovenou koncepci rozvoje školy, která vychází
z dobré znalosti prostředí instituce a odráží záměry zřizovatele. Aktualizované priority a cíle
vycházejí z výsledků vlastní analýzy školy, reagují na aktuální celospolečenskou situaci
a reflektují potřeby žáků i pedagogů. Ředitel má velmi dobrý přehled o fungování celé
instituce, klade důraz na budování přátelského školního klimatu.
Realizovaný způsob řízení odpovídá velikosti a podmínkám školy. Účelné přerozdělení
kompetencí na dva zástupce ředitele a další pedagogické pracovníky zajišťuje plynulé
fungování instituce. Učitelům jsou vytvořeny podmínky pro participaci na fungování školy
v rámci činnosti předmětových komisí a prostřednictvím jednání pedagogické rady.
Elektronický informační systém školy přispívá k účinnému přenosu informací mezi všemi
aktéry vzdělávání, zároveň slouží jako úložiště stěžejních dokumentů školy a databáze
elektronických výukových materiálů. Efektivnímu sdílení informací napomáhá rovněž
nastavený systém pravidelných porad. Pedagogové spolupracují v rámci předmětových
komisí či při realizaci vzdělávání formou četných rozvíjejících aktivit.
Vedení školy systematicky monitoruje a vyhodnocuje všechny oblasti pedagogickýc h
procesů. Účinným nástrojem pro zajištění kvality výuky je bohatá hospitační činnost, která
kromě vedení školy zahrnuje též hospitační činnost předsedů předmětových komisí
a vzájemné hospitace jednotlivých vyučujících. Vychází z předem stanovených priorit
a vyúsťuje v konkrétní doporučení ke zlepšení pedagogické práce.
Personální podmínky umožňují kvalitní naplňování školního vzdělávacího programu.
Výchovně vzdělávací činnost zajišťuje stabilizovaný a kvalifikovaný sbor 65 pedagogickýc h
pracovníků. Od poslední inspekční činnosti došlo ke změně na pozici zástupce ředitele.
Profesní růst učitelů je podporován v rámci dalšího vzdělávání pedagogických pracovníků,
které koresponduje s prioritami školy i současnými vzdělávacími trendy (např. rozvoj
digitálních kompetencí, využití umělé inteligence ve výuce, vzdělávání žáků s odlišným
mateřským jazykem), či prostřednictvím kooperace s vysokými školami a vzdělávac ími
instituty. Z hospitační činnosti inspekčního týmu je zřejmé, že se v některých případech
zcela nedaří získané poznatky uplatňovat ve výuce. Začínajícím pedagogům je poskytována
podpora uvádějících učitelů, vedoucích příslušných metodických orgánů i členů vedení
školy.
Ke kvalitnímu naplňování profilu absolventa přispívá úzká spolupráce instituce s četnými
sociálními partnery. Vedení školy podporuje sounáležitost žáků s gymnáziem, jejich aktivní
činnost se odráží mj. v utváření kultivovaného školního prostředí, při organizaci tradičníc h


                                             2/8
akcí i v zapojení do života školy prostřednictvím žákovské rady. Důležitými partnery
gymnázia jsou vedle zřizovatele rovněž zákonní zástupci žáků, kteří se do života školy
zapojují prostřednictvím grémia rodičů. Spolupráce se školami v České republice
i v zahraničí a účast v mezinárodních projektech umožňuje výměnu názorů i sdílení
zkušeností a přispívá k rozvoji jazykových kompetencí žáků. K podpoře nadaných žáků
a k obohacení výuky napomáhá spolupráce s vysokými školami a akademickými pracovišti.
Kooperace s dalšími subjekty je efektivně využívána při realizaci četných rozšiřujíc íc h
vzdělávacích aktivit.
Vícezdrojovým financováním a uvážlivým nakládáním se získanými prostředky se řediteli
daří zajistit plynulý chod školy, naplňovat školní vzdělávací program a kultivovat školní
prostředí. Od poslední inspekční činnosti došlo ke zlepšení materiálních podmínek.
Gymnázium disponuje odpovídajícím počtem kmenových i odborných učeben, vybavenýc h
moderními didaktickými pomůckami a multimediální technikou. Nadstandardní jsou
podmínky pro tělovýchovné i zájmové aktivity (plavecký bazén, víceúčelový atletický areál,
dvě tělocvičny, dvě tenisová hřiště, zasedací sál). Žákům jsou k dispozici odpočinkové zóny,
obsáhlá knihovna se studovnou, venkovní atrium. Stravování je zajištěno ve vlastní školní
jídelně v souladu se zdravým životním stylem. K zajištění bezpečnosti žáků a majetku
přispívá kamerový systém a vrátnice s personálním obsazením u vchodu do budovy.


                          Hodnocení průběhu vzdělávání
Koncepčně pojatý výchovně vzdělávací proces vede ke kvalitnímu naplňování profilu
absolventa. Cíleně zařazované rozšiřující vzdělávací aktivity realizované formou projektů,
exkurzí či kulturních událostí účinně propojují teoretické poznatky s praxí napříč
vzdělávacími oblastmi, rozvíjejí dovednosti a prakticky využitelné zkušenosti žáků
a všestranně rozvíjejí jejich osobnost.
Společným znakem sledovaných hodin byla příjemná pracovní atmosféra založená na
partnerském přístupu pedagogů i žáků s vzájemným respektem. Nastavená a dodržovaná
pravidla komunikace a chování a jednotný důsledný přístup učitelů přispívají k vytváření
a posilování pozitivních vztahů, žáci prokazují dobré studijní návyky. Ve výuce převládaly
zdařilé hodiny, které se vyznačovaly metodickou propracovaností, účelností zvolenýc h
didaktických postupů vzhledem k věkovým specifikům žáků nižšího a vyššího stupně
gymnázia. Hodiny měly promyšlenou strukturu s jasným stanovením cíle a tématu a byly
organizačně dobře připraveny. Učitelé aktualizovali probíraná témata a navazovali na osobní
zkušenosti žáků, propojovali učivo v širších souvislostech a efektivním uplatněním své
aprobace účelně rozvíjeli mezipředmětové vazby. Vyučující většinou zdařile využíva li
vysoký studijní potenciál žáků. Požadavky kladené na žáky byly přiměřené, žáci měli
potřebné množství času k pochopení a procvičení probírané látky. V průběhu hospitovanýc h
hodin prokazovali odpovídající úroveň znalostí a dovedností, samostatně interpretova li
myšlenky a vyvozovali závěry. Zvolené vzdělávací strategie podporovaly aplikaci
vědomostí a dovedností např. formou samostatných prezentací žáků, v hodinách českého
jazyka a literatury mluvními cvičeními či vlastní tvorbou úvodníku do školního časopisu.
Převažovala frontální výuka s výraznější rolí učitele, doplněná řízeným rozhovorem
a samostatnou prací žáků. Na nižším stupni gymnázia byly častěji uplatňovány kooperativní
činnosti, práce ve dvojici a skupinová práce, učitelé střídali pedagogické postupy a vhodnou
volbou aktivit podporovali motivaci žáků. Na vyšším stupni gymnázia bylo využívá no
vzájemné učení, pedagogové častěji zařazovali rozšiřující učivo pro žáky s větším zájmem
o vyučovaný předmět. Vhodně byla rovněž uplatňována práce s chybou, která vedla
k samostatnému zdůvodnění a aplikaci správného pracovního postupu.


                                            3/8
Učitelé efektivně využívali dělené hodiny českého jazyka a matematiky k procvičování
a ověřování probraného učiva, semináře v septimě a oktávě zaměřovali na přípravu
k maturitní zkoušce. Nedílnou součástí těchto vyučovacích hodin byla i systematická práce
s různými druhy textů. Nejen ve výuce přírodovědných předmětů byli žáci vedeni k hledání
souvislostí, k odvozování nových vztahů s využitím dosavadních znalostí včetně
interdisciplinárních přesahů, k poznávání přírodních zákonitostí a jejich využívání v běžném
životě. Funkčně zařazené experimenty sloužily k doložení předchozích tvrzení, účelně byla
využita interpretace záměrných pozorování pro odvození základních vztahů a pravidel žáky.
Využití forem činnostního učení, názorně demonstračních metod i didaktických pomůcek,
modelů a techniky zvyšovalo názornost a kvalitu sledovaného vzdělávání.
Účinnost výuky menší části hospitovaných hodin snižovaly některé méně zdařilé didaktické
postupy a dílčí metodické nedostatky. Dominující postavení učitele, menší pestrost
zvolených metod, převaha spíše transmisivního pojetí výuky založeného na činnostech
učitele a předávání hotových poznatků se projevily nerovnoměrným zapojením žáků do
vyučování, jednotvárností a nižší dynamikou výuky. V některých hodinách nebyl vytvářen
dostatečný prostor pro souvislejší mluvený projev žáků a v části hodin cizích jazyků nebyl
cíleně podpořen rozvoj jejich interaktivních řečových dovedností. Vyučující tak
v dostatečné míře nevyužili výhody menšího počtu žáků v hodinách cizích jazyků. V části
sledovaných hodin byly uplatněny didaktické postupy, které nedostatečně podporovaly
rozvoj digitálních kompetencí žáků a samostatného vyhledávání a kritického posuzování
informací žáky z různých informačních zdrojů podle definovaného zadání.
Učitelé jen v menší míře diferencovali zadávané úkoly s ohledem na žáky s odlišnými
individuálními možnostmi a schopnostmi i tempem práce. Výraznějš í časová či obsahová
diferenciace nebyla ve výuce příliš patrná. V části sledované výuky pedagogové jen v malé
míře reflektovali potřeby nadaných žáků a žáků s větším zájmem o vyučovaný předmět
zařazováním rozšiřujícího učiva. Učitelé nevedli žáky ke vzájemnému kriteriálnímu
hodnocení, a to ani v případech, které se v průběhu výuky přímo nabízely, např. zhodnocení
samostatných výstupů žáků při prezentaci. Žáci tak byli jen ojediněle vedeni k objektivnímu
posouzení kvality práce svých vrstevníků a k sebereflexi vlastního výkonu. Učitelé jen ve
výjimečných případech využívali formativní funkci hodnocení. Část sledovaných hodin
vykazovala ne zcela efektivní časové a organizační rozvržení činností. V závěru části
vyučovacích hodin nebyl rovněž vytvořen prostor pro shrnutí probraného učiva
a vyhodnocení splnění stanoveného vzdělávacího cíle učiteli ani žáky.


                          Hodnocení výsledků vzdělávání
Výsledky vzdělávání pozitivně ovlivňuje výběr z velkého počtu zájemců a úspěšnost
přijatých uchazečů v jednotné přijímací zkoušce i testu k ověření všeobecného rozhledu
(přijímáno je asi 20 % uchazečů).
Při sledování dosaženého rozvoje studijního potenciálu žáků i úrovně osvojených znalostí
jsou uplatňovány různé nástroje interní a externí evaluace, např. ústní a písemné ověřování,
čtvrtletní práce, prezentace, projektové výstupy, výběrová zjišťování ČŠI nebo mezinárod ní
certifikované zkoušky. Škola využívá jednotně nastavený systém kriteriálního hodnocení
podle charakteru vyučovacího předmětu a se stanovením hranice povinné účasti žáků ve
výuce. Zároveň ale vytváří i vhodné podmínky pro vzdělávání žáků podle jejich
identifikovaných potřeb, např. možnost zahraničního studia, poskytování individuálníc h
vzdělávacích strategií nebo úpravy docházky talentovaným sportovcům či žákům
s dlouhodobými zdravotními problémy. Individuální i celkové výsledky vzdělávání žáků


                                            4/8
jsou na úrovni školy systematicky vyhodnocovány a na základě prováděné evaluace jsou
realizována konkrétní opatření k zefektivnění hodnotících postupů, např. redukce četnosti
srovnávacích testů, i k prevenci školní neúspěšnosti, mj. posílení časové dotace matematik y
v oktávě, dělené hodiny, spektrum maturitních seminářů a cvičení, doučování a individuá lní
konzultace.
Z analýzy průběžných a celkových výsledků ve sledovaném období tří školních let je zřejmé,
že dosahovaly výborné úrovně. Od poslední inspekční činnosti vzrostl počet žáků
prospívajících s vyznamenáním (nárůst v průměru o 20 %), neprospívající se objevili pouze
výjimečně. Rovněž při přechodu z nižšího na vyšší gymnázium nedochází k výraznějš ím
prospěchovým výkyvům. Výsledky žáků s potřebou podpůrných opatření byly srovnatelné
s výsledky intaktních žáků (více než polovina prospěla s vyznamenáním).
S dosahovanými výsledky koresponduje také úspěšnost žáků nižšího i vyššího gymnázia ve
výběrovém zjišťování. Z externího hodnocení vyplývá, že žáci školy vykázali
v celorepublikovém srovnání ve všech sledovaných oblastech, např. v matematice, českém,
německém a španělském jazyce i v oblasti finanční a čtenářské gramotnosti, výborné
výsledky.
Kvalitativní rozvoj žáků dokládají také jejich velmi dobré výsledky při ukončování studia.
Ve sledovaném období posledních tří let všichni prvomaturanti prospěli, přibližně polovina
s vyznamenáním. Stabilně nadstandardních výsledků dosahují žáci ve společné časti
maturitní zkoušky z anglického jazyka. Přibližně třetina až polovina žáků pak maturuje
z matematiky. V této zkoušce obvykle dosahují odpovídající úspěšnosti, s výjimkou výkyvu
v roce 2023, kdy se výsledky pohybovaly pod republikovým průměrem. Nastavení profilo vé
části maturitní zkoušky (povinná písemná a ústní část nebo praktická zkouška) garantuje
vysokou úroveň vědomostí při ukončování osmiletého studia. Pozitivním zjištěním je
skutečnost, že od posledního inspekčního hodnocení vzrostla úspěšnost žáků v této části
zkoušky, výsledky profilové a společné části byly vyvážené. Systémová podpora jazykovýc h
kompetencí žáků se promítá i v podílu žáků nahrazujících profilovou část maturitní zkoušky
mezinárodním jazykovým certifikátem (ve sledovaném období získala více než polovina
žáků certifikát úrovně pokročilosti C1 – C2).
Gymnázium cíleně vytváří vhodné podmínky pro všestranný rozvoj osobnosti žáků a jejich
individuálních nebo skupinových zájmů, např. široké spektrum rozšiřujících vzdělávac íc h
aktivit, pobytové akce, zájmová sportovní a umělecká činnost. Žáci se ve vysokém počtu
zapojují do organizace tradičních i charitativních aktivit nebo reprezentují školu v četných
soutěžích a předmětových olympiádách na regionální, celostátní i mezinárodní úrovni, mj.
v programování a matematice. Motivační prostředí pro vzdělávání dotváří i množství
udělovaných pochval za výborné studijní výsledky i veřejně prospěšnou činnost, včetně
oceňování třídních kolektivů formou zážitkových akcí.
S vysokou mírou osvojených znalostí a dovedností žáků koresponduje rovněž jejich
úspěšnost při přijetí k terciárnímu vzdělávání. Přibližně polovina absolventů pokračuje ve
studiu na vysokých školách technického nebo přírodovědného zaměření. Úspěšnost
absolventů v navazujícím vzdělávání je vedením gymnázia dlouhodobě vyhodnocována.
Komplexní systém poradenských služeb vychází z úzké spolupráce členů školního
poradenského centra s vedením školy, třídními učiteli i ostatními pedagogy. Realizo va né
adaptační, podpůrné i preventivní postupy jsou funkční, např. adaptační a zážitkové kurzy,
příležitostné třídnické hodiny, a napomáhají k vyrovnání se s nároky gymnaziálního studia,
podpoře prosociálního chování žáků a včasnému zachycení případných nežádoucích projevů
chování. Průběžně realizovaná prevence sociálně patologických jevů efektivně využívá
podněty učitelů, vhodně propojuje vzdělávací obsahy jednotlivých předmětů s tematicky


                                            5/8
zaměřenými programy externích subjektů. Důležitou úlohu v předcházení negativníc h
projevů chování žáků představuje pestrá nabídka sportovních, zájmových a dalších
mimoškolních aktivit. Soustavným výchovným působením se škole daří eliminovat rizikové
chování žáků, o čemž ve sledovaném období svědčí nízký počet uložených kázeňských
opatření, ojedinělý výskyt snížené známky z chování, nízká průměrná absence na žáka,
téměř nulová neomluvená absence a vysoké procento žáků s uzavřenou klasifikací do 30. 6.
Ojedinělé projevy problémového chování jsou řešeny ve spolupráci se zákonnými zástupci
žáků a v souladu se stanovenými postupy.
Realizovaný systém péče o žáky s potřebou podpůrných opatření zahrnuje včasnou
identifikaci vzdělávacích potřeb, informovanost jednotlivých vyučujících o vzdělávac íc h
potřebách žáků, vypracování individuálních vzdělávacích plánů, aplikaci vhodných
výukových postupů, spolupráci se zákonnými zástupci i školskými poradenskými
zařízeními. Žákům s rizikem školního neúspěchu nabízí výchovná poradkyně potřebnou
pomoc např. při nastavení vhodného učebního stylu. Škola rovněž zajišťuje pro žáky
doučování, individuální pomoc pedagogů, konzultuje problém se zákonnými zástupci žáků.
Realizace kariérového poradenství umožňuje žákům optimální               volbu    vzdělává ní
prostřednictvím testů profesní orientace či besed s absolventy školy.


                                         Závěry
Vývoj školy
Od posledního inspekčního hodnocení v roce 2016 vzrostla naplněnost školy, zvýšil se počet
žáků a tříd. Proběhla personální změna na pozici zástupce ředitele. Škola si udržuje velmi
dobrou úroveň gymnaziálního vzdělávání i výborné výsledky. Vedení školy kontinuá lně
zlepšuje materiálně technické vybavení pro výuku, mimoškolní činnost a školské služby.
Silné stránky
– komplexní řízení školy ve všech oblastech (1.1)
– dlouhodobě výborné výsledky vzdělávání žáků v průběhu a při ukončování studia (5.2)
– motivující prostředí a soustavné oceňování žáků za aktivní práci a reprezentaci školy (5.3)
– systematický rozvoj osobnosti žáků prostřednictvím rozšiřujících vzdělávacích aktivit
  a podíl žáků na organizaci tradičních akcí školy (5.3)
– kvalitní sportovní zázemí vytváří optimální podmínky pro rozvoj pohybových dovedností
  žáků (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– menší míra obsahové a časové diferenciace výuky vzhledem k rozdílným vzdělávac ím
  potřebám žáků, nižší míra zapojení žáků do evaluačních aktivit při závěrečném shr nutí
  a využívání vzájemného kriteriálního hodnocení (4.3)
– menší míra podpory rozvoje digitálních kompetencí žáků, samostatného vyhledá vá ní
  a kritického posuzování informací žáky z různých informačních zdrojů (4.2)
– v části hodin vyučující v menší míře zařazovali aktivizující a kooperativní formy
  a metody práce, což vedlo k nerovnoměrnému zapojení žáků do výuky (4.2)


                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– ve větší míře zařazovat diferencované zadávání úkolů vzhledem k rozdílným
  vzdělávacím potřebám žáků, využívat zpětnovazební nástroje během výuky, zařazovat
  hodnocení žáků podle předem známých kritérií
– ve výuce více podporovat vzdělávací postupy zaměřené na samostatné vyhledá vá ní
  informací, kritické myšlení, podporovat rozvoj digitálních kompetencí žáků
– častěji zařazovat aktivizační metody a formy výuky podporující spoluúčast žáků na
  výchovně vzdělávacím procesu
– lépe dodržovat strukturu vyučovací hodiny a její efektivní časové a organizační rozvržení
  (efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle)
– metodicky podporovat část vyučujících, zaměřit hospitační činnost na sledování pokroku
  pedagogické práce
– vést žáky k souvislému ústnímu projevu nejen v hodinách cizích jazyků


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret ředitele školy s účinností od 1. 8. 1996
 2.   Zřizovací listina příspěvkové organizace Gymnázium Jaroslava Heyrovského, Praha
      5, Mezi Školami 2475 s účinností od 1. 6. 1994, změna 1. 10. 2020
 3.   Souhlas s využitím výjimky z nejvyššího povoleného počtu ve třídě, č.j. MHMP
      1133564/2023 ze dne 1. 6. 2023
 4.   Školní vzdělávací program Gymnázium Jaroslava Heyrovského, denní forma
      vzdělávání, platný od 1. 9. 2009, poslední aktualizace k 1. 9. 2023
 5.   Školní řád Gymnázia Jaroslava Heyrovského s účinností od 17. 10. 2022
 6.   Výroční zprávy o činnosti školy za školní roky 2021/2022 a 2022/2023
 7.   Výběr ze školní matriky vedené k termínu inspekční činnosti
 8.   Výběr třídních knih ve školních letech 2022/2023 a 2023/2024 vedených k termínu
      inspekční činnosti
 9.   Rozvrh vyučovacích hodin ve školním roce 2023/2024
10.   Výběr z personální dokumentace pedagogických pracovníků vedené k termínu
      inspekční činnosti


                                            7/8
11.   Záznamy z jednání pedagogické rady a předmětových komisí, školní roky 2022/2023
      a 2023/2024 vedené k termínu inspekční činnosti
12.   Portfolio výchovného poradenství a primární prevence, školní roky 2022/2023
      a 2023/2024 vedené k termínu inspekční činnosti
13.   Účetní závěrka za rok 2022


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. et Bc. Lenka Rose, školní inspektorka, vedoucí inspekčního týmu
 Mgr. Petra Stoklasová, školní inspektorka
 Mgr. Hana Šinská, školní inspektorka
 Ing. Ivana Černá, kontrolní pracovnice


8. 1. 2024




                                          8/8
