                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-793/22-Z


Název                               Obchodní akademie, Vyšší odborná škola a Jazyková
                                    škola s právem státní jazykové zkoušky Uherské
                                    Hradiště
Sídlo                               Nádražní 22, 686 01 Uherské Hradiště
E-mail                              durdak@oauh.cz
IČ                                  60371731
Identifikátor                       600015513
Právní forma                        Příspěvková organizace
Zastupující                         Ing. Jiří Durďák
Zřizovatel                          Zlínský kraj
Místo inspekční činnosti            Nádražní 22, 686 01 Uherské Hradiště
Termín inspekční činnosti           9. 6. – 10. 6., 13. 6. a 15. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední a vyšší
odborné škole podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, za období od poslední inspekční činnosti.




2021/2022
                                    Charakteristika
Zřizovatelem právnické osoby Obchodní akademie, Vyšší odborná škola a Jazyková škola
s právem státní jazykové zkoušky Uherské Hradiště je Zlínský kraj. Právnická osoba
vykonává činnost střední školy, vyšší odborné školy a jazykové školy (dále „škola“). Ve
školním roce 2021/2022 výuka probíhala ve 3 oborech vzdělání realizovaných denní formou
studia, ve čtyřletém maturitním oboru vzdělání 18-20-M/01 Informační technologie a 63-
41-M/02 Obchodní akademie a ve tříletém oboru vzdělání 68-41-N/03 Ekonomicko-prá vní
činnost ve vyšší odborné škole. Ve škole se vzdělávalo 474 žáků a 57 studentů. Škola
identifikovala 23 žáků se speciálními vzdělávacími potřebami (dále „SVP“), jednalo se
o žáky s přiznaným 1. až 3. stupněm podpůrného opatření, pět žáků bylo vzděláváno podle
individuálního vzdělávacího plánu.
Služby školního stravování jsou pro žáky a studenty poskytovány jinou střední školou ve
městě.


                         Hodnocení podmínek vzdělávání
 Koncepce školy je promyšlená, aktualizovaná a průběžně vyhodnocovaná. Na základě
vlastních analýz a pravidelných ročních hodnocení činnosti školy byly vhodně rozpracovány
zásadní oblasti koncepčního plánování zaměřené na vize a cíle, výchovu a vzdělávání, oblast
personální, ekonomické a materiální podmínky a na řízení a vnější vztahy. Koncepce
vychází z celostátních a regionálních strategických dokumentů vzdělávací politiky a je
rozpracována do mnoha konkrétních akčních programů, které jsou postupně naplňovány. Na
průběžné inovaci koncepce se cíleně podíleli kromě ředitele školy také jeho zástupci,
předsedové předmětových sekcí a externí spolupracovníci. Své podněty do ní vnášeli také
zákonní zástupci prostřednictvím školské rady. Partnerem vedení školy byla i žákovská rada,
která řediteli školy poskytovala přínosné náměty a připomínky vedoucí ke zkvalitnění chodu
školy. Postupně se úspěšně daří modernizovat podmínky ke vzdělávání, podporovat odborný
růst pedagogů, navazovat optimální vztahy s vnějšími partnery a rozvíjet karierové
poradenství. Méně úspěšně byly naplňovány cíle v oblasti výchovně vzdělávací a v oblasti
řízení. Průběžně tak dochází ke zlepšování podmínek pro vzdělávání.
K realizaci koncepčních záměrů a zkvalitnění své činnosti škola efektivně využívá
spolupráci se sociálními a profesními partnery. Výsledky partnerství se také promítají do
promyšlené pravidelné inovace školních vzdělávacích programů, do nichž jsou aktuálně
zapracovávány nejnovější poznatky z oblasti informatiky a ekonomiky. Externí partneři jsou
cíleně zapojováni do aktivit organizovaných školou, prostřednictvím kterých si žáci na
základě praktických příkladů rozšiřují poznatky z oblasti podnikání, průmyslu, inovačníc h
procesů a státní správy. Organizace odborné praxe žáků i studentů na smluvních pracovištíc h
v České republice je založena na iniciativě žáků, stabilních partnerských vztazích s firma mi,
institucemi a zástupci státní správy v regionech a na dobře fungujících zpětnovazeb níc h
mechanismech školy. K zefektivnění organizace a průběhu odborných praxí žáků i studentů
školy výrazně přispělo zavedení pedagogy vytvořené aplikace, kterou využívá mnoho
externích partnerů. Realizované aktivity účelně podporují rozvoj odbornosti žáků a studentů
a jejich sociální a komunikační dovednosti.
Systém řízení školy, který vychází z delegování kompetencí na jednotlivé zástupce ředitele,
z transparentních pravidel a z jasně vymezených úkolů, umožňuje otevřenou komunikac i
členů vedení se všemi účastníky pedagogického procesu. Nastavení kontrolního
a hospitačního systému, který přenáší značnou míru kompetencí na předsedy předmětových
sekcí, neumožňuje řediteli školy a jeho zástupcům dostatečně reflektovat vzdělávací proces,



2021/2022                                     2
přijímat vhodná opatření ke zlepšení jeho kvality a poté tato opatření důsledně
vyhodnocovat.
Vzdělávání probíhalo podle školních vzdělávacích programů (dále „ŠVP“) a akreditované ho
vzdělávacího programu, se kterými vedení školy a vyučující aktivně pracují, četnými
odbornými podněty pravidelně přispívají také externí partneři. Vyučující odborných
předmětů důsledně aktualizují probírané učivo v souladu s novinkami ve vzdělávac íc h
oblastech. Škola v náležitém rozsahu a vhodnou formou informovala o oborech
vzdělání, podmínkách studia, organizaci přijímacího řízení a kritériích přijetí. Při přijímá ní
žáků a studentů byl respektován rovný přístup ke vzdělávání všech uchazečů o studium.
Pedagogický sbor je stabilizovaný, účelně složený z odborně kvalifikovaných pedagogů
s cílem maximálního zabezpečení odborně vedené výuky. Další vzdělávání pedagogů bylo
zaměřeno na rozvoj jejich odborností a dovedností k využívání informačních technologií ve
výuce, pouze individuálně se zaměřovalo na aktivizační metody a formy výuky a formativní
hodnocení.
Finanční situace školy je dlouhodobě příznivá, využitím vícezdrojového financování došlo
ke zkvalitnění materiálních podmínek a rozšíření nabídky aktivit pro žáky, studenty i učitele.
Pro žáky a studenty byly prospěšné aktivity cíleně zaměřené na rozvoj jejich odborných
dovedností prostřednictvím odborníků z praxe, kariérové poradenství a podporu žáků
ohrožených školním neúspěchem. Kromě zlepšení technických podmínek se zvýšila úroveň
vybavení pro vzdělávání. Škola disponuje potřebným technickým zázemím, didaktickou
technikou umožňující účelně využívat moderní metody a formy ve výuce, což se částečně
projevilo ve výuce. Stavebními úpravami se zlepšily technické a bezpečnostní parametry
školy. Rekonstrukcí odborných učeben, počítačových sítí, pořízením moderních učebních
pomůcek a nejnovějších technologií si škola vytvořila podmínky pro inovaci výuky,
popularizaci odborného vzdělávání a zkvalitnění přípravy žáků a studentů pro jejich
uplatnění na reálném trhu práce.
Poradenské služby byly školou zajišťovány na dobré úrovni. Všem žákům byla poskytována
náležitá podpora v souladu s jejich potřebami a doporučeními vycházejícími od školských
poradenských zařízení. Výchovná poradkyně, metodička prevence společně s kariérovými
poradci a školní psycholožkou kromě systematické péče o žáky se SVP poskytovali také
vhodnou metodickou pomoc i pedagogům. Jednotlivé preventivní aktivity organizo va né
školou se účinně promítaly do konkrétních činností žáků ve výuce.
Prostředí školy je udržované, příjemné, jeho bezpečnost škola pravidelně vyhodnoc uje
a případná bezpečnostní rizika odstraňuje. Žákům a studentům jsou průběžně poskytovány
informace a poučení o bezpečném chování ve škole i na mimoškolních akcích.


                           Hodnocení průběhu vzdělávání
Výuka byla sledována ve všeobecně vzdělávacích a odborných předmětech v obou oborech
vzdělání ve střední škole a v jednom oboru vzdělání ve vyšší odborné škole.
Společným rysem hospitovaných hodin byla pozitivní pracovní atmosféra založená na
vzájemné důvěře a respektu. Vyučující přistupovali k žákům profesionálně, komuniko va li
s nimi vstřícně, jejich pokyny byly přiměřené a srozumitelné. Hodiny byly většinou vhodně
strukturované. Ve všech hodinách měli žáci dostatečný prostor pro komunikaci, nebáli se
dotazovat, v průběhu výuky dostávali zpětnou vazbu využitelnou k jejich dalšímu učení.
V některých hodinách se však učitelům nedařilo aktivizovat všechny žáky, což bylo dáno
užším spektrem metod a forem, menší mírou skupinové práce či práce ve dvojici a nízkou


2021/2022                                     3
mírou využití různých informačních zdrojů. V závěru sledovaných hodin zpravidla scházel
větší prostor pro společné zhodnocení naplnění cíle a učebního pokroku žáků. K posílení
názornosti výuky byly využívány vhodné učební pomůcky a ve velké míře byla účelně
použita didaktická technika. Na kladené dotazy žáci reagovali adekvátně a většinou
prokazovali odpovídající úroveň znalostí a dovedností vzhledem k požadovaným výstupům
školních vzdělávacích programů.
Sledované vyučovací hodiny českého jazyka a literatury a dějepisu měly rozdílnou kvalitu
a efektivitu vzdělávacího procesu. Zatímco polovina hospitovaných hodin byla organizač ně
i metodicky zvládnuta dobře, druhá polovina hodin byla sice připravená, ale na jejím
průběhu se negativně projevila nízká produktivita pracovních činností. V hodinách literatur y
žáci cíleně pracovali s literárním textem, který dokázali analyzovat a vyvodit závěry
vzhledem k historicko-společenskému kontextu doby. Uměli vyjádřit vlastní dojmy, pocity
a kreativně dotvářet otevřené otázky. Mezi využívanými formami a metodami práce
převládala méně efektivní frontální výuka doplněná kladením motivujících otázek
a doplněná samostatnou prací žáků. Chyběla větší míra skupinové práce či efektivní práce
ve dvojici, kde by žáci spolupracovali a posuzovali návrhy různých řešení. Za velmi zdařilé
lze označit projektové činnosti v hodině dějepisu a ruského jazyka, do nichž se zapojili
všichni žáci se značnou mírou entuziazmu.
Vyučovací hodiny jazyka anglického, německého a ruského byly z velké míry efektivně
vedeny v daných cizích jazycích a vhodně rozvíjely jazykovou gramotnost. Převládala
frontální forma výuky založená na přímé interakci učitele a žáků. Žáci v průběhu
vyučovacích hodin účelně pracovali buď samostatně anebo ve skupinách, důraz byl kladen
zejména na konverzaci v daných jazycích, přípravu k maturitní zkoušce a seznámení se
s reáliemi německy, anglicky a rusky mluvících zemí. V některých hodinách byly velmi
dobře využity dialogy mezi žáky k reálným situacím a vyhledávání informací z jiných
zdrojů. Do závěrů většiny vyučovacích hodin bylo také vhodně zakomponováno shrnutí
obsahu učiva, na kterém se podíleli jak jednotliví pedagogové, tak žáci. Méně bylo ale
využito aktivizujících metod a forem práce zvyšujících motivaci žáků k učení.
Výuka matematiky byla organizačně zvládnutá velmi dobře. Použité metody a formy výuky
byly zvoleny účelně, zejména v 1. ročníku dobře organizačně promyšlené a cílené
upevňování základních pojmů a matematických postupů se na její kvalitě projevily
pozitivně. V zeměpise byly do výuky vhodnou formou zařazeny metody a formy podněcujíc í
aktivity žáků. V hodině základů přírodních věd probíhala frontálně vedená výuka založená
na výkladu učitele doplněného řízeným rozhovorem se žáky, vzhledem k obsahu učiva a ke
schopnostem a možnostem žáků chybělo zařazování metod a forem podporujících zejména
jejich aktivní zapojení a učení vzájemné spolupráce.
Ve sledovaných hodinách tělesné výchovy byli žáci vhodně podněcováni k plnění
pohybových činností a většina z nich byla aktivních. Čas vyučovacích hodin byl využit bez
prodlev. Vhodně zvolené metody výuky včetně prezentace významu prováděných
pohybových činností podporovaly dosažení vzdělávacího cíle a poskytly vyučujíc ím
informaci o zvládnutí aktuálně probíraného obsahu učiva. K lepšímu zvládnutí konkrétních
pohybových aktivit rovněž napomáhala účelně poskytovaná zpětná vazba žákům v průběhu
vyučovacích hodin, včetně vhodného využití jejich chybovosti. Většina komunikace učitele
s žáky byla stručná, ti pokládali vhodné otázky a sdělovali své postřehy i s ohledem
k probíraným pohybovým činnostem.
Společným rysem výuky odborných předmětů bylo optimální propojení teoretických
poznatků s příklady a situacemi z praxe. Sledovaná výuka se cíleně zaměřovala na rozvoj
dovedností důležitých pro budoucí uplatnění žáků a směřovala k praktickému využití jejich


2021/2022                                    4
odborných kompetencí. Ve sledované výuce převažovala frontální výuka kombinovaná se
samostatnou prací žáků. Často docházelo ke komunikaci učitele pouze s některými žáky či
neadresně se třídou, což vedlo k nerovnoměrnému zapojení žáků do vyučování. Méně
příležitostí měli žáci ke vzájemné spolupráci a rozvinuté komunikaci. Žáci úspěšně
propojovali osvojené předmětové znalosti s poznatky z jiných vyučovacích předmětů.
V některých hodinách učitelé vedli žáky k účelnému vyhledávání informací z jiných zdrojů.
V závěrečné fázi hospitovaných hodin vyučující věnovali méně pozornosti shrnutí
probraného učiva a vyhodnocení práce žáků s ohledem na jejich dosažený pokrok.
Průběh vzdělávání studentů VOŠ byl sledován v rámci realizace zkoušek na konci letního
období. Zkouška z modulu Obchodní právo II probíhala písemnou formou, zkouška
z Anglického jazyka měla verbální podobu, v průběhu studenti na různých úrovníc h
prezentovali odborné téma, reagovali na aktuální odborné dotazy a vedli s vyučujíc í
rozhovory na dílčí podtémata. Ústní zkoušce z anglického jazyka předcházela přiměřeně
dlouhá písemná příprava žáků, v rámci které pracovali s vhodnými pracovními listy.
Pravidla pro konání zkoušek byla jasná a všichni zúčastnění s nimi byli seznámeni již
v průběhu studia. Obsah zkoušek korespondoval s požadavky na profil absolventa oboru.


                         Hodnocení výsledků vzdělávání
Škola sleduje úspěšnost žáků, jejich výsledky za jednotlivá klasifikační období pravidelně
vyhodnocuje na jednáních pedagogické rady a předmětových sekcí. Se získanými daty dále
pracuje, přijímá konkrétní návrhy ke zlepšení výsledků ve vzdělávání, zpětně však neprovádí
důsledné hodnocení účinnosti přijatých opatření. Průběžné hodnocení výsledků vzdělává ní
je předmětem jednání oborově zaměřených metodických orgánů a pedagogické rady,
v případě řešení závažnějších problémů jsou projednány na vedení školy, případně na
pracovních poradách. Škola poskytuje žákům průběžnou zpětnou vazbu a vhodně je
motivuje k dosahování jejich osobních studijních možností. Těm, kteří aktuálně nedosahují
v některé oblasti dobrých výsledků, poskytuje účinnou podporu a pomoc, kterou intenzivně
využívají především žáci maturitních tříd, méně již žáci nižších ročníků.
Vyučující využívají standardní evaluační nástroje založené na uplatňování různých forem
ústního a písemného zkoušení, na pozorování žáka a vyhodnocování projektových či
seminárních prací. Případné kázeňské problémy či školní neúspěch jsou neprodleně
projednávány se žáky, popř. s jejich zákonnými zástupci. Díky vhodně nastaveným
pravidlům pro hodnocení žáků a jejich důslednému uplatňování se škole daří úspěšně
předcházet vysoké či neomluvené absenci. Významným motivačním prvkem pro dosahování
lepších vzdělávacích výsledků je systém a četnost udělování pochval žákům, počet
neprospívajících žáků v průběhu studia se v posledních třech školních letech snížil na
minimum.
Škola se do externího testování žáků a studentů zapojovala v menší míře, prioritním
ukazatelem dosažené kvality vzdělání je úspěšnost žáků u maturitní zkoušky a studentů
u absolutoria. Pouze ve školním roce 2018/2019 dosáhli studenti 2. ročníků VOŠ
průměrných výsledků v oblasti informační gramotnosti a ve školním roce 2016/2017 žáci
3. ročníků střední školy dosáhli ve stejné oblasti také průměrných výsledků. Při srovnání
dosažených výsledků oborů Obchodní akademie a Informační technologie je patrné, že
velmi dobrých výsledků dosáhli žáci Obchodní akademie, kdežto u žáků oboru Informač ní
technologie byla úroveň dobrá. V porovnání se školami stejného typu bylo zjištěno, že
úspěšnost žáků u maturitní zkoušky je v oboru Obchodní akademie dlouhodobě mírně vyšší,
než je republikový průměr, v oboru Informační technologie byla za poslední 2 roky
úspěšnost pod republikovým průměrem ve společné i profilové části zkoušky. Uvedené


2021/2022                                   5
výsledky svědčí o tom, že škola důsledně nevyhodnocuje účinnost přijatých opatření u žáků
oboru Informační technologie.
Ve vyšší odborné škole dlouhodobě přetrvává fakt, že v průběhu studia zanechává část
studentů vzdělávání. Odchody ze vzdělávání se týkají převážně studentů 1. ročníku, ve
vyšších ročnících je jejich počet již stabilní. Snižováním počtu studentů během vzdělává ní
se vedení školy zabývá. Výsledky studentů při ukončování vyššího odborného vzdělává ní
v posledních třech letech byly na velmi dobré úrovni. Pouze ve školním roce 2018/2019
jeden studen absolutorium nesložil. Pozitivně lze hodnotit vzrůstající počet studentů, kteří
absolvují studium s prospěchem s vyznamenáním.
Při zpracování celkových výsledků vzdělávání žáků u maturitní zkoušky a studentů
u absolutoria škola výsledky pečlivě evidovala, sumarizovala, ale při jejich rozboru již
důsledně nesledovala příčiny jejich neúspěchu a úspěšnost nastavených opatření.
Při úpravě vzdělávání žáků se SVP škola plně respektovala doporučení školských
poradenských zařízení, s nimiž účelně spolupracovala a současně využívala vlastníc h
podpůrných opatření, jejichž dopady průběžně sledovala a účelně vyhodnocovala.
Škola se trvale zaměřuje na vytváření podmínek pro motivaci a zapojení žáků do řady aktivit
s pozitivním dopadem na získávání a rozvoj jejich odborných kompetencí. Žáci se
pravidelně zapojují do soutěží a olympiád, které jsou zaměřené na odborné dovednosti
a znalosti. Velký význam má i zapojení do středoškolské odborné činnosti a do soutěží
Programování a Ekonomický tým, ve kterých jsou žáci dlouhodobě úspěšní na krajské i na
celostátní úrovni.


                                         Závěry
Vývoj školy
- Zkvalitnění materiálních podmínek pro odborné vzdělávání a zařazování informač níc h
  technologií do výuky.
- Rozšíření služeb školního poradenského pracoviště o školního psychologa a kariérového
  poradce pro žáky a studenty, který účinně spolupracuje se dvěma nově ustanovenými
  koordinátory spolupráce školy se zaměstnavateli.
- Zefektivnění komunikace mezi školou a zástupci firem a institucí.
Silné stránky
-   Systematická práce vedení školy a pedagogů při inovaci obsahu učiva odborných
    předmětů oborů informační technologie a obchodní akademie v návaznosti na nejnovějš í
    poznatky a potřeby praxe.
-   Velmi dobrá spolupráce se sociálními partnery a firmami v regionu.
-   Dlouhodobé úspěchy žáků ve středoškolské odborné činnosti a v odborných soutěžích
    na krajské i celostátní úrovni.
Slabé stránky a/nebo příležitosti ke zlepšení
-   Nedostatečné nastavení kontrolního a hospitačního systému neumožňující vedení školy
    poskytovat pedagogům zpětnou vazbu k jejich výuce.
-   Méně časté zařazování aktivizačních metod a kooperačních činností, které žáky motivují
    k aktivní práci ve výuce.



2021/2022                                    6
-        Mnohé formální závěry hodin bez shrnutí učiva za aktivní účasti žáků a snahy získat
         informace o skutečné efektivitě výuky.
-        Nesystémová práce s výsledky vzdělávání a efektivitou přijímaných            opatření
         v souvislosti s nastaveným kontrolním a hospitačním systémem.
Doporučení pro zlepšení činnosti školy
- Nastavit kvalitní kontrolní a hospitační systém, který umožní poskytovat vyučujíc ím
  vhodnou zpětnou vazbu k efektivitě jejich výuky.
- Ve výuce se zaměřit na využití širšího spektra vzdělávacích aktivit, které motivují
  všechny žáky k aktivním činnostem.
- Ve struktuře vyučovacích hodin účelně pracovat s cílem, v závěru hodin ověřovat míru
  jeho naplnění za aktivní účasti žáků.
- Věnovat pozornost důslednému rozboru výsledků vzdělávání, následnému přijímá ní
  vhodných opatření a vyhodnocování jejich účinnosti.


                 Seznam dokladů, o které se inspekční zjištění opírají
    1.     Zřizovací listina Obchodní akademie a Vyšší odborná škola, Uherské Hradiště,
           Nádražní 22, čj.: 1174/2001/ŠK ze dne 12. 9. 2001 ve znění dodatků č. 1 až 7 ke
           dni 25. 6. 2018
    2.     Jmenování ředitele Obchodní akademie, Vyšší odborné školy a Jazykové školy
           s právem jazykové zkoušky Uherské Hradiště čj.: KUZL 28889/2018 s účinností od
           1. 8. 2018
    3.     Vzdělávací program 68-41-N/03 Ekonomicko-právní činnost, denní forma studia,
           udělení akreditace Č.j. MSMT-36425/2019-2 ze dne 12. 2. 2020 s platností
           od 1. září 2020 do 31. srpna 2026
           Školní vzdělávací program Informační technologie s platností od 1. 9. 2021,
           od 1. 9. 2020 a od 1. 9. 2019, počínaje 1. ročníkem
    4.     Školní vzdělávací program Obchodní akademie s platností od 1. 9. 2021, od 1. 9. 2020
           a od 1. 9. 2019, počínaje 1. ročníkem
    5.     Školní řád č. j.: OAUH/799/2015 ve znění aktualizace k 13. 10. 2020
    6.     Vize a mise školy ze dne 25. 8. 2021
    7.     Koncepce dalšího rozvoje organizace Obchodní akademie, Vyšší odborné školy
           a Jazykové školy s právem jazykové zkoušky Uherské Hradiště ze dne 22. 2. 2018
    8.     Školní akční plán rozvoje vzdělávání na období 2019 až 2022 (pro SŠ a VOŠ)
           Obchodní akademie, Vyšší odborné školy a Jazykové školy s právem jazykové
           zkoušky Uherské Hradiště
 9.        Plán VaV (výchovy a vzdělávání) na školní rok 2019/2020, 2020/2021 a 2021/2022
10.        Výroční zprávy o činnosti školy za školní rok 2018/2019, 2019/2020 a 2020/2021
11.        Zápisy z jednání pedagogické rady, porad vedení školy a předmětových sekcí ve
           školním roce 2020/2021 a 2021/2022 k datu inspekce
12.        Rozvrh hodin platný v době inspekční činnosti
13.        Třídní knihy a třídní výkazy vedené ve školním roce 2021/2022 k datu inspekce
           (vzorek)
14.        Záznamy z hospitační činnosti ve školním roce 2019/2020, 2020/2021 a 2021/2022
           k datu inspekce
15.        Hospitační činnost vedení školy ve školním roce 2021/2022


2021/2022                                        7
16.    Prospěchy žáků za 1. a 2. pololetí ve školním roce 2020/2021
17.    Výsledky maturitních zkoušek a absolutorií ve školním roce 2018/2019, 2019/2020
       a 2020/2021
18.    Dokumentace výchovného poradenství a prevence rizikového chování žáků
       ve školním roce 2021/2022 k datu inspekce
19.    Spisy žáků se speciálními vzdělávacími potřebami ve školním roce 2019/2020,
       2020/2021 a 2021/2022 k datu inspekce (vzorek)
20.    Kritéria pro přijetí na střední a vyšší odbornou školu na školní rok 2019/2020,
       2020/2021 a 2021/2022
21.    Spisy žáků a studentů přijatých a nepřijatých ke vzdělávání ve střední škole a vyšší
       odborné škole na školní rok 2019/2020, 2020/2021 a 2021/2022
22.    Plán dalšího vzdělávání pedagogických pracovníků ve školním roce 2021/2022
       včetně vyhodnocení uplynulých školních roků
23.    Doklady o dosaženém vzdělání pedagogických pracovníků ve školním roce
       2021/2022 k datu inspekce (vzorek)
24.    Dokumentace k zajištění podmínek bezpečnosti a zdraví žáků a studentů ve školním
       roce 2021/2022 k datu inspekce
25.    Podklady k vyhodnocení příjmů a výdajů školy za rok 2019 až 2022 k datu inspekční
       činnosti




2021/2022                                    8
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jana Zámečníková, školní                       Jana Zámečníková v. r.
 inspektorka, vedoucí inspekčního týmu
 Mgr. Radovan Zicháček, školní inspektor             Radovan Zicháček v. r.
 Ing. Zuzana Mücková, školní inspektorka              Zuzana Mücková v. r.
 Mgr. Zuzana Tydlačková, školní                      Zuzana Tydlačková v. r.
 inspektorka
 Ing. Ilona Ptáčková, školní inspektorka              Ilona Ptáčková v. r.
 Ing. Anna Zámečníková, kontrolní                    Anna Zámečníková v. r.
 pracovnice

Ve Zlíně 30. června 2022


Datum a podpis ředitele školy potvrzující projednání a převzetí inspekční zprávy


 Ing. Jiří Durďák,                                      Jiří Durďák v. r.
 ředitel školy

V Uherském Hradišti 4. července 2022




2021/2022                                     9
