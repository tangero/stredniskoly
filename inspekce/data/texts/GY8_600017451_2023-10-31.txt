                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2175/23-T
                                       Sp. zn. ČŠIT-S-420/23-T


Název                               Gymnázium, Ostrava-Hrabůvka,
                                    příspěvková organizace
Sídlo                               Františka Hajdy 1429/34, Hrabůvka, 700 30 Ostrava
E-mail                              kancelar@ghrabuvka.cz
IČO                                 00 842 745
Identifikátor                       600 017 451
Právní forma                        příspěvková organizace
Zastupující                         Mgr. Šárka Staníčková
Zřizovatel                          Moravskoslezský kraj
Místo inspekční činnosti            Františka Hajdy 1429, Ostrava
Inspekční činnost na místě          31. 10. 2023 − 3. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                  Charakteristika
Gymnázium, Ostrava-Hrabůvka, příspěvková organizace (dále „škola“) vykonává činnost
střední školy. Ve školním roce 2023/2024 střední škola vzdělává ve 20 třídách celkem 588
žáků, z toho v oboru vzdělání 79-41-K/41 Gymnázium (čtyřleté) 124 žáků, v oboru vzdělání
79-41-K/81 Gymnázium (osmileté) 464 žáků. K termínu inspekční činnosti evidovala škola
13 žáků se speciálními vzdělávacími potřebami. Tři žáci jsou vzdělávání podle
individuálního vzdělávacího plánu, dva na základě doporučení školského poradenského
zařízení a jednomu bylo povoleno vzdělávání podle individuálního vzdělávacího plánu
z jiných závažných důvodů.


                        Hodnocení podmínek vzdělávání
Ředitelka školy vykonává funkci od září 2011. Na organizaci a hodnocení vzdělávání se
společně s ní podílí dva zástupci. Vymezení kompetencí a povinností jednotlivýc h
pracovníků je účelné a odpovídá podmínkám a potřebám školy. Škola má funkčně zavedený
systém porad, pracovních schůzek a interní komunikace. Pro vzdělávání žáků a jejich
individualizovanou podporu v učení je optimálně využívána jednotná platforma z období
distanční výuky. Nastavený systém řízení, plánování a kontroly umožňuje efektivní
průběžné monitorování činnosti školy. Pro zkvalitňování činnosti školy jsou využívá ny
i závěry každoročně realizovaných dotazníkových šetření mezi zákonnými zástupci, které
jsou zaměřeny na materiální vybavení a oblast výuky. Zpracovaná koncepce rozvoje školy
vychází z vlastní analýzy aktuálního stavu, nastavené cíle jsou reálné a jejich postupné
naplňování se odráží v činnosti školy. V souladu s koncepcí školy byly upraveny školní
vzdělávací programy (dále „ŠVP“). Na základě zkušeností z období distančního vzdělává ní
došlo ve spolupráci s pedagogy k revizi obsahů učiva jednotlivých předmětů, ke změnám ve
výuce informatiky a rozšíření digitálních kompetencí napříč vyučovacími předměty. Učitelé
při realizaci výuky se školními vzdělávacími programy aktivně pracují. Naplňování ŠVP je
každoročně vyhodnocováno a jsou stanoveny cíle na aktuální školní rok. Ve školním roce
2023/2024 je prioritou práce s nadanými žáky a vzdělávání pedagogů v této oblasti.
Hospitační činnost je prováděna průběžně, pedagogům je poskytována zpětná vazba na
kvalitu výuky. Ve školním roce 2023/2024 je zaměřena mimo jiné i na vzdělávání žáků
s nadáním a žáků se speciálními vzdělávacími potřebami. Ředitelka vytváří podmínky pro
další vzdělávání pedagogických pracovníků, které je plánováno s ohledem na aktuální
potřeby školy a v dostatečné míře zohledňuje i potřeby a zájmy vyučujících. Získané
poznatky z absolvovaných akcí si vyučující předávají a jejich praktické zavádění do výuky
je sledováno např. garanty předmětových komisí. Spolupráce pedagogů je účelně zaměřena
na proces výuky, výsledky vzdělávání a záležitosti organizačního charakteru. Podle potřeby
jsou uplatňovány vzájemné hospitace k předávání pedagogických zkušeností. Škola aktivně
spolupracuje s různými organizacemi, institucemi a odborníky v oblasti prevence, práce
s žáky se speciálními vzdělávacími potřebami, charitativní činnosti a podpory nadaných
žáků. Učitelé matematiky se v rámci projektu Math Exercise for You podílí na vytvoření
elektronického portálu pro výuku matematiky v různých úrovních obtížnosti a jeho ověření
ve výuce.
Činnost školního poradenského pracoviště se systematicky zaměřuje na podporu žáků se
speciálními vzdělávacími potřebami, řešení výchovných a vzdělávacích obtíží, preventivní
i cílenou práci s třídními kolektivy. Žáci využívají možnost individuálních konzultac í
v osobnostní či vztahové problematice a k řešení nepříznivých životních situací. V rámci



                                           2/7
kariérového poradenství se žáci účastnili projektových aktivit určených pro žáky středních
škol (odborné workshopy i individuální konzultace s psychologem a dalšími odborníky).
Prostorové a materiální podmínky odpovídají potřebám realizovaných školních
vzdělávacích programů. Ředitelka jejich stav průběžně vyhodnocuje. Od poslední inspekční
činnosti bylo vybudováno školní hřiště a finanční prostředky získané z projektových aktivit
školy umožnily modernizaci jazykových učeben, posluchárny fyziky a laboratoře chemie,
pořízení IPadů a notebooků pro výuku. V průběhu inspekční činnosti byly učebny i jejich
vybavení účelně využívány. Žáci jsou pravidelně seznamováni s pravidly bezpečného
chování a ochrany zdraví při vzdělávání a souvisejících aktivitách. Vedení školy provádí
analýzu úrazovosti a přijímá potřebná opatření. Přesto je úrazovost žáků na zvýšené úrovni
a souvisí především s rozšířenou výukou tělesné výchovy na nižším stupni gymná zia
a nabízenými sportovními aktivitami všem žákům. Školní stravování je zajištěno
ve spolupráci se základní školou v docházkové vzdálenosti.


                          Hodnocení průběhu vzdělávání
Průběh vzdělávání byl sledován hospitacemi ve všech ročnících čtyřletého a osmileté ho
gymnázia napříč humanitními a přírodovědnými předměty i předměty výchovné ho
zaměření. Úroveň výuky byla v obou oborech vzdělání srovnatelná.
Vzdělávání probíhalo v pozitivní pracovní atmosféře se vzájemným respektem učitelů
i žáků. Ve sledované výuce bylo účelně uplatňováno široké spektrum metod a forem práce,
které umožňovaly rovnoměrné aktivní zapojení všech žáků do výuky. Ve vysoké míře byla
využívána práce ve dvojicích a skupinách přispívající k vzájemnému učení žáků, předávání
vlastních zkušeností a rozvíjení jejich dovednosti spolupracovat, komunikovat a plnit úkoly
v týmu. Žáci nebyli jen pasivními příjemci informací, byli podněcováni k vlastní iniciativě,
přemýšlení, samostatnému odvozování nových poznatků, k hledání řešení a formulac i
závěrů. Průběžně byly vytvářeny podmínky pro komunikaci mezi učitelem a žáky i mezi
žáky navzájem. Napříč sledovanou výukou byl vytvářen dostatečný prostor pro vyjádření
názorů, argumentaci, diskuzi. Prezentace nového učiva byla srozumitelná a navazovala na
již osvojené znalosti, byla vhodně propojena s reálnými situacemi, praktickými příklady
a vlastními zkušenostmi žáků. Potřebný prostor byl věnován procvičení a upevnění učiva.
Názornost a porozumění učební látce byly účinně podpořeny volenými pomůckami,
badatelsky orientovanou výukou, demonstračními i žákovskými pokusy, ve většině výuky
byly učiteli i žáky účelně využívány informační technologie.
Vzdělávací cíle nebyly zaměřeny jen na získání znalostí, dostatečná pozornost byla
věnována také rozvoji praktických dovedností žáků, efektivně byly využity i příležitosti pro
formování postojů žáků. Žáci pracovali s různými typy úloh včetně problémovýc h,
rozvíjejících kritické myšlení, logické myšlení, čtenářskou, matematickou i jazykovou
gramotnost. Žáci byli cíleně vedeni k práci s informacemi z různých typů zdrojů, při plnění
úkolů pracovali např. s učebními, literárními i autentickými texty, aplikacemi, zvukovými
záznamy, videoukázkami, online slovníky, internetovou jazykovou příručkou, grafy,
mapami. Doposud však škola dostatečně nevyužívá diferencované úkoly např. rozdílné ho
rozsahu nebo obtížnosti podle individuálních schopností žáků.
Dílčím nedostatkem sledované výuky bylo pouze sporadické stanovení konkrétních
vzdělávacích cílů pro žáky tak, aby bylo možné jejich následné efektivní vyhodnoce ní.
V závěru většiny vyučovacích hodin chyběl časový prostor pro shrnutí učiva, jeho
porozumění bylo sledováno spíše formálně bez možnosti opětovného vysvětle ní.
Sebehodnocení žáků jako součást ověření dosažení vzdělávacího cíle bylo zařazováno jen


                                            3/7
minimálně, nebyly využity příležitosti pro vzájemné hodnocení žáků. Pro efektivní
sebereflexi žáků chybělo stanovení předem známých kritérií.
Různorodá nabídka volitelných předmětů napříč humanitními i přírodovědnými obory
umožňuje žákům rozšiřovat znalosti a dovednosti v oblastech, ve kterých se chtějí profilo vat
podle svých zájmů, předpokládaného dalšího zaměření studia a odborné orientace.
Prostřednictvím kariérového poradenství je žákům nabízena pomoc při optimálním výběru
volitelného předmětu k podpoře efektivního rozvoje potenciálu žáků.
K všestrannému rozvoji žáků škola organizuje četné aktivity, které doplňují běžnou výuku,
prohlubují znalosti a dovednosti a přispívají k naplnění stanovených vzdělávacích cílů. Žáci
se účastní různých kurzů, besed, přednášek, kulturních a sportovních akcí, exkurzí
a poznávacích zájezdů.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocová ny
v pedagogických radách i předmětových komisích. Žáci školy dosahují v průběhu
vzdělávání velmi dobrých studijních výsledků. Ve školním roce 2022/2023 prospěli všichni
žáci, více než polovina s vyznamenáním. Ve srovnání se školním rokem 2020/2021 jsou
výsledky žáků vyrovnané. Žákům s případnými studijními obtížemi je poskytováno
individuální doučování a konzultace. Zákonní zástupci jsou o prospěchu žáků informo vá ni
prostřednictvím, elektronického informačního systému, na třídních schůzkách a případně při
osobních konzultacích s vyučujícími.
K objektivnímu posouzení výsledků vzdělávání se škola zapojuje do externího výběrového
zjišťování výsledků žáků, ve kterém dlouhodobě vykazuje výbornou úroveň. Zpětnou vazbu
na dosaženou úroveň poskytovaného vzdělávání získává škola rovněž z úspěšnosti žáků
u maturitní zkoušky a při přijímacím řízení k dalšímu studiu. Ve školních letech 2020/2021
a 2021/2022 vykazovali žáci při ukončování vzdělávání stoprocentní úspěšnost. Ve školním
roce 2022/2023 neprospěl jeden žák. Zjištěné výsledky jsou v příslušných předmětových
komisích analyzovány včetně identifikace problémových oblastí a neúspěšně řešených úloh.
Příčiny neúspěchu jsou rozebírány a jsou přijímána adekvátní opatření k dalšímu směřování
vzdělávacího procesu. V dalším studiu na vysokých školách pokračuje 98 % absolventů
školního roku 2022/2023.
Škole se daří identifikovat nadané žáky, koordinátorka nadání vytvořila jejich databázi
a zpracovala pro pedagogy manuál pro práci s těmito žáky. Žákům s nadáním je nabízena
možnost účasti na přednáškách, seminářích a workshopech organizovaných univerzita mi.
Pro žáky s hlubším zájmem o cizí jazyk škola zajišťuje přípravu na mezinárodní jazykovou
zkoušku. Škola navázala spolupráci se základními školami, jejichž žákům předávají nadaní
žáci přímo ve výuce své znalosti v anglického jazyce, biologii a fyzice. Žáci jsou motivo vá ni
k účasti ve středoškolské odborné činnosti, četných vědomostních olympiádách a různých
soutěžích s postupem a umístěním na předních místech v regionálních kolech. Úspěšně
reprezentují školu také na celostátní i na mezinárodní úrovni. K rozvoji nadání žáků, jejich
znalostí a praktických dovedností škola nabízí možnost zapojit se do činnosti kroužků
(robotického, programování, muzikálového, šachového, výtvarného, sportovních
a pěveckého sboru). V průběhu školní akce Setkání s historií se účastní přednášek
s odborníky z oboru historie a besed s pamětníky. Účast školy v programu
Twin School Ostrava-Petach Tikva umožnila žákům při výměnném pobytu v Izraeli
zdokonalit své jazykové dovednosti a poznávat kulturu jiné země.



                                             4/7
Škola realizuje různé preventivní aktivity v rámci Dne prevence a podle aktuálně zjištěnýc h
potřeb zařazuje cílené aktivity pro konkrétní skupiny žáků. Vhodná témata primární
prevence jsou v souladu se ŠVP začleňována také do výuky jednotlivých předmětů. Nové
třídní kolektivy se účastní adaptačních pobytů, žáci aktivně využívají anonymní schránku
důvěry i individuální rozhovory s pedagogy. Členové školního poradenského pracoviště
úzce spolupracují s pedagogy školy a podle potřeby s externími odborníky. V průběhu
školního roku jsou vytvářeny příležitosti pro setkávání a společné aktivity žáků různého
věku napříč ročníky. Žáci maturitních ročníků převzali patronát nad spolužáky primy
a realizují společné akce. Žáci jsou zapojováni do četných dobročinných sbírek,
charitativních aktivit, dárcovství krve a kostní dřeně.
Škola informuje o své činnosti prostřednictvím webových stránek, školních sociálních sítí,
pořádáním dne otevřených dveří, v regionálním tisku a televizi. Žáci prezentují školu na
veřejnosti při koncertech pěveckého sboru, vystoupení školního muzikálu a organizová ním
Dne poezie.


                                         Závěry
Vývoj školy
– Od poslední inspekční činnosti ve školním roce 2015/2016 byla zřízena funkce
  koordinátora nadání, škola navázala spolupráci se společností Mensa ČR a zapojila se do
  projektových aktivit zaměřených na zlepšení materiálních podmínek pro vzdělává ní,
  zvyšování matematických kompetencí žáků prostřednictvím interaktivních výukovýc h
  materiálů a na mobilitu žáků.
– Doporučení z minulé inspekční činnosti byla zohledněna částečně. Došlo k rozpracování
  individuálních plánů do jednotlivých předmětů. Zařazování sebehodnocení a vzájemné ho
  hodnocení žáků však doposud není přirozenou součástí výuky.

Silné stránky
– Pedagogové aktivně pracují se školními vzdělávacími programy, inovace reagují na
  aktuální potřeby školy, jejich plnění je pravidelně vyhodnocováno. (1.2)
– Volené vzdělávací strategie a zapojení žáků do školních a mimoškolních činností
  podporují jejich aktivitu, vzájemnou spolupráci a sociální i osobnostní rozvoj. (4.4)
– Cílená práce s výsledky vzdělávání se pozitivně promítá do úspěšnosti žáků v průběhu
  i při ukončování vzdělávání, v externím testování a v soutěžích. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Sebehodnocení a vzájemné hodnocení je ve výuce nadále uplatňováno jen ojediněle,
  účinnost zavedených opatření se doposud dostatečně neprojevila. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet v závěru hodin prostor pro sebereflexi žáků a zhodnocení jejich individuálního
  pokroku. Využívat příležitosti pro vzájemné hodnocení, nastavit hodnotící kritéria.


                                            5/7
– Zaměřit se na stanovení konkrétních výukových cílů a věnovat pozornost jejich
  vyhodnocení.
– Zařazovat ve větší míře do výuky diferencované úlohy podle individuálních schopností
  žáků.
– Věnovat zvýšenou pozornost prevenci úrazovosti žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Koncepce rozvoje školy 2020–2026 ze dne 25. 11. 2019
 3.   Výroční zpráva o činnosti školy za školní rok 2022/2023
 4.   Plán práce na školní rok 2023/2024 ze dne 31. 8. 2023 včetně plánu dalšího
      vzdělávání pedagogických pracovníků a plánu kontrolní činnosti
 5.   Záznamy z hospitační činnosti ve školním roce 2021/2022 a 2022/2023(vzorek)
 6.   Zápisy z porad ve školním roce 2022/2023 a 2023/2024
 7.   Zápisy z jednání předmětových komisí ve školním roce 2022/2023 a 2023/2024
 8.   Minimální preventivní program na školní rok 2023/2024 ze dne 31. 8. 2023, Školní
      preventivní strategie 2019–2023, Krizový plán školy
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Matrika školy vedená ve školním roce 2023/2024 (vzorek)
12.   Třídní knihy vedené ve školním roce 2023/2024 (vzorek)
13.   Výjimka z nejvyššího počtu žáků ve třídě ze dne 31. 8. 2022
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
15.   Smlouva o zabezpečení školního stravování vč. dodatků




                                          6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 PaedDr. Ivana Marková, Ph.D., školní inspektorka
 PhDr. Ing. Ivana Teichmannová, školní inspektorka
 Mgr. Petr Novotný, školní inspektor
 Ing. Klára Kudlíková, kontrolní pracovnice
 Bc. Ludmila Kubicová, kontrolní pracovnice
14. 11.2023




                                          7/7
