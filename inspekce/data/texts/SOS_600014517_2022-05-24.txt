                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-713/22-Z


Název                               Střední odborné učiliště Valašské Klobouky
Sídlo                               Brumovská 456, 766 01 Valašské Klobouky
E-mail                              podatelna@souvk.cz
IČ                                  00 054 771
Identifikátor                       600 014 517
Právní forma                        příspěvková organizace
Zastupující                         Mgr. Pavel Hrabina
Zřizovatel                          Zlínský kraj
Místo inspekční činnosti            Brumovská 456, 766 01 Valašské Klobouky
Termín inspekční činnosti           24. 5. 2022 − 27. 5. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Právnická osoba Střední odborné učiliště Valašské Klobouky vykonává činnost střední
školy, internátu, domova mládeže a školní jídelny (dále „škola“). Škola poskytovala v době
inspekce vzdělávání v 10 oborech vzdělání v denní formě vzdělávání, z toho ve 2
vyučovaných oborech vzdělání s maturitní zkouškou 68-43-M/01 Veřejnosprávní činnost
a 64-41-L/51 Podnikání, ve 4 vyučovaných oborech vzdělání s výučním listem 23-68-H/01


2021/2022
Mechanik opravář motorových vozidel, 36-67-H/01 Zedník, 41-55-H/01 Opravář
zemědělských strojů a 65-51-H/01 Kuchař-číšník, ve 4 vyučovaných oborech vzdělání 23-
51-E/01 Strojírenské práce, 36-57-E/01 Malířské a natěračské práce, 36-67-E/01 Zednické
práce, 65-51-E/01 Stravovací a ubytovací služby a 75-41-E/01 Pečovatelské služby pro žáky
vzdělávané podle § 16 odst. 9 školského zákona, které jsou ukončeny závěrečnou zkouškou.
Počet vzdělávajících se žáků ve sledovaném období mírně vzrostl. K datu inspekce se ve
škole vzdělávalo 198 žáků v 16 třídách a škola identifikovala 51 žáků se speciálními
vzdělávacími potřebami, kterým byla poskytována podpůrná opatření 1. až 4. stupně.
Dva žáci byli vzděláváni podle plánu pedagogické podpory, pro 1 žáka byl vypracován
individuální výchovný plán a podporu při vzdělávání poskytovali 2 asistenti pedagoga.
Internát i domov mládeže s kapacitou 25 a 45 lůžek jsou součástí areálu školy. Ubytovaným
žákům poskytují výchovně vzdělávací činnosti a zajišťují jim celodenní stravování.


                         Hodnocení podmínek vzdělávání
Ředitel školy v koncepci dalšího rozvoje školy účelně vymezil konkrétní oblasti, které
směřují ke zkvalitnění podmínek výchovy a vzdělávání. Zřízení neformálního poradního
týmu umožnilo řediteli školy operativní projednávání, plánování i průběžnou koordinaci
činností bezprostředně souvisejících s odpovědností jeho zástupců, ekonomického úseku
a předsedů předmětových komisí. V oblasti výchovně vzdělávací se dařilo zlepšit výsledky
vzdělávání cizích jazyků, klást důraz na poskytování podpůrných opatření žáků se
speciálními vzdělávacími potřebami, podporovat přívětivé školní klima a uplatňovat
individuální přístupu k žákům zejména při praktickém vyučování. Naopak přetrvává stav,
kdy je omluvená a neomluvená nepřítomnost žáků ve výuce jednou z hlavních příčin školní
neúspěšnosti i následných odchodů z poskytovaného vzdělávání. Škole se rovněž nedařilo
naplňování koncepčního záměru v podobě soustavné podpory využívání aktivizujíc íc h
forem a metod s cíleným vedením žáků k samostatnému vyhledávání informací s jejich
následnou interpretací.
Porady vedení školy, jednání pedagogické rady a následně i účelně zapojené předmětové
komise se zabývaly problémy zjištěnými v období vzdělávání distančním způsobem, což
škola využila při zavádění opatření usnadňujících návrat žáků k prezenční výuce. Nastavený
kontrolní systém umožňoval průběžné sledování výchovně vzdělávacího procesu, avšak
vedením školy realizovaná hospitační činnost nesledovala efektivitu použitých forem
a metod ve výuce.
Pedagogická rada plnila svou funkci poradního orgánu ředitele školy při pravidelné m
projednávání všech zásadních pedagogických dokumentů, opatření týkajících se vzdělává ní
a všech podstatných činností školy. Nově koncipované vlastní hodnocení školy za poslední
dva uzavřené školní roky přehledně monitoruje sledované oblasti, vytýčené cíle a využíva ná
kritéria. Škola prostřednictvím tohoto nástroje sice získala přehled dopadu jednotlivýc h
činností na chod celého subjektu, avšak bez pojmenování příčin zjištěných nedostatků
a s absencí volby účinných postupů, které umožní jejich eliminaci.
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí. Vzdělávání škola uskutečňuje podle školních vzdělávacích programů,
jejichž aktualizace reagují na potřeby vycházející ze změn rámcových vzdělávac íc h
programů oborů středního vzdělávání. Škola účelně upravila počet týdenních vyučovac íc h
hodin spolu s možností volitelných seminářů u předmětů spadajících do společné části
maturitní zkoušky dvouletého nástavbového oboru vzdělání Podnikání.


2021/2022                                   2
Oblast výchovného poradenství byla zajišťovány na dobré úrovni. Všichni poradenští
pracovníci ve spolupráci s dalšími pedagogy vedou žáky k vzájemnému respektování jak
v nových třídních kolektivech, tak mezi jednotlivci i napříč mezi žáky všech oborů a ročníků.
Dlouhodobě uplatňovaná preventivní strategie školy a jasně nastavený postup při prevenci
rizikového chování se pozitivně projevil zejména v prosociálním chování žáků školy, o čemž
svědčí příjemné školní klima. Dvěma cizincům poskytoval individuálně nastavený plán
pedagogické podpory zohlednění a vhodnou úpravu výuky českého jazyka. Ve spolupráci se
zákonnými zástupci byl dohodnut a efektivně plněn individuální výchovný plán konkrétního
žáka. Škole se však nedaří snižovat předčasné odchody žáků ze vzdělávání a elimino vat
záškoláctví především u žáků učebních oborů. Rovněž přetrvává vysoká omluvená absence
žáků jak v praktickém vyučování, zejména oboru vzdělání Zednické práce, Malířské
a natěračské práce a Zedník, tak v teoretickém vyučování obou oborů vzdělání s maturitní
zkouškou. Neuspokojivý stav neomluvené absence přetrvává u žáků jak v praktickém
vyučování, zejména oboru vzdělání Mechanik opravář motorových vozidel a Zedník, tak
v teoretickém vyučování oboru vzdělání Kuchař-číšník a Zedník.
Od předešlé inspekční činnosti se zvýšila odborná kvalifikovanost pedagogického sboru.
Nově příchozím a začínajícím pedagogům vedení školy poskytuje systematickou podporu.
Promyšlené plánování a realizace dalšího vzdělávání pedagogických pracovníků v souladu
s potřebami školy, profesním zájmem jednotlivých pedagogů a vzdělávací nabídkou přispívá
k naplňování koncepce dalšího rozvoje školy.
Vedení školy usiluje o postupnou modernizaci materiálně-technického zázemí vzdělává ní
s ohledem na technický vývoj ve vyučovaných oborech vzdělání i požadavky firem.
Zapojením do projektů podporujících praktické vyučování nebo jazykovou vybavenost žáků
škola zkvalitňuje podmínky pro realizaci školních vzdělávacích programů, modernizuje
a inovuje učební materiály na e-learningové platformě. Získání finančních prostředků
prostřednictvím projektů umožnilo pořízení kvalitních učebních pomůcek, přičemž
souběžná spolupráce s regionální automobilkou podpořila aktivní zapojení žáků do činností
prohlubujících jejich odborné vzdělání.
Stav materiálně-technických podmínek je pravidelně vyhodnocován a probíhá postupná
obnova všech součástí školy, v domově mládeže a internátu prozatím prošla dílčí obměnou
pouze malá část jejich vybavení. Škola posílila zajištění bezpečného prostředí kamerovým
systémem. Školní stravování je zajištěno vlastní školní jídelnou s možností výběru ze dvou
hlavních jídel při dodržení zásad zdravé výživy.
Domov mládeže i internát poskytují všem ubytovaným žákům vhodné prostory pro přípravu
na vyučování. Školní vzdělávací program obou školských ubytovacích zařízení sice účelně
rozpracovává výchovné a vzdělávací strategie v návaznosti na rozvoj klíčových kompetencí,
avšak konkretizace týdenního programu výchovné skupiny neobsahuje nabídku konkrétních
aktivit vytvářejících návyky k samostatnému učení a zkvalitňování přípravy na vyučová ní,
a to ani v případě neprospívajících žáků.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích předmětech (český jazyk
a literatura, český jazyk, literatura a umění, anglický jazyk, německý jazyk, dějepis,
matematika, fyzika, biologie, ekologie, informační a komunikační technologie, občanská
nauka a tělesná výchova), v odborných předmětech a v praktickém vyučování.
Ve všech sledovaných vyučovacích hodinách převažovala neformální a otevřená
komunikace mezi žáky a učiteli. Žáci měli možnost využívat své zkušenosti z reálného


2021/2022                                    3
života k uvedení odpovídajících příkladů, které vycházely z jejich znalostí a dovedností.
V menším rozsahu měli žáci možnost interpretovat informace získané z různých zdrojů.
Sporadicky se dařilo navodit u žáků cílenou diskusi k zadanému úkolu v rámci řešení
problému či cílené rozvíjení spolupráce při řešení učebních úloh. Žáci výjimeč ně
komentovali návrh řešení před zahájením, nebo průběh či výsledek své práce po jejím
skončení. Pouze ojediněle byl cíleně podporován rozvoj potenciálu jednotlivých žáků
možností výběru z učebních úloh odlišné kognitivní náročnosti. V teoretickém vyučování se
nedařilo zařazovat ve větším rozsahu promyšlené propojování poznatků z jiného předmětu
při řešení učebních úloh, které bezprostředně souvisejí se studijním zaměřením žáků.
Ve sledované výuce čtyřletého oboru vzdělání s maturitní zkouškou všechny hospitované
hodiny českého jazyka a dějepisu probíhaly v klidné a příjemné pracovní atmosféře. Hodiny
českého jazyka byly metodicky a didakticky výborně strukturovány a realizovány. Žáci
i vyučující účelně využívali digitální techniku, jejíž použití žáky motivovalo k aktivnímu
plnění úkolů. Využívané formy a metody napomáhaly žákům lépe pochopit, dostatečně si
upevnit a následně zopakovat probírané učivo. Žáci efektivně pracovali ve dvojicích
a skupinách, učili se vzájemně naslouchat a nalézat nejlepší řešení. Dokázali obhájit
a prezentovat výsledek společné práce. Aktivizační metody byly účelně doplněny o frontální
výuku, která však byla rozšířena o problémové otázky, na které žáci náležitě reagovali.
V hodinách dějepisu nebyla výuka dostatečně metodicky promyšlená, postrádala
smysluplnou strukturu, a tudíž neměla náležitý spád. Při některých činnostech nebyl
dostatečně patrný vzdělávací cíl a žáci řešené úkoly plnili s obtížemi. Pouhé předčítání
předem vypracovaných prezentací postrádalo bez následných pracovních aktivit větší
význam a nebylo pro žáky přínosné. Chyběla podpora výuky didaktickými pomůckami
a příhodnými materiálními zdroji. Výuka byla jednotvárná a žáky nepodněcovala k zájmu
o ni.
Všechny hodiny jazyka anglického a německého probíhaly v klidné pracovní atmosféře
a současně byly z didaktického hlediska dobře koncipovány. V rámci stanovených cílů byli
žáci optimálně vedeni především k prohlubování a rozvíjení znalostí i dovedností jak při
opakování probraného učiva, tak při vysvětlování nové učební látky. Dobře promyšle ná
i realizovaná výuka umožnila žákům aktivní komunikaci v daném jazyku. Navíc byla žákům
průběžně poskytována kvalitní zpětná vazba s příhodnou podporou a motivací ke svému
dalšímu učení.
Hodiny matematiky, biologie a ekologie byly organizačně zvládnuté dobře. Použité metody
a formy výuky byly ve většině hodin mimo realizaci skupinové práce zvoleny vhodně.
V biologii a ekologii byli žáci cíleně vedeni k dodržování správné terminologie, jejich
samostatné vyhledávání potřebných informací pomocí informačních zdrojů bylo účelné.
V matematice měli žáci dostatečný prostor pro komunikaci, nebáli se dotazovat a diskutovat
k probíranému učivu, avšak nebyli vedeni k samostatným činnostem, které by u nich
rozvíjely aplikaci stanovených matematických postupů. Úroveň znalostí a dovedností žáků
byla v souvislosti s požadavky na absolventa maturitního oboru vzdělání nízká.
Ve sledované výuce psychologie měli žáci dostatečný prostor pro komunikaci, který náležitě
využili. Na žáky byly kladeny přiměřené požadavky vycházející z jejich úrovně znalostí
a dovedností se současným poskytnutím zpětné vazby využitelné k jejich dalšímu učení.
Žáci byli velmi dobře vedeni ke kritickému myšlení s příkladným využitím
mezipředmětových vztahů. Taktéž vedení k objektivnímu hodnocení práce spolužáků
i k sebereflexi svých výkonů efektivně napomáhalo naplnění vzdělávacího cíle.
Ve sledované výuce práva a veřejné správy převažoval frontální způsob výuky za využití
řízeného rozhovoru a samostatné práce žáků s ojedinělým zařazením aktivizujících metod.


2021/2022                                   4
Účelné využití digitální techniky podporovalo lepší zapamatování si probíraného učiva žáky,
zejména v případě prezentace názorných ukázek. Naopak zapisování promítaného textu
do sešitů neumožňovalo jejich činorodé zapojení. Žáci byli sice vedeni k dodržování
odborné terminologie s náležitým využitím výstižných příkladů z praxe, které dokreslovaly
vhodné souvislosti s reálnými situacemi, avšak bez využití efektivního individualizova né ho
přístupu podněcujícího a motivujícího žáky se sníženým potenciálem.
Sledovaná výuka českého jazyka i literatury a umění žáků učebních oborů nebyla dostatečně
metodicky promyšlená, postrádala smysluplnou strukturu, a tudíž neměla náležitý spád. Při
některých činnostech nebyl jasně stanoven vzdělávací cíl a žáci řešené úkoly plnili jen
s obtížemi. Jednotvárnost výuky žáky nepodněcovala k zájmu o probírané učivo. Výuka
českého jazyka ve speciálních třídách byla příkladně organizačně i metodicky promyšle ná.
Vzdělávací cíl plně respektoval možnosti žáků a navazoval na jejich aktuálně dosažené
vědomosti a dovednosti, které pozvolna rozvíjel. Práce ve dvojicích, ve skupině i samostatné
činnosti byly vyvážené a umožnily každému jedinci zažít úspěch a prezentovat výsledky
svého snažení.
Ve sledované výuce cizích jazyků žáků učebních oborů bylo efektivně využito digitá lní
techniky při promítání autentických videí, při nichž byli cíleně a vhodně podporováni
i jazykově méně nadaní žáci, kteří při poslechu mohli využít i titulků v anglickém nebo
německém jazyce. Téměř do všech hodin byly smysluplně zařazeny buď pracovní činnosti
ve dvojicích anebo ve skupinách, které účelně přispívaly k rozvoji jazykové gramotnosti.
Ve sledované výuce fyziky a matematiky žáků učebních oborů bylo účelně zařazeno
opakování a procvičování učiva, organizace práce žáků byla málo efektivní. Vzhlede m
k rozdílným znalostem a dovednostem žáků ve sledovaných hodinách matematiky, fyzik y,
biologie a ekologie chybělo využití diferenciace učiva. Použité metody a formy při výuce
matematiky ve speciálních třídách byly vzhledem k možnostem žáků zvoleny účinně.
Vhodně a cíleně byla aplikována diferenciace učiva i jeho procvičování úkolů zaměřenýc h
na situace z reálného života. Průběh výuky velmi pozitivně ovlivňoval vstřícný a citlivý
přístup k žákům.
Sledovaná výuka informační a komunikační technologie žákům učebních oborů umožnila
volbu individuálního tempa zohledňujícího specifika jejich vzdělávacích potřeb. Vedení
k chápání a správnému užívání pojmů zdůrazňováním správných postupů cíleně
podporovalo osvojení nových poznatků žáky. Především žáci projevující zájem o konkrétní
téma využívali nabízenou možnost výběru z učebních úloh odlišné kognitivní náročnosti.
Ve sledované výuce občanské nauky žákům učebních oborů převládala promyšlená úvodní
motivace, která podněcovala žáky k otevřené komunikaci. V ústním projevu jednotlivc i
uváděli výstižné příklady z praxe, které dokreslovaly příhodné souvislosti s reálnými
situacemi. Organizace vyučovacích hodin neposkytovala žákům s rozdílnými znalostmi
a dovednostmi možnost osvojování či procvičování probíraného učiva prostřednictvím jeho
promyšlené diferenciace.
Na průběhu sledované výuky tělesné výchovy se pozitivně odrazila dobře promyšle ná
vstupní motivace směrem k žáků, kdy i přes jejich nízkou počáteční aktivitu byly pohybové
činnosti prováděny se zájmem, avšak bez přesahu a zdůraznění důležitosti pohybových
činností do volnočasových aktivit jednotlivých žáků. Nastavené výukové cíle byly žákům
zřejmé, poskytovaná zpětná vazba žákům v průběhu výuky, včetně vhodného využití jejich
chybovosti, napomáhala k lepšímu zvládnutí daného obsahu učiva.
Ve sledované výuce odborných předmětů byli žáci ve větší míře vedeni k propojování
teoretických znalostí a poznatků z praxe. Především ve stolničení byly použité metody


2021/2022                                    5
vzdělávání účelně zvoleny a vedly ke splnění stanoveného cíle hodiny. Rovněž při současné
výuce dvou ročníků stejného oboru vzdělání se většinou dařilo prostor vyučovací hodiny
náležitě využít bez prodlev. Žáci byli cíleně podněcování k úsilí plnit úkoly a byla jim
poskytována vhodná podpora odpovídající jejich schopnostem, aniž by bylo zužováno
zadání při řešení učebních úloh. Vedení žáků k dodržování odborné terminologie a náležité
využití výstižných příkladů z praxe podporovalo chápání souvislostí v reálných pracovních
situacích. Průběžné využití digitální techniky napomáhalo lepšímu zapamatování si
probíraného učiva žáky, zejména v případě prezentace názorných ukázek, ovšem
přepisování obsáhlého textu do sešitů neumožňovalo aktivní zapojení žáků do výuky.
Projevovaný zájem žáků o probírané učivo ve strojírenské technologii, opravárenství
a diagnostice, základech strojnictví a odborném kreslení byl ojedinělým zařazováním
aktivizujících metod využit pouze z menší části. Využití závěrečného zhodnocení výuky
a zadaných úkolů ze strany pedagoga i žáků poskytlo kvalitní zpětnou vazbu využite lno u
k dalšímu učení.
Praktické vyučování vycházelo především z již získaných znalostí a dovedností žáků
a vhodně navazovalo na odborné předměty teoretického vyučování. Téměř všichni žáci
pracovali po většinu času se zájmem, dokázali mezi sebou spolupracovat a někteří z nich
samostatně využívali již nabytých znalostí i zkušeností. Zejména žáci oboru vzdělání
Opravář zemědělských strojů, Mechanik opravář motorových vozidel a Strojírenské práce
prokazovali při plnění dílčích pracovních úkolů plnohodnotné využití získaných odborných
znalostí. Vysledovaná chybovost související s osvojováním praktických dovedností a její
následné citlivé sdělení motivovalo žáky k aktivní účasti v nabízených činnostech. Žáci
oboru vzdělání Kuchař-číšník a Stravovací a ubytovací služby prokazovali velmi dobrou
úroveň dovedností nezbytných pro volbu technologických podmínek pracovních operací,
potřebných pracovních prostředků a optimálních postupů. Souběžně projevovali při plnění
zadaných činností smysl pro povinnost, pečlivost i potřebu dodržování hygieny
a bezpečnosti práce.


                         Hodnocení výsledků vzdělávání
Prostřednictvím obvyklých interní nástrojů získávají pedagogové základní přehled
o dosažených vzdělávacích výsledcích u jednotlivých žáků. Ze zápisů z jednání
předmětových komisí však není zcela zřejmé, zda opatření směřující ke zkvalitně ní
výchovně vzdělávacího procesu byla účelně využívána. Rovněž není věnována patřičná
pozornost důslednější analýze možných příčin zhoršeného prospěchu žáků v návaznosti
na identifikaci problémových celků učiva.
Celkové a individuální výsledky vzdělávání žáků spolu s výsledky tříd byly vedením školy
projednávány, avšak účinnost přijímaných konkrétních opatření k jejich zkvalitnění nebyla
dále vyhodnocována. Škola rovněž systematicky nesleduje, zda zjištěné nedostatky ve
vzdělávání u jednotlivých žáků ohrožených školním neúspěchem přetrvávají, nebo zda se je
podařilo následnou výukovou činností odstranit.
Výsledky vzdělávání žáků vyučovaných oborů vzdělání s maturitní zkouškou i s výučním
listem vykazovaly ve sledovaném období dobrou úroveň. I přesto to, že škola získávala
přehled o žácích se zhoršeným prospěchem, měnících obor vzdělání či opakujících ročník,
přijímaná opatření k jejich podpoře nebyla dostatečné účinná. V případě žáků zejména se
značnou omluvenou či neomluvenou absencí ve vyučování se projevily jejich zhoršené
výsledky vzdělávání za jednotlivá klasifikační období. Neprospěch či nehodnocení u části
z nich vedlo rovněž k jejich předčasným odchodům ze vzdělávání zejména v případě



2021/2022                                  6
dvouletého nástavbového oboru vzdělání Podnikání i oboru vzdělání Mechanik opravář
motorových vozidel, Kuchař-číšník a Zedník.
Škola vytvářela všem žákům rovný přístupu ke vzdělávání zohledňující jejich individuá lní
vzdělávací potřeby. Spolupráce se školskými poradenskými zařízeními a respektování jejich
doporučení umožňovalo optimalizaci využívaných konkrétních podpůrných opatření
v rozsahu nezbytných úprav v průběhu poskytovaného vzdělávání.
I přes to, že škola poskytovala formou konzultací v jednotlivých vyučovacích předmětech
podporu žákům ohrožených školním neúspěchem, stále menší části z nich nedosahovala
očekávaných výsledků vzdělávání, zejména v oboru vzdělání Mechanik opravář motorových
vozidel, Kuchař-číšník a Zedník.
Celkové výsledky závěrečných zkoušek učebních oborů v řádném termínu měly dobrou
úroveň zejména v případě žáků speciálních tříd, kdy ve školních letech 2018/2019,
2019/2020 a 2020/2021 uspěli všichni žáci konající tuto zkoušku. Zlepšující se trend se
projevil u žáků učebních oborů. Škole se dařilo neuspokojivý stav počtu žáků nepřipuště nýc h
k závěrečné zkoušce zcela eliminovat. Postupně žáci dosahovali dílčího zlepšení klasifikace
v jednotlivých zkouškách závěrečné zkoušky, což se pozitivně projevilo i v celkovém
hodnocení konkrétních žáků u závěrečné zkoušky tím, že jich téměř polovina prospěla
s vyznamenáním v posledním uzavřeném školním roce.
Celkové výsledky maturitní zkoušky u dvouletého nástavbového oboru vzdělání Podnikání
v posledních třech letech vykazovaly zlepšenou úroveň v porovnání s obdobím, které
předcházelo inspekční činnosti v roce 2017. Výsledky žáků dosahovaly ve školních letech
2018/2019 a 2019/2020 velmi dobré úrovně, kdy významně převyšovaly celorepubliko vý
průměr dosažených výsledků žáků ve stejné skupině oborů. Ve zkušebním předmětu český
jazyk a literatura a cizí jazyk se všem žákům konajícím společnou část maturitní zkoušky
dařilo uspět. Ve školním roce 2020/2021 však žáci dosáhli zhoršených výsledků při konání
zkoušky společné části maturitní zkoušky ve zkušebním předmětu český jazyk a literatura
a anglický jazyk. V profilové části maturitní zkoušky v témže školním roce žáci konající tuto
zkoušku nedosáhli alespoň na celorepublikový průměr, přičemž v předešlých dvou letech
byly výsledky žáků vždy lepší v rámci republikového srovnání výsledků žáků v daných
skupinách oborů vzdělání.
Žáci školy úspěšně prezentovali výsledky své činnosti aktivní účastí jak na různých
vystoupeních a akcích organizovaných pro veřejnost, tak především ve školních kolech
soutěží. Již méně se škole dařilo motivovat žáky k dosahování výsledků vzdělávání, které
jim umožní ve větším rozsahu zapojení do vyšších kol soutěží.


                                         Závěry
Vývoj školy / školského zařízení
- Jmenování nového ředitele školy s účinností od 1. srpna 2019.
- Nově vyučovaný        obor vzdělání    68-43-M/01 Veřejnosprávní        činnost,   počínaje
  1. září 2018.
Silné stránky
- Individuální přístup k žákům v odborném výcviku, který podporuje kvalitní procvičování
  a osvojování základních dovedností, činností a návyků v gastronomii.
- Velmi dobře nastavený systém práce Školního poradenského pracoviště v oblasti rozvoje
  individuálních potřeb žáků ve speciálních třídách.


2021/2022                                    7
Slabé stránky a/nebo příležitosti ke zlepšení
- Absence systematického sledování a vyhodnocování účinnosti použitých forem a metod
  ve výuce při hospitační činnosti ze strany vedení školy.
- Nedostačující využívání aktivizujících metod a forem ve výuce.
- Nedostačující vyhodnocování účinnosti přijatých opatření uplatňovaných v souvislos ti
  jak s přetrvávající omluvenou absencí žáků oborů vzdělání s maturitní zkouškou, tak
  s neomluvenou absencí žáků učebních oborů a jejich vzdělávacími výsledky.
- Realizované aktivity týdenního programu výchovné skupiny v domově mládeže
  i internátu neposkytují žákům příležitosti k vytváření návyků pro samostatné učení
  a zkvalitňování přípravy na vyučování.
Doporučení pro zlepšení činnosti školy / školského zařízení
- Hospitační činnost vedení školy zaměřit rovněž na sledování a následné vyhodnoce ní
  efektivity vyučovacího procesu.
- Kontrolní činnost vedení školy zaměřit na vyhodnocování účinnosti přijatých opatření
  uplatňovaných zejména v souvislosti s přetrvávající omluvenou i neomluvenou absencí
  a s tím souvisejícími vzdělávacími výsledky žáků.
- Nástroje vlastního hodnocení školy nastavit tak, aby poskytly pojmenování příčin
  zjištěných nedostatků a umožnily následnou přípravu a volbu efektivních postupů
  k odstranění identifikovaných rizik.
- Činnost domova mládeže a internátu více zaměřit na soustavnou podporu žáků s rizike m
  školního neúspěchu.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina příspěvkové organizace Střední odborné učiliště zemědělské
       a Učiliště, Valašské Klobouky, Brumovská 456 čj. 3421/2001/ŠK ze dne
       28. 11. 2001, vydaná Zlínským krajem
 2.    Jmenování do funkce ředitele Středního odborného učiliště Valašské Klobouky
       čj. KUZL 39974/2019 ze dne 8. 7. 2019 s účinností od 1. 8. 2019
 3.    Dodatek č. 2 až 6 ke Zřizovací listině Středního odborného učiliště Valašské
       Klobouky, vydané Zlínským krajem
 4.    Školní řád Středního odborného učiliště Valašské Klobouky s účinností
       od 8. 10. 2020




2021/2022                                  8
 5.    Rozvrh vyučovacích hodin tříd a učitelů platný ve školním roce 2021/2022 k datu
       inspekce
 6.    Třídní knihy v elektronické podobě pro školní rok 2021/2022 k datu inspekce
 7.    Výroční zpráva o činnosti školy za školní rok 2018/2019, 2019/2020 a 2020/2021
 8.    Plán vnitřní kontroly a hospitací pro školní rok 2021/2022
 9.    Hospitační záznamy a záznamy o provedených kontrolách ve školním roce 2021/2022
       k datu inspekce
10.    Plán profesního rozvoje a DVPP pracovníků a uvádění nového učitele ve škole ve
       školním roce 2021/2022
11.    Záznamy z jednání pedagogické rady a provozní porady ve školním roce 2021/2022
       k datu inspekce
12.    Autoevaluace SOU Valašské Klobouky za školní roky 2019/2020 a 2020/2021
13.    Školní vzdělávací program pro čtyřletý obor vzdělání s maturitní zkouškou
       Veřejnosprávní činnost platný od školního roku 2018/2019
14.    Školní vzdělávací programy pro nástavbový obor vzdělání s maturitní zkouškou
       Podnikání v denní formě vzdělání platný od školního roku 2018/2019
15.    Školní vzdělávací programy pro tříleté obory vzdělání s výučním listem Mechanik
       opravář motorových vozidel, Opravář zemědělských strojů, Kuchař-číšník, Zedník,
       Malíř a lakýrník, Ošetřovatel, platné ve školním roce 2021/2022
16.    Školní vzdělávací programy pro tříleté obory vzdělání s výučním listem Strojírenské
       práce, Stravovací a ubytovací služby, Malířské a natěračské práce, Zednické práce
       a Pečovatelské služby platné ve školním roce 2021/2022
17.    Školní vzdělávací program pro Domov mládeže a Internát, platný ve školním roce
       2021/2022
18.    Školní matrika vedená v elektronické podobě ve školním roce 2020/2021 k datu
       inspekce
19.    Vnitřní řád pro Domov mládeže a Internát, platný od 27. 8. 2020
20.    Doklady o dosaženém nejvyšším vzdělání a personální dokumentace pedagogickýc h
       pracovníků ve školním roce 2021/2022 k datu inspekce
21.    Dokumentace výchovného poradenství a prevence rizikového chování žáků
       ve školním roce 2021/2022 k datu inspekce
22.    Doklady o přijímání ke vzdělávání, jeho průběhu a ukončování k datu inspekce
23.    Dokumentace ke školnímu stravování, BOZ, finančním podmínkám a realizova ným
       projektům ve školním roce 2021/2022


                                        Poučení
Podle § 174 odst. 11 školského zákona může ředitel školy / školského zařízení podat
připomínky k obsahu inspekční zprávy České školní inspekci, a to do 14 dnů po jejím
převzetí. Případné připomínky zašlete na adresu, Česká školní inspekce, Zlíns ký
inspektorát, Zarámí 88, P. O. Box 125, 760 01 Zlín, případně prostřednictvím datové
schránky (g7zais9), nebo na e-podatelnu csi.z@csicr.cz s připojením elektronického
podpisu, a to k rukám ředitele inspektorátu.




2021/2022                                   9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




 PhDr. Josef Hitmár, školní inspektor,               PhDr. Josef Hitmár v. r.
 vedoucí inspekčního týmu
 Ing. Zuzana Mücková,                              Ing. Zuzana Mücková v. r.
 školní inspektorka
 Mgr. Zuzana Tydlačková,                          Mgr. Zuzana Tydlačková v. r.
 školní inspektorka
 Mgr. Jana Zámečníková,                           Mgr. Jana Zámečníková v. r.
 školní inspektorka
 Mgr. Radovan Zicháček,                           Mgr. Radovan Zicháček v. r.
 školní inspektor
 Ing. Marcela Matušincová,                       Ing. Marcela Matušincová v. r.
 kontrolní pracovnice
 Ing. Miroslav Školoudík,                         Ing. Miroslav Školoudík v. r.
 odborník pro strojírenství
 Věra Změlíková,                                      Věra Změlíková v. r.
 odborník pro gastronomii

Ve Zlíně 20. 6. 2022


Datum a podpis ředitele školy potvrzující projednání a převzetí inspekční zprávy




 Mgr. Pavel Hrabina,                                Mgr. Pavel Hrabina v. r.
 ředitel školy

Ve Valašských Kloboukách 27. 6. 2022




2021/2022                                10
