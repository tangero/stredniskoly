                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-458/25-Z
                                       Sp. zn. ČŠIZ-S-99/25-Z


Název                               Obchodní akademie, Vyšší odborná škola a Jazyková
                                    škola s právem státní jazykové zkoušky Uherské
                                    Hradiště
Sídlo                               Nádražní 22, 686 01 Uherské Hradiště
E-mail                              info@oauh.cz
IČO                                 60 371 731
Identifikátor                       600 015 513
Právní forma                        příspěvková organizace
Zastupující                         Mgr. Marek Machalík
Zřizovatel                          Zlínský kraj
Místo inspekční činnosti            Nádražní 22, Uherské Hradiště
                                    Obvodová 3503, Kroměříž
Inspekční činnost na místě          23. 4. 2025 − 24. 4. 2025 a 28. 4. 2025 − 29. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole a
vyšší odborné škole podle § 174 odst. 2 písm. a) až c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                  Charakteristika
Právnická osoba Obchodní akademie, Vyšší odborná škola a Jazyková škola s právem státní
jazykové zkoušky Uherské Hradiště (dále „škola“) vykonává činnost střední školy, vyšší
odborné školy a jazykové školy s právem státní jazykové zkoušky.
Ve školním roce 2024/2025 výuka probíhala celkem ve třech oborech vzdělání, z toho ve
střední škole v dvou oborech s maturitní zkouškou 63-41-M/02 Obchodní akademie a 18-
20-M/01 Informační technologie a ve vyšší odborné škole v jednom oboru vzdělání 63-41-
N/03 Ekonomicko-právní činnost. Ve škole se vzdělávalo celkem 459 žáků a 54 studentů,
z nich bylo v době inspekce identifikováno 26 žáků se speciálními vzdělávacími potřebami
(dále „SVP“), 4 žáci s odlišným mateřským jazykem a 9 žáků se vzděláva lo
podle individuálního vzdělávacího plánu.


                        Hodnocení podmínek vzdělávání
Škola má srozumitelně a přehledně vypracovaný strategický plán svého rozvoje s reálně
nastavenými a promyšlenými cíli odpovídajícími jejím aktuálním podmínkám a potřebám.
Při vypracování koncepčních záměrů škola pravidelně vycházela z kvalitně provedených
analýz předchozího stavu a z požadavků nových trendů středoškolského a vyššího
odborného vzdělávání. Stanovené cíle vedoucí k výchově úspěšného absolventa, zajištění
kvalitních personálních, materiálních a finančních podmínek, bezpečného a podnětného
prostředí pro vzdělávání i zkvalitňování a prohlubování podpory rozvoje spolupráce
s partnery se dařily průběžně velmi dobře naplňovat.
Organizační struktura školy odpovídá jejímu zaměření a velikosti. Od srpna 2023 došlo ke
změně ve vedení školy. Pravidla a mechanismy k organizování vlastní činnosti školy byly
nastaveny cíleně a účinně. Kontrola výchovně vzdělávacího procesu byla realizo vá na
systematicky a v dostatečné míře. Pravidelná hospitační činnost vedení školy vycháze la
z plánů se stanovenými oblastmi hodnocení, které byly v souladu s koncepčními záměry
školy. Z hospitační činnosti vyučující dostávali velmi dobrou zpětnou vazbu podporující
rozvoj jejich pedagogických dovedností. V souvislosti se zlepšením výuky bylo také
efektivně využito kvalitní práce předmětových komisí.
Vzdělávání probíhalo podle vzdělávacích programů, se kterými vyučující aktivně pracovali.
V souladu se změnami v oblasti informatiky i s revizí rámcových vzdělávacích programů
pro střední vzdělávání škola provedla účelné změny ve školních vzdělávacích programech
obou oborů vzdělání. Velká pozornost byla současně věnována revizi učiva předmětů
ostatních oblastí zejména odborných předmětů v oboru vzdělání Informační technolo gie.
Provedené úpravy odpovídaly aktualizovaným kompetencím absolventa, reagovaly na nové
výukové trendy i novinky v oboru. V rámci obnovení akreditace došlo k úpravám
vzdělávacího programu ve vyšší odborné škole. Při úpravách vzdělávacích programů
především v oblasti odborných předmětů praktické výuky škola efektivně spolupracova la
s odbornými firmami a institucemi.
Výuku zabezpečuje kvalifikovaný a stabilní pedagogický sbor. Vedení školy se v dostatečné
míře zabývalo profesním rozvojem vyučujících, kteří se aktivně účastnili vzdělávacích akcí
zaměřených na rozšíření svých odborných znalostí, pedagogických dovedností a na
osobnostní rozvoj. Nastavené priority dalšího vzdělávání pedagogů byly účelně zaměřeny
na oblast podpory cizích jazyků, digitálních kompetencí a využívání inovativních metod a
forem ve výuce.



                                           2/7
Aktivní zapojení vedení školy do projektů a finanční podpora zřizovatele umožnily zlepšovat
materiálně technické vybavení školy, zkvalitňovat její prostředí a podmínky pro vzdělává ní
žáků a studentů. Efektivním vícezdrojovým financováním a účelným nakládáním
s finančními prostředky se vedení školy daří vytvářet příznivé předpoklady pro její další
rozvoj. Vybavenost školy je na velmi dobré úrovni. Rekonstrukce a sanační opravy přispěly
ke zlepšení technického stavu budovy i zvýšení estetické úrovně vnitřních prostor. Renovací
školního dvora pro sportovní aktivity rozšířila škola prostory pro výuku tělesné výchovy.
Modernizací učeben a digitální techniky, vybudováním laboratoří nové informatiky byly
vytvořeny nadstandardní podmínky potřebné pro uplatňování moderních metod výuky
v odborných předmětech oborů vzdělání Informační technologie v návaznosti na nejnovějš í
poznatky a potřeby praxe. Mimorozpočtové zdroje získané z projektové činnosti dlouhodobě
podporují rozvoj jazykových a digitálních kompetencí žáků i studentů.
Poradenské služby byly kvalitně zabezpečovány školním poradenským pracovištěm
tvořeným výchovnou poradkyní, metodičkou prevence a externí školní psycholožkou, které
společně s vedením školy a dalšími učiteli systematicky koordinovali péči o žáky se SVP a
o žáky s výchovnými a vzdělávacími potížemi. K zefektivnění podpory žáků se SVP
přispívala jejich včasná identifikace i pravidelná spolupráce se školskými poradenskými
zařízeními. Činnost asistentek pedagoga, účinné plány pedagogické podpory a individuá lní
přístup se pozitivně projevily ve zkvalitnění vzdělávacích podmínek pro žáky se SVP.
V potřebné míře byly zajištěny podmínky pro bezpečnost a ochranu zdraví žáků a studentů.
Bezpečnostní rizika byla pravidelně vyhodnocována, v případě potřeby byla přijímá na
adekvátní opatření. Žáci a studenti byli průběžně informováni o možných bezpečnostníc h
rizicích ve škole i při činnostech organizovaných mimo školu.
Na vysoké úrovni je aktivní a dlouhodobá spolupráce školy s řadou odborných firem a
institucí. V rámci této kooperace probíhají přednášky, exkurze, projekty, semináře, žákovské
i studentské odborné praxe. Významným partnerem pro školu je město Uherské Hradiště, na
jehož společenských a kulturně historických akcích se žáci pravidelně podílejí. Úspěšně
pokračuje kvalitní spolupráce se základními, středními i vysokými školami a opětovně byla
navázána příhraniční spolupráce se školou stejného zaměření na Slovenku. Spolupráce
se zřizovatelem i zákonnými zástupci nezletilých žáků je na velmi dobré úrovni.


                          Hodnocení průběhu vzdělávání
Výuka ve střední i vyšší odborné škole probíhala v příjemné pracovní atmosféře. Žáci
i studenti byli vedeni k osvojování nových poznatků v souvislostech, dostávali průběžnou
zpětnou vazbu k jejich práci, řadu výukových materiálů mají k dispozici ve sdílené m
elektronickém prostředí. Efektivní využívání digitálních technologií vyučujícími i žáky se
pozitivně odrazilo na kvalitě výuky, účinně bylo uplatněno také mezipředmětové propojení.
Ve většině hodin byl vhodně nastaven vzdělávací cíl, účelně zvoleny výukové metody a
formy, využita práce s chybou, velmi dobře se u žáků dařilo rozvíjet zejména jejich kritické
myšlení. Příklady z reálného života usnadnily propojení učiva s osobními zkušenostmi žáků,
což vedlo k většímu zájmu o výuku. V závěru hodin měli žáci příležitost společně
s vyučujícím reflektovat průběh výuky, což jim poskytlo cenný přehled o jejich pokroku.
Ve výuce českého jazyka a literatury ve střední škole převažovala aktivní práce žáků
s historickými i uměleckými texty. Žáci účelně pracovali s texty ve dvojicích, skupinách
i samostatně, vyhledávali a řadili informace, uměli nacházet paralely i specifika daného
uměleckého směru s odrazem v konkrétním díle. Ve výuce dějepisu se dařilo nalézat
souvislosti mezi dějinnými a kulturními událostmi. Přínosná byla i práce s historick ými


                                            3/7
prameny k ověření relevantnosti informací. V rámci účelně zvolených metod a forem práce
byla patrná schopnost analyzovat historické souvislosti, své názory žáci dokázali blíže
vysvětlit a obhájit závěry, ke kterým sami dospěli. V českém jazyce a literatuře i v dějepisu
byla důsledně a na velmi dobré úrovni rozvíjena také čtenářská gramotnost žáků.
Výuka cizích jazyků (jazyka anglického a německého) byla efektivně vedena v daných
jazycích, vhodně bylo rozvíjeno kritické myšlení žáků, v nezbytných případech bylo
k podpoře porozumění využito mateřského jazyka s ohledem na znalosti žáků. Zvolené
činnosti žáků ve většině vyučovacích hodin podporovaly jejich poslechové dovednosti a
rozvoj slovní zásoby, pochopení a upevnění gramatických pravidel a znalost reálií.
Výuka matematiky, chemie, fyziky, základů přírodních věd, biologie a hospodářského
zeměpisu byla většinou dobře strukturovaná a vedena způsobem, který podporoval dosažení
stanovených vzdělávacích cílů. V matematice byli žáci cíleně vedeni k formulo vá ní
odpovědí, logickému myšlení, volbě správného postupu při řešení plněných úkolů a
k dodržování správné terminologie. Ve výuce fyziky, chemie a základů přírodních věd
vedené frontální formou, v nichž převládal řízený dialog mezi učitelem a žákem, byl kladen
menší důraz na rozvoj komunikativních a sociálních kompetencí žáků. Promyšlené výukové
metody a úkoly v biologii a hospodářském zeměpisu umožnily žákům aktivní zapojení po
většinu času, což pozitivně ovlivnilo jejich motivaci i porozumění učivu. Žáci byli cíleně
vedeni ke spolupráci a vzájemné diskusi k zadaným úkolům, což výrazně prohloubilo jejich
pochopení. V průběhu výuky byli žáci vedeni k objevování nových poznatků, včetně využití
různých informačních zdrojů a interpretaci jejich zjištění.
Výuka tělesné výchovy byla vedena aktivně s důrazem na dosažení vzdělávacích cílů.
Promyšlený výběr metod a úloh umožnil aktivní zapojení většiny. Žáci byli motivováni ke
zlepšení fyzické kondice a dovedností, vedeni k hlubšímu zamyšlení nad prováděnými
činnostmi, což přispělo k jejich motorickému učení. Cíl výuky i dílčí pohybové aktivity byly
citlivě přizpůsobeny rozdílným schopnostem a potřebám žáků, čímž zajistily rovné
příležitosti k jejich rozvoji.
Výuka ekonomických předmětů ve střední i vyšší odborné škole se cíleně zaměřovala na
rozvoj dovedností důležitých pro budoucí uplatnění žáků a studentů a směřovala
k praktickému využití jejich odborných znalostí a dovedností.
Ve výuce ekonomických předmětů ve střední škole byly velmi dobře uplatňovány výchovné
a vzdělávací strategie deklarované ve školním vzdělávacím programu. Systematicky byla
využívána správná odborná terminologie. V hodinách s převahou řízeného rozhovoru žáci
dostávali méně příležitostí k vzájemné komunikaci a spolupráci. V hodinách s převládajíc í
samostatnou činností žáků bylo účelně využito speciálních softwarů, ojediněle měli také
možnost získávat informace nejen na internetu, ale i prostřednictvím umělé intelige nce,
přičemž byli poučováni o způsobu práce s ní. Během výuky žáci dostávali adekvátní
podporu k jejich práci.
Výuka odborných předmětů s ekonomickým zaměřením probíhala ve vyšší odborné škole
formou přednášek a cvičení. Aplikované vzdělávací strategie odpovídaly charakteru
vyučovaných modulů. Studenti s vyučujícími v hodinách účelně diskutovali nad zadanými
úkoly. Výklad učiva byl veden jasně a srozumitelně, nové pojmy byly zařazovány do již
známých souvislostí.
V cizojazyčném vzdělávání ve vyšší odborné škole se výuka anglického a německého jazyka
vyznačovala velkou mírou začlenění motivačních metod umožňujících rozvíjet
komunikativní a perceptivní schopnosti i digitální dovednosti studentů.



                                            4/7
                          Hodnocení výsledků vzdělávání
Při vzdělávání žáků a studentů škola pravidelně zjišťovala jejich úspěšnost a zabývala se
jejich vzdělávacími výsledky. V rámci externího ověřování znalostí žáků proběhlo testování
v oblasti finanční a čtenářské gramotnosti, informatického myšlení a práce s daty, při kterém
škola dosáhla ve srovnání s výsledky celorepublikovými výborných výsledků. Žáci
maturitních ročníků měli možnost složit přijímací zkoušky prostřednictvím testu studijníc h
předpokladů. Současně bylo realizováno testování zaměřené na formování postojů, chování
a vztahů v období adolescence s ohledem na důležitost školního prostředí a vzdělávac ího
procesu.
Výsledky vzdělávání žáků i studentů odpovídaly očekávaným výstupům vzdělávac íc h
programů. Škola v rámci požadavků na profil absolventa cíleně preferovala jejich přípravu
na reálný trh práce. Pravidelně se zabývala úspěšností žáků i studentů v průběhu i při jejich
ukončování studia. Pedagogičtí pracovníci sledovali a zaznamenávali průběžné výsledky
vzdělávání jednotlivých žáků a studentů. Tyto výsledky společně s výsledky tříd a skupin
vedení školy projednávalo a analyzovalo, na základě vyhodnocování byla přijímána účelná
opatření k jejich zkvalitnění.
Škola systematicky pracovala s žáky ohroženými školním neúspěchem a s žáky se SVP, při
vzdělávání těchto žáků poskytovala dostatečnou podporu. Pedagogové v součinnos ti
s vedením školy zajišťovali společně s žáky ohroženými školním neúspěchem i s jejich
zákonnými zástupci optimální řešení pro zajištění účinné pomoci. Při úpravě vzdělává ní
žáků se SVP škola respektovala doporučení školských poradenských zařízení a dopady
použitých podpůrných opatření účelně vyhodnocovala. Všem žákům a studentům byla
v případě jejich zájmu poskytována potřebná systematická pomoc prostřednictvím
individuálních konzultačních hodin, sportovně nadaným žákům byl nabízen individuá lní
přístup. Zapojení externí školní psycholožky přispívalo ke zkvalitnění práce v třídníc h
kolektivech a k řešení individuálních problémů žáků. Cílenou pozornost škola věnovala také
vytváření pozitivního klimatu ve třídách a předcházení společensky nežádoucím jevům.
V oblasti kariérového poradenství kariéroví poradci cíleně pomáhali žákům při výběru
volitelných předmětů ve vyšších ročnících a při volbě vhodné budoucí profese.
Po dobu studia se škola žákovským výsledkům vzdělávání soustavně věnovala. Výsledky
společné i profilové části maturitní zkoušky v posledních třech letech byly na velmi dobré
úrovni. Ve srovnání se středními školami obdobného typu byla úspěšnost žáků při zkoušce
vyšší. Maturitními výsledky se vedení školy i předmětové komise pravidelně zabývaly,
analyzovaly je a průběžně vyhodnocovaly. Na základě těchto výsledků byla zpracována
analýza rozšiřující již nastavená opatření.
Výsledky studentů při ukončování vyššího odborného vzdělávání byly v posledních třech
letech na velmi dobré úrovni, všichni studenti uspěli. Ve školním roce 2021/2022 a
2023/2024 třetina studentů u absolutoria prospěla s vyznamenáním a ve školním roce
2022/2023 s vyznamenáním prospěla polovina. Výsledky úspěšnosti studentů byly
pravidelně analyzovány a vyhodnocovány.
Škola zajišťuje vhodné podmínky a cíleně motivuje své žáky a studenty k zapojení do mnoha
aktivit s pozitivním dopadem zejména na rozvoj jejich odborných kompetencí. Žáci
i studenti byli aktivně podporováni v možnostech začleňovat se do vědomostních a
dovednostních soutěží. Škola se pravidelně účastní sportovních aktivit a soutěží pořádaných
městem a krajem. Mezi nejvýznamnější úspěchy žáků dlouhodobě patří pravidelná účast a
zisk velmi dobrých umístění v soutěžích pořádaných na krajské a národní úrovni
zaměřených na středoškolskou odbornou činnost, prezentační a ekonomické znalosti a


                                            5/7
dovednosti a programování. Výtečných výsledků v celorepublikových kolech dosáhli také
studenti v odborné soutěži zaměřené na podporu ekonomiky a podnikání a jazykové soutěži,
kde v jazyce německém prokázali vynikající úroveň konverzace.
Škola má dlouhodobě zavedený systém pro zjišťování uplatnění svých absolventů na trhu
práce a v rámci terciálního vzdělávání. Získané poznatky efektivně využívá pro svůj další
rozvoj zejména v rámci karierového poradenství.


                                         Závěry
Vývoj školy
– Od srpna 2023 změna ve vedení školy, nový ředitel a jeho zástupce pro vyšší odbornou
  školu.
– Zkvalitnění materiálně technických podmínek školy.
– Inovace v oblasti informačních systémů a obnova audiovizuální techniky, doplnění
  vybavení v odpočinkových a relaxačních prostorách školy.
– Aktivní zapojení v projektové činnosti.
Silné stránky
  Střední a vyšší odborná škola
– Promyšlená práce se vzdělávacími programy reagující na aktuální požadavky ve
  vzdělávání a inovace v oboru. (1.2)
– Výborná a dlouhodobě přínosná partnerská spolupráce vedoucí ke zkvalitňo vá ní
  vzdělávání ve střední i vyšší odborné škole. (1.5)
– Aktivní cílené zapojování žáků a studentů a jejich umístění ve vědomostních a
  dovednostních soutěžích na krajské a republikové úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Střední škola
– Ve výuce se zaměřit na častější a efektivnější podporu rozvoje komunikativníc h
  kompetencí žáků. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Do výuky začleňovat činnosti podporující komunikativní kompetence žáků.
– Při kontrolní činnosti se zaměřit         na    efektivní   zařazování   podpory rozvoje
  komunikativních kompetencí žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu


                                            6/7
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Koncepční dokumenty školy a evaluační zprávy ve školním roce 2022/2023,
      2023/2024 a 2024/2025 k datu inspekce
 2.   Kontrolní a hospitační činnost vedení školy ve školním roce 2023/2024 a 2024/2025
      k datu inspekce
 3.   Dokumentace školy podle § 28 odst. 1 školského zákona ve školním roce 2023/2024
      a 2024/2025 k datu inspekce
 4.   Dokumentace k výchovnému a kariérovému poradenství a k prevenci ve školním roce
      2023/2024 a 2024/2025 k datu inspekce
 5.   Dokumentace k zajištění podmínek bezpečnosti a zdraví žáků a studentů ve školním
      roce 2024/2025 k datu inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 PhDr. Renata Horáková, Ph.D., školní inspektorka
 Mgr. Jana Zámečníková, školní inspektorka
 Mgr. Radovan Zicháček, školní inspektor
 Mgr. Zuzana Tydlačková, školní inspektorka
 Bc. Marie Grebeníčková, kontrolní pracovnice
 Ing. Ilona Ptáčková, školní inspektorka
15. 5. 2025




                                         7/7
