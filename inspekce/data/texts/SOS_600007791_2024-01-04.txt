CSI0X00BZYVI




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3604/23-S
                                       Sp. zn. ČŠIS-S-646/23-S


Název                               Střední odborná škola a Střední odborné učiliště Jílové
                                    u Prahy, příspěvková organizace
Sídlo                               Šenflukova 220, 254 01 Jílové u Prahy
E-mail                              reditel@sosjilove.cz
IČO                                 14 802 015
Identifikátor                       600 007 791
Právní forma                        příspěvková organizace
Zastupující                         Mgr. Radek Coufal
Zřizovatel                          Středočeský kraj
Místo inspekční činnosti            Šenflukova 220, Jílové u Prahy
Inspekční činnost na místě          4. – 5. a 8. – 9. ledna 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy, domova mládeže
(dále „DM“) a školní jídelny.
Od 1. září 2019 došlo ke změně v názvu školy v souvislosti s rozšířením vzdělávací nabídky
o čtyřleté obory s maturitní zkouškou (dále „MZ“) Veřejnosprávní činnost a Ekologie
a životní prostředí.
Škola k 30. září 2023 vzdělávala 217 žáků (naplněnost 72 %), z toho 114 ve
tříletých oborech s výučním listem (dále „tříleté obory“) Cukrář a Kuchař – číšník. Dalších
92 žáků navštěvovalo výše uvedené obory s MZ (dále „maturitní obory“) a 11 žáků dvouletý
nástavbový obor Podnikání v denní formě vzdělávání (dále „nástavbový obor“). Celkový
počet žáků školy se téměř ztrojnásobil od předchozí inspekční činnosti (2015).
V DM k 30. září 2023 bylo ubytováno 25 žáků školy (naplněnost 42 %).
Ve školním roce 2023/2024 se ve škole vzdělává 25 žáků se speciálními vzdělávac ími
potřebami (dále „SVP“), z toho 21 s platným doporučením školského poradenského
zařízení. Škola eviduje 19 žáků s odlišným mateřským jazykem (dále „OMJ“), z nichž
někteří mají částečnou jazykovou bariéru.


                         Hodnocení podmínek vzdělávání
Ředitel školy (dále „ředitel“) působí ve funkci šestým rokem, pro její výkon je odborně
a manažersky kvalifikovaný. Struktura řízení odpovídá charakteru školy a organizaci výuky.
Při řízení postupuje ředitel plánovitě v návaznosti na reálnou koncepci. Efektivně
vyhodnocuje její naplňování a přijímá opatření ke zlepšení. Škole se daří naplňovat profil
absolventa, zlepšovat materiální podmínky a rozvíjet spolupráci se sociálními partnery.
Ředitel inovoval vzdělávací nabídku zavedením dvou oborů s MZ, přičemž od školního roku
2023/2024 utlumuje vzdělávání v nástavbovém oboru, kde se výsledky žáků u MZ
nezlepšovaly. Nedaří se snižovat vysokou absenci žáků, což se odráží ve vysokém počtu
uložených kázeňských opatření.
Ředitel a jeho dva zástupci navzájem úzce spolupracují. Jejich kontrolní a hospitační činnost
probíhá plánovitě. Málo efektivní je kontrola v oblasti vzdělávání žáků se SVP. Méně se daří
důsledně zkvalitňovat vzdělávací proces zařazováním aktivizujících metod výuky,
využíváním diferenciace učiva a uplatňováním účelných závěrů hodin. Některé tyto
nedostatky přetrvávají od minulých inspekčních hodnocení (v roce 2015 a 2017). Škola
v průběhu inspekční činnosti zefektivnila systém v oblasti kontroly odučeného učiva.
Vnitřní informační systém odpovídá velikosti školy. Pedagogická rada pravidelně
projednává zásadní pedagogické dokumenty, organizační zajištění výuky a výsledky
vzdělávání žáků. Těmi se zabývají i předmětové komise a školní poradenské pracoviště
v souvislosti se strategií předcházení školní neúspěšnosti, a to s různou mírou účinnosti.
K informování zákonných zástupců a zájemců o vzdělávání jsou využívány interneto vé
stránky školy, dny otevřených dveří či veletrh středních škol.
Ve škole aktuálně pracuje pedagogický sbor 26 převážně odborně kvalifikova nýc h
pedagogických pracovníků včetně vychovatelů DM. V souvislosti s novými obory vzdělání
se oproti minulému inspekčním hodnocení jejich počet zdvojnásobil, což klade vyšší nároky
na jejich pedagogické vedení. Ve sledované výuce teoretických odborných předmětů
a odborného výcviku byla vždy dobře patrná odbornost vyučujících, ale zefektivně ní
mentoringu a koučingu u některých učitelů vzhledem k nedostatkům ve sledované výuce
jsou příležitostí ke zlepšení. Ředitel prokazatelně usiluje o zajištění vzdělávání odborně
kvalifikovanými pedagogy. Škola vytváří vhodné podmínky pro další vzdělává ní
pedagogických pracovníků (dále „DVPP“), které odpovídá jejím potřebám v oblasti rozvoje



                                            2/8
digitální gramotnosti, rizikového chování žáků a organizace přijímacích a maturitníc h
zkoušek. Nízká je ale účast učitelů na DVPP v oblasti efektivních a moderních vyučovac íc h
metod.
Díky aktivnímu zapojování školy do projektů a dobré spolupráci se zřizovatelem jsou ve
zvýšené míře získávány finanční prostředky z různých zdrojů na obnovu, rekonstrukci
a vybavení prostor mj. digitální technikou. To se daří v budovách školy, ohledně DM je
zkvalitnění materiálních podmínek příležitostí ke zlepšení. Vhodně se finanční prostředky
vynaložily na doučování žáků ohrožených školním neúspěchem.
Partnerské vztahy s profesními organizacemi a smluvními pracovišti pro zajištění praxe žáků
jsou velkým přínosem pro odbornou složku vzdělávání. Škola cíleně rozvíjí spolupráci
s potenciálními uchazeči o vzdělávání ze základních škol formou profesních a projektových
dnů.
Ředitel implementoval bezpečnostní rizika do směrnic školy a seznámil s nimi všechny
zúčastněné. Počet úrazů v letošním školním roce má stoupající tendenci zejména při
praktickém výcviku a tělesné výchově oproti předešlým dvěma školním rokům. Žáci jsou
poučeni o bezpečnosti a ochraně zdraví na začátku školního roku, ředitel v průběhu
inspekční činnosti přijal preventivní opatření zavedením opakovaného poučení i během
školního roku.


                          Hodnocení průběhu vzdělávání
V hospitované výuce žáci většinou přirozeně respektovali dohodnutá pravidla chování.
Sledované činnosti byly v souladu se ŠVP. Výuka systematicky propojovala teorii s praxí.
Vyučující správně využívali znalosti a zkušenosti žáků a výrazně propojovali učivo
s reálnými situacemi. V odborném výcviku individualizovaný přístup k žákům
zvyšoval jeho efektivitu. Ve výuce teoretických předmětů i nadále chyběla diferenc iace
požadavků podle schopností a dovedností žáků a uplatňování metod aktivního učení. Učitelé
minimálně vedli žáky k práci s informačními zdroji a k obsahově náročné komunikac i.
Z forem výuky převládal většinou účelný frontální výklad, kooperativní formy byly ale
zastoupeny v nízké míře. V závěru výuky většinou neprobíhalo shrnutí učiva ani ověření
splnění vzdělávacího cíle. Formativní hodnocení používali učitelé ojediněle. Pouze
v menším počtu hodin žáci zhodnotili s učitelem proběhlou hodinu. Učitelé tak vždy
nezískali potřebnou zpětnou vazbu o zvládnutí učiva žáky. Málo četná byla podpora
postojových cílů výuky, jen v cca pětině hodin.
Ve sledované výuce českého jazyka a literatury žáci převážně účelně procvičovali mluvnické
kategorie, výsledky si navzájem ověřovali. Procvičování správně navazovalo na dosavadní
žákovské dovednosti, žákům byl individuálně poskytován čas na vypracování úkolů. Bylo
zaznamenáno účelné využití digitálních technologií. Část nekvalifikovaně vedené výuky se
odrážela v méně vhodné volbě metod a forem výuky, což působilo nízkou aktivizaci žáků.
Vyučující v hospitovaných hodinách cizích jazyků zpravidla připravili pro žáky zajíma vé
činnosti, které vhodně střídali. Žáci dobře spolupracovali a plnili úkoly. Úroveň sledované
výuky byla ale přímo závislá na osobnosti učitele a charakteru probíraného učiva. Většinou
nebyly procvičovány všechny řečové dovednosti, pouze ojediněle byl zařazen poslech textu
namluveného rodilým mluvčím. Rozvoj komunikativních strategií žáků byl omezen
nevyžadováním souvislého vyjadřování v daném jazyce. Časté používání češtiny učiteli
(v německém jazyce téměř výhradně) významně snižovalo efektivitu vzdělávání. Výuka
matematiky byla založena na příkladném vysvětlování a přehledném zápisu řešení příkladů
na tabuli. Žáci byli aktivní, svědomitě pracovali a prokazovali dobré znalosti. Při frontální


                                            3/8
organizaci vzdělávání v průběhu výuky ale nebyl dostatečně podpořen rozvoj samostatného
logického uvažování žáků. Výuka informační a komunikační technologie byla efektivní.
Vyučující v úvodu žákům sdělila cíl, kterého mají dosáhnout, a v průběhu výuky žáky
vhodně seznamovala s novým učivem, takže mohli samostatně plnit zadání.
Ve vyučovacích hodinách odborných předmětů vytvářeli vyučující dostatečný prostor pro
osvojování učiva v souvislostech v návaznosti na již získané vědomosti a dovednosti žáků,
přičemž bylo patrné i vhodné použití počítačové aplikace. Při výkladu nové látky i při
opakování uváděli učitelé při zajímavých činnostech řadu praktických příkladů z reálného
života, někdy s podporou připravených prezentací. Vhodný brainstorming a přehledné
opakování základních odborných pojmů posilovaly aktivní zapojení žáků. V části výuky při
skupinové práci nebyla stanovena kritéria hodnocení zadané práce ani časový rámec pro
vypracování úkolů. Někteří žáci při ní nepracovali a její účinek snížila rovněž absence
závěrečného vyhodnocení splnění zadání.
Výuka praktického vyučování umožňuje žákům dobrou profesní připravenost pro zvolený
obor. Sledovaný odborný výcvik byl kvalitně veden učiteli odborného výcviku, kteří jsou
odborníci ve svých oblastech, a instruktorem na smluvním pracovišti. Žáci aplikova li
poznatky získané v teoretických odborných předmětech, byli pozitivně motivováni výsledky
své práce. Žáci pracovali pod neustálým vedením učitelů, kooperativně či samostatně, a to
dle jejich individuálních dovedností a schopností. Byli seznamováni a následně dobře vedeni
k využívání základních nástrojů a přístrojů až po teoretické seznamování s nejmodernějš ími
technologiemi a postupy. Učitelé je správně motivovali k používání odborné technolo gie
a k vlastnímu hodnocení. Výuka byla vedena dle běžného schématu učebního dne,
dodržovány byly zásady bezpečnosti práce.
Volný čas ubytovaných žáků je využíván pro individuální i skupinové aktivity (sportování,
vycházky do přírody) či pravidelnou přípravu na vyučování.


                         Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby (písemné a ústní
zkoušení, hodnocení praktické činnosti). Elektronický informační systém umožňuje
průběžně informovat žáky a jejich zákonné zástupce o průběhu a výsledcích vzdělává ní.
Další informace jsou rodičům pravidelně předávány na třídních schůzkách, případně při
individuálních jednáních. Úspěšnost žáků v průběhu vzdělávání i při jeho ukončování škola
pravidelně sleduje a projednává v pedagogické radě. Zatím se však nepodařilo nastavit
účinný postup pro vyhodnocování výsledků vzdělávání žáků a následné přijímá ní
efektivních opatření.
Celkový průměrný prospěch žáků tříletých oborů v průběhu vzdělávání za školní roky
2021/2022 a 2022/2023 stagnoval a pohyboval se průměrně kolem 2,50. Ve 2. pololetí
v uvedených školních rocích průměrně prospělo 80 % žáků. S vyznamenáním žáci prospívají
pouze ojediněle, ve školním roce 2022/2023 to byla 3 % žáků, v předchozím roce žádný žák.
Naopak škola vykazuje vyšší množství žáků, kteří předčasně odcházejí ze vzdělávání. Za
uvedené dva školní roky to bylo pětina žáků ve školním roce 2021/2022, resp. cca desetina
žáků v následujícím školním roce. Jde převážně o žáky z prvních ročníků.
Obdobné průběžné výsledky vykazuje i nástavbový obor. Dosažený průměrný prospěch
rovněž stagnoval a za poslední dva školní roky činil průměrně 2,44. Ve 2. pololetí
v uvedených školních rocích průměrně prospělo 85 % žáků. S vyznamenáním ve školním
roce 2021/2022 neprospěl žádný žák, v následujícím školním roce jeden žák. I v tomto oboru


                                           4/8
odcházeli předčasně žáci ze vzdělávání, v roce 2021/2022 to byla pětina žáků,
v následujícím školním roce téměř třetina žáků.
Nejlepších průběžných výsledků dosahují žáci čtyřletých maturitních oborů, kteří
absolvovali ve školním roce 2022/2023 první ročník. Jejich průměrný prospěch dosahoval
v oboru Ekologie a životní prostředí 1,97, v oboru Veřejnosprávní činnost 2,34. Úspěšně
uzavřít první ročník se podařilo téměř všem žákům, desetině z nich s vyznamenáním.
Prospěchové problémy žákům jak tříletých, tak i maturitní oborů způsobují obdobně
všeobecně vzdělávací a odborné předměty.
Výsledky u závěrečné zkoušky odpovídají výsledkům žáků tříletých oborů v průběhu
vzdělávání. V oboru Kuchař – číšník uspělo po opravných zkouškách za hodnocené školní
roky 2021/2022 a 2022/2023 průměrně tři čtvrtiny žáků, kteří zkoušku konali, a u oboru
Cukrář cca čtyři pětiny žáků. Ve vztahu k počtu žáků přijatých na začátku jejich vzdělává ní
do prvního ročníku je však procento jejich úspěšnosti nízké. V oboru Kuchař – číšník činí
zhruba polovinu a v oboru Cukrář dvě třetiny žáků. Škole se tak nedaří úspěšně dovést
k závěrečné zkoušce a jejímu úspěšnému složení všechny žáky v době stanovené přísluš ným
rámcovým vzdělávacím programem.
Ještě slabších výsledků dosahovali žáci nástavbového oboru u MZ. Jejich celkové výsledky
u MZ jsou dlouhodobě horší, než jakých výsledků dosahují obdobné obory v republice.
Hrubá neúspěšnost žáků (podíl žáků neúspěšných u MZ nebo zkoušku nekonajíc íc h
z celkového počtu přihlášených) je vysoká. Činila zhruba polovinu ve školních letech
2021/2022, resp. 2022/2023. Žáci jsou neúspěšní jak ve společné, tak v profilové části MZ.
Opět vztaženo k počtu přijatých žáků tohoto oboru do prvního ročníku činí jejich úspěšnost
necelou polovinu, resp. třetinu v uvedených školních letech. Škole se nepodařilo realizo vat
účinná opatření, která by vedla ke zkvalitňování průběhu a výsledků vzdělávání žáků
a ke snižování žákovské neúspěšnosti u MZ, jak bylo doporučeno v minulém hodnocení
v roce 2017.
Pro zlepšení výsledků vzdělávání je nutné zavést systematickou analýzu výsledků žáků
všech oborů při využití potenciálu předmětových komisí a školního poradenského
pracoviště. Ve sledovaném období činil například podíl žáků ohrožených školním
neúspěchem v průběhu vzdělávání v prvních a druhých ročnících tříletých oborů kolem
50 %, ve třetích ročnících byl pak významně vyšší (téměř každý žák byl klasifikován jednou
nebo více dostatečnými). Pomoc žákům takto ohroženým spočívá pouze v nabídce
konzultací a doučování.
Do slabých výsledků vzdělávání žáků se promítá velmi vysoká absence, která činila za
všechny vyučované obory průměrně za sledované období přes 280 hodin na žáka za školní
rok. Vysoký je i podíl neomluvené absence, a to od prvních ročníků. Škole se tak nedaří
účelně motivovat žáky k řádné docházce do školy, což se projevuje ve vysokém počtu
uložených kázeňských opatření, případně hodnocením chování sníženým stupněm
klasifikace. Strategie předcházení školní neúspěšnosti se také dostatečně nezabývá adaptací
žáků na středoškolský způsob vzdělávání. V prvním čtvrtletí školního roku 2022/2023 byla
uložena kázeňská opatření zhruba pětině žáků prvního ročníku a na konci druhého pololetí
uvedeného školního roku činil tento podíl kolem 40 %.
Školní poradenské pracoviště informuje učitele o potřebách žáků se SVP. Z rozboru
prospěchu vyplývá, že hodnocení žáků se SVP vykazuje individuální rozdíly, prospěch je
ale většinou srovnatelný s průměrným prospěchem třídy, kterou navštěvují. Žákům s OMJ
s částečnou jazykovou bariérou a zároveň motivovaných škola poskytuje individuá lní
doučování českého jazyka. Témata z oblasti prevence rizikového chování žáků jsou vhodně


                                            5/8
zařazována do výuky či jsou realizována v rámci různých akcí. Ve výchovných komisích se
škola zabývá záškoláctvím a nevhodným chováním žáků s různou mírou účinnosti.
Škola podporuje připravenost žáků k jednotným závěrečným zkouškám systematick ým
organizování opakování pro žáky třetích ročníků na školních pracovištích. Na praxích si žáci
vedou svá pracovní portfolia s recepturami a technologickými postupy. Jejich znalosti
a dovednosti jsou komplexně využity při tvorbě ročníkových prací, které mají dobrou
kvalitu. Pro podporu osobnostně-dovednostního rozvoje žáků tříletých oborů jsou
organizovány školní gastronomické soutěže. Škola začíná znovu využívat nástroje externího
hodnocení formou účasti žáků na odborných regionálních soutěžích. Žákům je rovněž
nabízena možnost absolvovat barmanské nebo baristické kurzy. Kariérní poradenství je
účelně realizováno, o absolventy školy je na trhu práce zájem.
Vychovatelé DM jsou v úzkém kontaktu s vyučujícími, rovněž se věnují těm žákům, kteří
potřebují dopomoc při přípravě na vyučování. Zařazované aktivity pro rozvoj klíčovýc h
kompetencí podporují zdravý životní styl.


                                         Závěry
Vývoj školy
– Od 1. září 2019 došlo ke změně v názvu školy v souvislosti s rozšířením vzdělávac í
  nabídky o čtyřleté maturitní obory Veřejnosprávní činnost a Ekologie a životní prostředí.
– Vzrostl počet žáků a učitelů.
– Přetrvává neúspěšnost u maturitních zkoušek nástavbového oboru vzdělání, který je
  aktuálně utlumován, přetrvává rovněž vysoká absence žáků školy a používání méně
  aktivizujících metod vzdělávání.
Silné stránky
– Zkvalitňování materiálních podmínek a vybavení pro praktické vyučování vytváří
  efektivní podmínky pro vzdělávání žáků. (2.4)
– Ve sledovaném průběhu praktického vzdělávání učitelé účinně motivovali a aktivizo va li
  žáky. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Minimální míra zařazování diferencovaného zadání v teoretické výuce nezohledňo va la
  předpoklady ke vzdělávání žáků, docházelo tak k menšímu využití individuálního
  potenciálu žáků se zájmem o obor. Učitelé nevedli žáky k práci s informačními zdroji,
  málo využívali kooperativní formy výuky a nevyužívali efektivně formativní hodnocení,
  což snižovalo motivaci a aktivizaci žáků. (4.3)
– Strategie předcházení školní neúspěšnosti je neúčinná vzhledem k vysokému podílu žáků
  ohrožených školní neúspěšností, vysoké absenci žáků ve výuce, předčasným odchodům
  žáků ze vzdělávání a k jejich neúspěšnosti v průběhu i při ukončování vzdělávání. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Doporučení pro zlepšení činnosti školy
– Zvýšit účinnost kontrolního systému vzhledem v oblasti vzdělávání žáků se SVP.
– Strategii předcházení školní neúspěšnosti zaměřovat na zlepšování výsledků žáků
  v průběhu i při ukončování vzdělávání, snižování absence a zamezení předčasných
  odchodů ze vzdělávání.
– Diferencovat výuku s ohledem na maximální využití vzdělávacího potenciálu žáků, vést
  je k účelné práci s informačními zdroji a k obsahově náročnější komunikaci. Využívat
  formativní hodnocení ve výuce a uplatňování metod aktivního učení ve větší míře.
  V závěrech vyučovacích hodin dostatečně vyhodnocovat splnění vzdělávacího cíle učiteli
  a žáky.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti
 2.   Jmenování ředitelem školy od 20. srpna 2018
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy, účinné k termínu inspekční činnosti
 5.   Školní řád a vnitřní řád domova mládeže, účinný k termínu inspekční činnosti
 6.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 7.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 8.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
 9.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
10.   Záznamy z jednání pedagogické rady a předmětové komise, školní roky 2022/2023
      a 2023/2024 k termínu inspekční činnosti
11.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
12.   Závazné ukazatele rozpočtu na rok 2022 a 2023, finanční vypořádání dotací
      poskytnutých MŠMT transferem v roce 2022 a účetní závěrka sestavená
      k 31. prosinci 2022
13.   Výroční zpráva o činnosti školy za školní rok 2022/2023
14.   Inspekční zpráva, čj. ČŠIS-2821/14-S, a čj. ČŠIS-136/17-S
15.   Internetové stránky školy https://www.sosjilove.cz/



                                          7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Ing. Hana Borůvková, kontrolní pracovnice
 Mgr. Daniel Vančura, MBA, přizvaná osoba
 odborník na výuku gastronomických oborů


8. února 2024




                                          8/8
