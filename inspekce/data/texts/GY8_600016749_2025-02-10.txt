CSI0X00DC32X




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-255/25-T
                                       Sp. zn. ČŠIT-S-89/25-T


Název                               Gymnázium a Střední průmyslová škola
                                    elektrotechniky a informatiky,
                                    Frenštát pod Radhoštěm, příspěvková organizace
Sídlo                               Křižíkova 1258, 744 01 Frenštát pod Radhoštěm
E-mail                              frengp@frengp.cz
IČO                                 00 601 659
Identifikátor                       600 016 749
Právní forma                        příspěvková organizace
Zastupující                         Mgr. Richard Štěpán
Zřizovatel                          Moravskoslezský kraj
Místo inspekční činnosti            Křižíkova 1258, 744 01 Frenštát pod Radhoštěm
                                    Křižíkova 2204, 744 01 Frenštát pod Radhoštěm
                                    Školská čtvrť 1259, 744 01 Frenštát pod Radhoštěm
                                    Školská čtvrť 1374, 744 01 Frenštát pod Radhoštěm
Inspekční činnost na místě          10. 2. 2025 − 14. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium a Střední průmyslová škola elektrotechniky a informatiky, Frenštát pod
Radhoštěm, příspěvková organizace (dále „škola“) vykonává činnost střední školy, domova
mládeže a školní jídelny. Ve školním roce 2024/2025 vzdělává střední škola žáky v denní
formě vzdělávání v gymnaziálních oborech vzdělání (čtyřleté, osmileté), ve dvou čtyřletýc h
oborech vzdělání s maturitní zkouškou a v tříletém oboru vzdělání s výučním listem.
K termínu inspekční činnosti střední školu navštěvovalo 737 žáků ve 27 třídách, z toho 325
ve 12 třídách oborů vzdělávání gymnázia, v oborech vzdělání elektrotechnika, informač ní
technologie 330 žáků ve 12 třídách a 82 žáků oboru vzdělání elektrikář ve třech třídách.
Od poslední inspekční činnosti ve školním roce 2019/2020 se počet žáků mírně navýšil.
Škola vykazovala jednoho žáka s mimořádným nadáním, z 36 žáků se speciálními
vzdělávacími potřebami se podle IVP vzdělávali tři žáci. V domově mládeže bylo
ubytovaných 26 žáků školy.


                         Hodnocení podmínek vzdělávání
Ředitel školy (dále „ředitel“) vykonává funkci od roku 2020. Na organizaci a hodnocení
vzdělávání se společně s ním podílí jeho dva zástupci. Delegování kompetencí a povinnos tí
na jednotlivé pracovníky je účelné a odpovídá potřebám školy. Strategické cíle a stanovení
podmínek pro jejich dosažení vychází z vlastní analýzy školy, jsou reálné a odráží se
v činnosti školy. Prioritou pro následující školní roky je podpora širšího využití
informačních technologií ve výuce a rozvoje digitálních kompetencí žáků i v předmětech
nejen informatického zaměření, vybudování venkovního sportovní hřiště a dále rozšíření
služeb školního psychologa. Naplňování vytýčených cílů je průběžně sledováno,
vyhodnocováno a je součástí aktuálních dokumentů školy.
Hospitační činnost je plánována a prováděna průběžně, pedagogům je poskytována
odpovídající zpětná vazba na kvalitu výuky včetně doporučení pro další pedagogickou práci.
V rámci hospitační činnosti je ověřováno i praktické využití získaných poznatků z dalšího
vzdělávání pedagogů. Doposud se však v oblasti výuky nerealizují dostatečně účinné
postupy k naplnění doporučení z předchozí inspekční činnosti v roce 2019, týkající se
sebehodnocení žáků. Dále je dílčím nedostatkem předávání údajů z dokumentace škol
a školských zařízení a ze školní matriky. Ředitel vytváří podmínky pro další vzdělává ní
pedagogických pracovníků a věnuje potřebnou pozornost vlastnímu profesnímu rozvoji.
Vzdělávací aktivity jsou plánovány s ohledem na současné potřeby školy a zohledňují
i potřeby a zájmy vyučujících. Vzájemná spolupráce pedagogů spočívá ve sdílení informac í
o žácích, výměně materiálů k výuce, předávání pedagogických zkušeností i inspirace
prostřednictvím vzájemných hospitací. V potřebné míře je orientována také na vzdělávac í
výsledky žáků. Účinně je nastavena podpora a metodické vedení začínajících učitelů.
Poradenské služby ve škole jsou žákům i zákonným zástupcům poskytovány třemi
výchovnými poradkyněmi, dvěma školními metodiky prevence a školním psychologe m.
Kariérové poradenství zastává jedna ze tří výchovných poradkyň.
Do vzdělávání žáků se pozitivně promítá zapojení školy do projektových výzev napříč
různými poskytovateli. Ty byly zdrojem nejen finančních dotací, ale také inspirativníc h
námětů a další specifické podpory např. v oblastech personálních podmínek (školní
psycholog, kariérový poradce), profesního růstu pedagogů, soutěží, inovativního vzdělává ní
žáků, mobility žáků a pedagogických pracovníků. Škola vybavuje učebny moderními



                                           2/8
technologiemi, vybudovala a zařídila prostory pro školní firmu, pořídila učební pomůcky
pro rozvoj informatického myšlení a digitálních kompetencí žáků.
Prostorové a materiální podmínky odpovídají potřebám realizovaných školních
vzdělávacích programů. Ředitel jejich stav průběžně vyhodnocuje a zlepšuje. Od poslední
inspekční činnosti byla vybudována tzv. studovna pro žáky, podle možností školy je
postupně zlepšováno pracovní prostředí učitelů. Příležitostí se jeví podpora pro wellbeing
žáků, jakožto vytvoření podmínek pro jejich fyzickou a psychickou aktivitu včetně
relaxačních aktivit. V etapách proběhla rekonstrukce vnitřní datové sítě školy, byly zřízeny
laboratoře a odborné učebny, nově je organizována výuka v moderní sportovní hale
nacházející se v areálu školy. V průběhu inspekční činnosti byly učebny i jejich vybavení
účelně využívány.
V oblasti bezpečnosti a ochrany zdraví i požární prevence jsou žáci pravidelně seznamová ni
s pravidly bezpečného chování a ochrany zdraví při vzdělávání a souvisejících aktivitác h,
přesto je míra úrazovosti dlouhodobě na vyšší úrovni. Důvodem úrazů ve škole jsou většinou
poranění v hodině tělesné výchovy a pohybových aktivitách. Žádoucí je zabývat se riziky,
věnovat pozornost příčinám a okolnostem vzniku školních úrazů a přijímat adekvátní
opatření. Vstupy do budov školy v době inspekční činnosti byly zajištěny, byla
minimalizována možnost vniknutí cizích osob.
Školní jídelna usiluje o vytvoření atraktivního a pestrého jídelníčku s dostatkem ovoce
a zeleniny. Žákům školy poskytuje obědy, nabídku má rozšířenou o další druh jídla.
V návaznosti na délce pobytu ubytovaných žáků poskytuje hlavní i doplňková jídla.
Škola nabízí žákům ubytování v domově mládeže, který poskytuje standardní ubytování
i dostatečné kvalitní zázemí pro využití volného času v rámci školního vzdělávac ího
programu. Jednotliví vychovatelé spolupracují, vyměňují si zkušenosti a náměty pro další
činnost.


                          Hodnocení průběhu vzdělávání
Průběh vzdělávání byl sledován hospitacemi ve třídách napříč všemi předměty a obory
vzdělání. Zejména v oborech vzdělání s maturitní zkouškou byla úroveň výuky srovnatelná.
Ve všech oborech vzdělání výuka probíhala v příznivé pracovní atmosféře se vstřícným
přístupem učitelů a vzájemným respektem. V průběhu vzdělávání byli vhodně podporování
žáci s hlubším zájmem o daný obor, u žáků se speciálními vzdělávacími potřebami byly
respektovány jejich vzdělávací obtíže. Zaujetí a odbornost pedagogů účinně podporovaly
zájem žáků o probíranou učební látku. Důraz byl kladen nejen na získávání nových
vědomostí, nýbrž i na rozvoj gramotností a praktických dovedností s využitím získanýc h
poznatků v reálném životě. Při vzdělávání bylo účelně uplatňováno široké spektrum forem
a metod práce, které umožňovaly vysokou míru aktivního zapojení žáků. Ve většině
sledované výuky byla využita práce ve dvojicích nebo ve skupině, žáci byli vedeni
k vzájemnému předávání zkušeností a rozvíjení jejich dovedností pracovat, komuniko vat
a plnit úkoly v týmu. Napříč sledovanou výukou byl vytvářen dostatečný prostor pro
vyjádření názorů žáků, argumentaci, diskuzi, žáci byli podněcováni k přemýšle ní
a samostatnému odvozování nových poznatků. Efektivitu vzdělávání zvyšovala i účinná
práce s chybou a mezipředmětové propojení, které umožňovalo porozumění učivu v širších
souvislostech i rozvoj digitálních dovedností žáků. Žáci pracovali s různými typy úloh
včetně problémových a byli vedeni k práci s informacemi např. z textů, videoukázek,
audionahrávek, učebnic, internetu. Jen v menší části výuky byl vytvářen prostor pro
samostatné vyhledávání, porovnávání a vyhodnocení informací z více různých zdrojů.


                                            3/8
Dílčím nedostatkem sledované výuky bylo chybějící sebehodnocení žáků jako součást
ověření dosažení vzdělávacího cíle, nebyly využity příležitosti pro vzájemné hodnocení
žáků.
Při vzdělávání v českém jazyce a společenskovědních předmětech navazovalo nové učivo
na již osvojené vědomosti žáků a bylo optimálně propojeno s poznatky z jiných předmětů,
s vlastními zkušenostmi žáků, příklady z regionu i s aktuálním děním ve společnosti. Výklad
učiva byl vhodně podpořen videoukázkami, pracovními listy, texty. Zařazené aktivity byly
zacílené na rozvoj praktických dovedností, čtenářské gramotnosti i formování postojů žáků.
V průběhu výuky byly vytvářeny četné příležitosti k řečovým projevům a prezentaci
skupinové práce před třídou.
Výuka cizích jazyků se vyznačovala dynamickým střídáním činností a efektivním využitím
aktivizujících prvků. Vedením výuky výhradně v cílovém jazyce učitelé vytvářeli podnětné
jazykové prostředí, žáci prokazovali velmi dobrou úroveň osvojení cizího jazyka. V průběhu
vzdělávání byly rovnoměrně rozvíjeny produktivní i receptivní dovednosti. Výuka
směřovala k praktickému využití poznatků. Gramatické i lexikální učivo bylo procvičováno
spontánně při společné i samostatné práci žáků s texty i při nácviku komunikač níc h
dovedností ve dvojicích. Dostatečný prostor byl vytvářen pro delší samostatné mluve né
projevy žáků. Vhodně byla uplatněna diferenciace výuky ve vztahu k nadaným žákům
i žákům s dílčími obtížemi při osvojování cizího jazyka.
Výuka v matematice a přírodovědných předmětech byla promyšlená a organizačně dobře
zvládnutá, zařazené vzdělávací strategie a postupy odpovídaly charakteru probíraného učiva
i potenciálu a vysoké motivovanosti žáků. Ve většině sledované výuky byl vyváženě
zastoupen výklad nového učiva a procvičování již osvojených znalostí s využitím ověření
porozumění formou řešení úloh žáky na tabuli. Důraz byl kladen na rozvoj matematické
gramotnosti, logického myšlení, správné vyjadřování a dodržování stanovených postupů
řešení, vzdělávací cíle byly vyučujícími jasně stanovovány. Učivo bylo vhodně aplikováno
na příkladech z běžného života, propojeno se zkušenostmi žáků, názornost účinně podpořily
žákovské i demonstrační pokusy, využití didaktické techniky a názorných pomůcek. Žáci se
aktivně zapojovali do individuálních činností, uměli zaujmout postoj k probírané
problematice a obhájit svůj názor, vyučujícími byli vedeni k samostatnosti. Bylo by žádoucí,
aby vyučující vytvářeli potřebný prostor pro iniciativu nadaným žákům a žákům s vyšším
zájmem o předmět, formulaci hypotéz a jejich odůvodnění.
Ve sledovaných vyučovacích hodinách odborných předmětů převažoval řízený rozhovor
a samostatná práce žáků. Účelné využití dataprojektoru podporovalo lepší zapamatová ní
probíraného učiva žáky, zejména v případě prezentace názorných ukázek. Ve sledované
výuce byli žáci vedeni k dodržování odborné terminologie s náležitým využitím výstižnýc h
příkladů z praxe, které dokreslovaly vhodné souvislosti s reálnými situacemi, jež navazova ly
na jejich předpokládané profesní uplatnění. Většina žáků aktivně spolupracova la
s vyučujícími odborných předmětů, byl zaznamenán zvýšený zájem o danou problematik u
i vysoká motivovanost žáků.
Praktické vyučování je realizováno ve školních učebnách, dílnách a na smluvníc h
pracovištích. Hospitační činnost v rámci inspekčního hodnocení se uskutečnila ve skupinách
učební praxe a odborného výcviku. Průběh sledovaného praktického vyučování měl velmi
dobrou úroveň. Učitelé vzdělávání žáků systematicky směřovali ke konkrétním znaloste m
a dovednostem, s žáky komunikovali na přiměřené úrovni. Na smluvních pracovištích jsou
žáci řádně vedeni a jsou jim předávány zkušenosti z reálného prostředí. Žáci pracovali
převážně samostatně na zadaných úkolech, učitelé soustavně sledovali jejich činnosti



                                            4/8
a poskytovali jim účelnou zpětnou vazbu k jejich práci. Účastníci vzdělávání dodržovali
nastavená pravidla komunikace a vzájemně se respektovali.
V průběhu celého školního roku organizuje škola četné aktivity, které doplňují běžnou
výuku, prohlubují znalosti i dovednosti žáků a přispívají k naplnění stanovenýc h
vzdělávacích cílů. Žákům je prostřednictvím kariérové poradkyně nabízená pomoc při
optimálním výběru volitelného předmětu k podpoře efektivního rozvoje potenciálu žáků.
V domově mládeže je patrné úsilí vytvořit příznivé podmínky pro pobyt. Ubytovaní žáci
mají k dispozici vybavení pro odpočinek, hygienu, sebevzdělávání. K rozvoji individuálníc h
zájmů ubytovaných žáků slouží volnočasové aktivity. Realizované činnosti umožňují žákům
v plné míře využít potenciál podmínek domova mládeže pro rozvoj vlastní samostatnosti,
podporují jejich zájmy i rozvíjení sociálních vztahů. Program činností respektuje zájmy
a potřeby ubytovaných a je sestavený nejčastěji z osvědčených individuálních i společných
aktivit nebo kroužků. Vychovatelé ve spolupráci s učiteli i vedením školy pomáhají řešit
případné obtíže žáků.


                         Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány v jednáních
pedagogické rady. Po období distančního vzdělávání škola využila možnosti dobrovolné
účasti na ověření výsledků vzdělávání žáků ve vybraných ročnících osmiletého gymná zia.
Žáci školy dosahují v průběhu vzdělávání velmi dobrých studijních výsledků.
Celkové výsledky vzdělávání žáků v maturitních oborech vzdělání za poslední dva školní
roky vykazují srovnatelnou dobrou úroveň. Průměrně za školní rok 2022/2023 prospělo
27 % žáků s vyznamenáním a 3 % žáků neprospělo. Za školní rok 2023/2024 prospělo
s vyznamenáním 30 % žáků a 1,7 % neprospělo. Ve sledovaných letech absence žáků činila
průměrně 13 zameškaných hodin na žáka za školní rok.
Zákonní zástupci jsou o výsledcích vzdělávání žáků průběžně informováni. Zpětnou vazbu
na dosaženou úroveň poskytovaného vzdělávání získává škola rovněž z úspěšnosti žáků
u maturitní zkoušky a při přijímacím řízení k dalšímu studiu. U společné části maturitní
zkoušky dosahovali žáci lepších výsledků než je průměr stejného oboru vzdělání v ČR.
Ve školním roce 2022/2023 a 2023/2024 vykazovali žáci při ukončování vzdělávání 98%
úspěšnost. Zjištěné výsledky jsou analyzovány a využívány k dalšímu směřování
vzdělávacího procesu, podle potřeby jsou přijímána adekvátní opatření. V dalším studiu
na vysokých školách pokračuje 99 % absolventů školního roku 2023/2024.
V posledních dvou letech výsledky vzdělávání žáků s výučním listem vykazovaly dobrou
úroveň. Žáci, kteří postoupili do závěrečného ročníku, dosahovali u závěrečné zkoušk y
dobrých výsledků.
Pro školu by bylo užitečné zvážit využívání externích hodnotících nástrojů, které poskytnou
objektivní pohled na výkon žáků a důležitou zpětnou vazbu jejich pokroku a hodnocení.
Žákům, kteří jsou v průběhu studia ohroženi rizikem školního neúspěchu, je poskytována
podpora na úrovni jednotlivých učitelů, případně třídních učitelů. Učitelé poskytují těmto
žákům individuální konzultace, motivují je k pravidelnému plnění studijních povinnos tí,
v případě potřeby komunikují se zákonnými zástupci žáků, pro vybrané vyučovací předměty
je realizováno doučování. Motivace žáků k přípravě, účasti a získání certifikátu
na mezinárodních jazykových zkouškách je odrazem kvality vzdělávacího procesu
v cizojazyčném vzdělávání.



                                           5/8
Díky projektu TPA – Inovační centrum pro transformaci vzdělávání je zvyšována
uplatnitelnost absolventů na trhu práce, zkvalitňováno vybavení školy a dochází
ke spolupráci s firmami také formou pořádání besed, workshopů či tvorby výukovýc h
materiálů. V průběhu celého školního roku jsou žáci motivováni k účasti na četných
olympiádách a soutěžích. Úspěšně reprezentují školu v celostátních soutěžích např.:
Literární soutěž Masarykova demokratického hnutí, Merkur Perfekt Challenge, počítačová
a fyzikální soutěž, elektrotechnická a anglická olympiáda, středoškolská odborná činnost.
Škola získala finanční grant v rámci akreditace Erasmus+ na období 2022 – 2027, v rámci
něhož má možnost realizovat různé formy studijních aktivit v zahraničí, využít krátkodobé
vzdělávací mobility, skupinové mobility a jazykové kurzy pro učitele. Zástupcům
základních škol jsou předávány zkušenosti na akci Erasmus Day.
Pro žáky škola pořádá exkurze (zahraniční jazykové a poznávací výjezdy, technické
výstavy), sportovně zaměřené akce (lyžařský výcvikový kurz, letní turistický kurz, plavecký
záchranářský kurz), kulturní a preventivní akce, besedy s odborníky z oboru. Škola
spolupracuje s přibližně dvaceti organizacemi (firmy, vysoké školy, město, úřady a jiné) při
realizaci závěrečných zkoušek, vzdělávacích a náborových aktivit, v oblastech poskytování
stipendií, materiální a finanční podpory, odborného výcviku a praxe, propagace školy
a certifikace. V rámci výuky cizích jazyků spolupracuje škola s jazykovou školou P.A.R.K.
(metodická podpora) a se zkouškovým centrem Cambridge Assessment English.
V průběhu vzdělávání jsou žáci zapojováni do preventivních aktivit, které vychází
ze zjištěných potřeb školy a jsou tematicky zaměřené na konkrétní věkové skupiny. Vhodná
témata primární prevence jsou začleňována také do výuky vybraných předmětů. Pro nové
třídní kolektivy jsou organizovány adaptační pobyty, pro žáky prvních ročníků nižšího
gymnázia byly ve spolupráci s externími odborníky realizovány programy na podporu
klimatu tříd. Případné negativní projevy chování žáků jsou řešeny bezodkladně, škola
spolupracuje se zákonnými zástupci a podle potřeby využívá konzultace s externími
pracovníky. Žáci mají k dispozici anonymní schránku důvěry, upřednostňují však možnost
individuálních konzultací s pracovníky školního poradenského pracoviště. Škola infor muje
o své vzdělávací nabídce a aktivitách prostřednictvím webových stránek, sociálních sítí,
organizací „Dnů otevřených dveří“, účasti na prezentačních akcích vzdělávání v regionu
a v mediích.


                                         Závěry
Vývoj školy
– Škola se zapojila do mezinárodního programu Erasmus+, se získaným finančním grantem
  na období 2022-2027, realizuje jazykové aktivity v zahraničí.
– Od poslední inspekční činnosti ve školním roce 2019/2020 došlo k mírnému nárůstu
  počtu žáků.
– Škola se zapojila do četných projektů, zlepšily se materiální podmínky pro vzdělává ní,
  nově využívá sportovní halu.
– Doporučení z minulé inspekční činnosti byla zohledněna částečně. Došlo k zefektivně ní
  kontrolní činnosti a organizace vyučovacích hodin. Zařazování sebehodnocení
  a vzájemného hodnocení žáků však doposud není přirozenou součástí výuky.




                                            6/8
Silné stránky
– Vedení školy účelně vyhledává možnosti zapojení do mezinárodních projektů se
  zahraničními školami, které umožnují zkvalitňovat podmínky a průběh výuky
  a rovněž spolupráci školy se sociálními partnery. (1.5)
– Kvalitní výuka cizích jazyků a podpora podnikavosti žáků díky inovativnímu oblasti
  vzdělávání prostřednictvím projektu funkční firmy napomáhá zvýšení uplatnitelnos ti
  na trhu práce. (4.2)
– Žáci školy dosahují velmi dobrých výsledků v průběhu vzdělávání i při jeho ukončování.
  (5.2)
– Škola zapojuje žáky do širokého spektra oborových soutěží, pozitivně je ovlivňuje
  a motivuje, což přispívá k rozvoji jejich odborných a sociálních kompetencí. (6.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Žáci jsou v nižší míře vedeni k samostatné práci s informacemi z více různých zdrojů,
  k jejich vyhledávání, porovnávání a vyhodnocení cíle práce. (4.1)
– Pedagogové do výuky systematicky nezařazují úlohy odlišné kognitivní náročnosti.
  Sebehodnocení a vzájemné hodnocení je ve výuce nadále uplatňováno jen ojediněle,
  účinnost zavedených opatření se doposud dostatečně neprojevila. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet ve výuce více příležitostí pro samostatnou práci žáků s různými typy
  informačních zdrojů, podporovat nadání obohacováním výuky o úlohy odlišné kognitivní
  náročnosti.
– Zaměřit se v závěrech hodin na sebereflexi žáků a zhodnocení jejich individuálního
  pokroku.
– Využívat externí testování k objektivnímu posouzení znalostí žáků.
– Posilovat ve škole činnosti žáků zaměřené na wellbeing, jenž by přispěly k rozvoji jejich
  fyzické a psychické aktivity.
– Optimalizovat kontrolní systém v oblasti statistických výkazů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/8
              Seznam dokladů, o které se inspekční zjištění opírají
  1.  Školní vzdělávací programy platné ve školním roce 2024/2025
  2.  Strategie rozvoje školy ze dne 7. 12. 2023
  3.  Výroční zprávy o činnosti školy za školní rok 2022/2023 a 2023/2024
  4.  Plán dalšího vzdělávání pedagogických pracovníků na školní rok 2024/2025
  5.  Plán hospitační činnost, záznamy z hospitační činnosti ve školním roce 2024/2025
      (vzorek)
  6. Zápisy z porad a jednání předmětových komisí ve školním roce 2024/2025 (vzorek)
  7. Dokumentace k výchovnému poradenství, školní rok 2024/2025
  8. Personální dokumentace pedagogických pracovníků (vzorek)
  9. Školní matrika vedená ve školním roce 2024/2025 (vzorek)
  10. Rozvrh vyučovacích hodin ve školním roce 2024/2025 (vzorek)
  11. Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
  12. Dokumentace vztahující se ke školnímu stravování ve školním roce 2024/2025
      (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Ing. Martina Colledani, školní inspektorka
 Mgr. Adéla Kulová, školní inspektorka
 Mgr. Jiří Crhonek, školní inspektor
 Mgr. Lukáš Kubiena, školní inspektor
 Bc. Marcela Zahradníková, kontrolní pracovnice
 Ing. Jaroslav Král, odborník na elektrotechniku a informatiku
25. 2. 2025




                                         8/8
