                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-61/23-C


Název                               Gymnázium, Český Krumlov, Chvalšinská 112
Sídlo                               Chvalšinská 112, 381 01 Český Krumlov
E-mail                              info@gymck.cz
IČO                                 00583839
Identifikátor                       600008231
Právní forma                        Příspěvková organizace
Zastupující                         PaedDr. Hana Bůžková
Zřizovatel                          Jihočeský kraj
Místo inspekční činnosti            Chvalšinská 112, 381 01 Český Krumlov
Inspekční činnost na místě          30. 1. 2023 − 1. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Český Krumlov, Chvalšinská 112 (dále „škola“) vykonává činnost střední
školy, domova mládeže a školní jídelny- výdejny. Školu navštěvovalo v době inspekce
542 žáků v 18 třídách, z toho osm žáků se speciálními vzdělávacími potřebami. Škola
poskytuje střední vzdělání s maturitní zkouškou v osmiletém studijním oboru vzdělání
79-41-K/81 Gymnázium, čtyřletém studijním oboru vzdělání 79-41-K/41 Gymnázium
a v šestiletém studijním oboru vzdělání 79-41-K/61 Gymnázium v denní formě vzdělává ní.
Subjekt je fakultní školou Filozofické fakulty a Přírodovědecké fakulty Jihočeské univerzity.
Škola umožňuje žákům stravování ve školní jídelně-výdejně, která je umístěna přímo
v budově školy, a ubytování ve vlastním domově mládeže.


                         Hodnocení podmínek vzdělávání
Ředitelka školy vykonává svoji funkci od roku 2012. K odpovídající efektivitě řízení řady
procesů přispívá účinná a těsná spolupráce s jejím zástupcem. Pravidelné porady vedení
a pedagogické rady jsou funkčně zaměřené na řešení každodenních organizač níc h
a provozních záležitostí. Nastavení jednotných podmínek i jasných pravidel organizace
vzdělávání spolu se systémem sdílení informací se pozitivně projevuje např. v přínosném
průběžném vyhodnocování jednotlivých oblastí činnosti školy.
Strategické dokumenty obsahují kromě identifikace podmínek potřebných pro dosažení
stanovených záměrů také priority a kroky, které vedení a pedagogové plánují učinit pro
jejich dosažení v souladu s kurikulárními dokumenty. Škola průběžně sleduje a sbírá
informace podstatné pro své další směřování pomocí účelných autoevaluačních nástrojů
a v odpovídajících intervalech promyšleně vyhodnocuje dosažení svých strategickýc h
priorit. Cíle, které škola soustavně přizpůsobuje v dílčích ohledech aktuálnímu vývoji, se
daří postupně naplňovat zejména v oblasti zkvalitňování personálních a materiálníc h
podmínek pro vzdělávání. Škola je též úspěšná v budování dobrého klimatu a jména školy
prostřednictvím účelné prezentace na veřejnosti.
Prioritou hospitační činnosti ze strany vedení školy je funkční zaměření na to, jak
pedagogové využívají vzdělávací strategie zvyšující efektivitu osvojování klíčovýc h
kompetencí. Učitelům je na jejím základě sice poskytována příslušná zpětná vazba, ale
účinnější didaktické postupy, např. využívající v hojnější míře formativní hodnocení, byly
ve sledované výuce patrné jen v omezené míře. Další vzdělávání pedagogických pracovníků
většinou vychází nejen z iniciativy některých vyučujících, ale zároveň je plánováno
v souladu s pečlivou analýzou potřeb na základě kontrolní činnosti. V oblasti plnění cílů
výuky škola vhodně stanovila realistické plány seberozvoje učitelů zaměřené na uplatňová ní
moderních vyučovacích metod a pravidelně kontroluje jejich plnění, kromě jiného při
rozhovorech s pedagogy nad jejich portfolii. Začínajícím pedagogům je poskytována
odpovídající podpora.
Materiální podmínky školy jsou na velmi dobré úrovni, modernizované vybavení je
adekvátně využíváno ve výuce a umožňuje naplňovat cíle ve všech částech vzdělává ní.
Vedení školy je úspěšné v oblasti získávání finančních prostředků, a to především
z evropských fondů. Díky nim mohla škola posílit vzájemnou spolupráci pedagogů, umožnit
jim hojnější účast na akcích dalšího vzdělávání, podpořit polytechnické vzdělává ní
a badatelskou výuku moderních dějin. Škole se podařilo od roku 2016 zajistit v domově
mládeže celodenní stravování.
Velký důraz klade škola na přínosnou spolupráci se zřizovatelem a místními sdruženími
s cílem poskytovat co nejlepší podmínky k celistvému osobnostnímu rozvoji žáků. Díky
spolupráci se základními školami je aktivně podporován zájem těchto žáků o studium.
Podpora motivace talentovaných žáků ke studiu přírodovědných i humanitních oborů
probíhá úspěšně v rámci aktivit rozvíjených společně s fakultami Jihočeské univerzity.
Významným přínosem pro rozvoj jazykových, sociálních a osobnostních kompetencí žáků
je spolupráce se zahraničními školami při pořádání společných kulturních akcí. Tyto aktivity
přinášejí výměnu zkušeností a promítají se do rozšíření všeobecného přehledu žáků.



                                             2/6
                          Hodnocení průběhu vzdělávání
Výuka byla vyučujícími připravena z hlediska obsahu i organizace s odpovídajícím důrazem
na vědomostní a dovednostní složky vzdělávacích cílů. V hospitovaných hodinách panovala
přátelská atmosféra a vzájemný respektující přístup mezi vyučujícími a žáky. V části výuky
bylo zaznamenáno využití poznatků z dalšího vzdělávání pedagogů, především v matematice
při přínosném upevňování učiva prostřednictvím digitálních technologií. Důležito u
podporou motivace žáků při osvojování klíčových kompetencí ve většině hodin byla kromě
účelného využívání učebních pomůcek snaha o podporu individuálních vzdělávacích potřeb
žáků. Reflektována byla reálná úroveň znalostí a dovedností žáků, důraz byl kladen na
systematické opakování učiva. V části výuky bylo zaznamenáno funkční napojení na
zkušenosti z distanční výuky, např. při využívání aplikací a jiných digitálních technologií
zejména pro zadávání a vyhodnocování učebních úloh.
Vyučující většinou kombinovali frontální výuku a řízený rozhovor s problémovými
otázkami, ale tyto postupy nebyly ve všech případech dostatečně účelné. V hojném počtu
hodin se vyskytla přínosná samostatná práce, efektivní kooperace žáků ve dvojicích či
skupinách byla zařazena zpravidla jen v hodinách cizích jazyků. Vyučující vyžadovali od
žáků přiměřeně obsahově náročnou komunikaci, ale ne vždy se dařilo aktivizovat všechny
žáky, a přitom je cíleně vést ke kultivaci souvislého mluveného projevu. Ojediněle vyučujíc í
zadávali žákům úlohy různého typu, náročnosti i rozsahu s ohledem na jejich odlišnou
úroveň nadání. Aktivity podporující objevování, kritické myšlení a rozvoj tvořivosti volili
pedagogové v různé míře. Pouze nahodile byla rozvíjena schopnost žáků účelně využívat
různé informační zdroje a dovednosti potřebné pro úspěšné uplatnění v dnešní společnosti.
Pochopení vztahů a zákonitostí bylo vždy podpořeno dostatečnou názorností. Vyučujíc í
přírodních věd často vhodně volili obtížnost úloh s vyváženým zastoupením problémovýc h
úkolů s přínosným dopadem na rozvoj vybraných gramotností. Příležitosti k sebehodnocení
a vzájemnému hodnocení dostávali žáci hlavně v některých hodinách matematik y.
Hospitované hodiny cizích jazyků byly zdařile vedeny v cílovém jazyce, význa mným
přínosem pro výuku anglického jazyka je působení rodilého mluvčího. Vhodné shrnutí
učiva, zhodnocení z hlediska splnění vzdělávacích cílů hodiny a účinnosti osvojování
poznatků bylo zaznamenáno jen v části výuky.
Besedy, exkurze a přednášky zvyšují zájem žáků o vzdělávání a spolu s projekty
uskutečňovanými především v jazycích a matematice, mnoha kroužky a dalšími podnětnými
akcemi prohlubují a rozšiřují žákovské znalosti a kompetence potřebné pro osobnostní
rozvoj i celoživotní učení.
Výchovně-vzdělávací aktivity v domově mládeže jsou s ohledem na převahu ubytovanýc h
z místní střední umělecké školy především nepravidelného a spontánního charakteru, se
zaměřením na posilování zdravého životního stylu. Činnost domova účelně navazuje na
školní vzdělávání a příležitostně jej doplňuje o řadu preventivních aktivit.


                          Hodnocení výsledků vzdělávání
K získávání podkladů pro hodnocení žáků využívá škola především standardní interní
nástroje, jako je písemné a ústní zkoušení. Individuální i skupinové výsledky vzdělávání jsou
projednávány na pravidelných jednáních pedagogické rady. Přibližně třetina žáků prospívá
s vyznamenáním. Počet neprospívajících žáků je velmi nízký. Slabší prospěch nejčastěji
souvisí s nižší mírou motivace žáků ke studiu. Škola vhodně zpracovává přehledy prospěchu
za třídy i předměty, které jsou součástí výroční zprávy. Pravidelně probíhá komplexní
dotazníkové šetření široce zaměřené na oblasti související s kvalitou poskytovaného


                                            3/6
vzdělávání. Pozitivní i negativní závěry jsou vedením školy využívány jako zpětná vazba,
projednávány s učiteli a slouží ke stanovení obsahové náplně doučovacích hodin.
Výsledky u maturitních zkoušek jsou dlouhodobě nejstabilnější v cizím jazyce.
V uzavřeném školním roce škola souhrnně vykázala srovnatelné výsledky v rámci skupiny
gymnaziálních studijních oborů v České republice ve společné i profilové části maturitníc h
zkoušek. Hrubá neúspěšnost žáků čtyřletého studia byla nižší a u žáků osmileté ho
a šestiletého studia o něco vyšší v celorepublikovém srovnání stejných oborů. Žáci všech
studijních oborů školy dosáhli v témže srovnání ve společné části maturitní zkoušky
z matematiky vyšší úspěšnosti a v didaktickém testu z českého jazyka a literatur y
srovnatelných výsledků. Škola učinila organizační opatření v podobě zvýšeného dělení
hodin zejména v předmětech společné části maturitní zkoušky za účelem dalšího udržení či
zvýšení kvality výsledků žáků. Analýzou účinnosti tohoto opatření se škola průběžně
zabývá. Škola dále provádí porovnávání výsledků u maturitní zkoušky s průběžnými
výsledky vzdělávání, zaznamenané minimální odchylky za uzavřený školní rok dokládají
vysokou objektivitu průběžného hodnocení. Systém pro získávání kompletních informac í
o dalším uplatnění absolventů škola zatím nemá. Hodnocení chování žáků je motivač ní,
počet pochval vysoce převyšuje počet kázeňských opatření. Snížené známky z chování jsou
výjimečným opatřením, které v loňském školním roce nebylo využito.
Žáci školy jsou systematicky podporováni v účasti na různých předmětových i sportovních
soutěžích a olympiádách. Pravidelně dosahují vynikajících výsledků v okresních a krajských
kolech, příležitostně jsou úspěšní i na celostátní či mezinárodní úrovni.
Školní poradenské pracoviště tvoří výchovná poradkyně a metodik prevence, v případě
potřeby škola zdařile spolupracuje s externím speciálním pedagogem. Osmi žákům školy
jsou poskytována podpůrná opatření druhého stupně, podpora jedné žákyně s třetím stupně
podpůrných opatření je realizována s pomocí asistentky pedagoga. Škola je vstřícná k žákům
s nadáním, sportovním reprezentantům a žákům se zdravotním handicapem, dlouhodobě se
osvědčuje umožnění studia podle individuálního vzdělávacího plánu. Preventivní program
odpovídá potřebám školy a je pravidelně aktualizován na základě vyhodnocení jeho
efektivity. Jeho realizace probíhá v rámci výuky jednotlivých předmětů i v rámci řady
specifických akcí – projektů, besed, přednášek. Výrazným přínosem pro stmelování třídníc h
kolektivů a prevenci nežádoucích jevů představuje tradiční týdenní adaptační pobyt prvních
ročníků. Účinné nastavení preventivního programu školy a důraz na součinnost třídníc h
učitelů, rodičů a individuální práci se žáky se projevují v minimalizaci rizikového chování
žáků.


                                        Závěry
Vývoj školy
- Došlo k výraznému nárůstu počtu žáků.
- Byl jmenován nový zástupce ředitelky školy.
- Proběhla částečná generační obměna pedagogického sboru.
- Škola je zapojena do řady projektů.
- Proběhla rozsáhlá modernizace budovy a jejího vybavení.




                                           4/6
Silné stránky
- Škola systematicky sbírá informace podstatné pro své další směřování. Strategické
  priority jsou v pravidelných intervalech aktualizovány na základě autoevaluač níc h
  procesů.
- Intenzivní spolupráce se smluvními partnery spolu s podporou prosociálního a vstřícné ho
  klimatu zásadním způsobem podporují rozvoj osobnosti a podílí se na kvalitní přípravě
  žáků.
Slabé stránky a/nebo příležitosti ke zlepšení
- V části výuky chybí uplatňování efektivnějších vzdělávacích strategií, jako jsou metody
  aktivního učení, diferenciace a průběžné poskytování zpětné vazby, tato skutečnost
  u části žáků negativně ovlivňuje motivaci k učení i jejich úspěšnost.
Doporučení pro zlepšení činnosti školy
- Zařazovat do výuky účinnější vzdělávací strategie, včetně diferenciace           směrem
  k nadaným žákům, a více využívat prvky formativního hodnocení.
- Metodické vedení pedagogů navázat na činnost předmětových               komisí směrem
  k zařazování a sjednocení vzdělávacích forem a metod.
- Pokračovat v zefektivnění hospitační činnosti a se zjištěními analyticky pracovat.


            Seznam dokladů, o které se inspekční zjištění opírají
 1.   Úplné znění zřizovací listiny ve znění k 1. 1. 2023 vydané Jihočeským krajem
 2.   Výpis z rejstříku škol a školských zařízení k datu inspekční činnosti
 3.   Jmenovací dekret na vedoucí místo ředitelky Gymnázia, Český Krumlov,
      Chvalšinská 112 s účinností od 1. srpna 2018 vystavený dne 8. 6. 2018, čj. KUJCK
      75403/2018
 4.   Koncepce rozvoje školy na roky 2018-2028
 5.   Školní řád platný od 1. 2. 2023
 6.   Vnitřní řád domova mládeže platný od 1. 9. 2022
 7.   Vnitřní řád školní jídelny – výdejny platný od 1. 1. 2023
 8.   Školní vzdělávací program pro základní vzdělávání, Gymnázium, Český
      Krumlov - nižší stupeň platný od 1. 9. 2022
 9.   Školní vzdělávací program, Gymnázium, Český Krumlov – vyšší stupeň platný od
      1. 9. 2022
10.   Školní vzdělávací program domova mládeže platný ve školním roce 2022/2023
11.   Rozvrh hodin platný ve školním roce 2022/2023
12.   Výroční zprávy o činnosti školy za školní roky 2020/2021 a 2021/2022
13.   Třídní knihy pro školní rok 2021/2022 a 2022/2023 vedené v elektronické podobě
14.   Školní matrika vedená v elektronické podobě
15.   Plán dalšího vzdělávání pedagogických pracovníků v letech 2021-2025
16.   Dokumentace k výchovnému poradenství a prevenci rizikového chování
17.   Ekonomická dokumentace školy za roky 2021 a 2022
18.   Dokumentace týkající se oblasti BOZ včetně knihy úrazů



                                            5/6
19.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
20.   Dokumentace týkající se školního stravování


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivan Bartoš, Ph.D., školní inspektor,
 vedoucí inspekčního týmu

 Mgr. Marie Adamová, školní inspektorka

 Mgr. Marcela Háková, školní inspektorka

 Ing. Jana Kotyzová, školní inspektorka

 Bc. Jiřina Svobodová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                              6/6
