CSI0X00BYO75




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1404/23-H
                                      Sp. zn. ČŠIH-S-232/23-H


Název                               Masarykova obchodní akademie, Jičín, 17. listopadu
                                    220
Sídlo                               17. listopadu 220, 506 01 Jičín
E-mail                              sekretariat@moa-jc.cz
IČO                                 60 116 935
Identifikátor                       600 012 000
Právní forma                        příspěvková organizace
Zastupující                         Mgr. Ondřej Švanda
Zřizovatel                          Královéhradecký kraj
Místo inspekční činnosti            17. listopadu 220, Jičín
Inspekční činnost na místě          12. 12. 2023 − 14. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů
                                    Charakteristika
Masarykova obchodní akademie, Jičín, 17. listopadu 220 (dále škola) poskytuje úplné
střední vzdělání s maturitní zkouškou (dále MZ) v oborech vzdělání Informační technolo gie
18-20-M/01 a Obchodní akademie 63-41-M/02, který lze studovat i se zaměřením školního
vzdělávacího programu (dále ŠVP) na cestovní ruch nebo cizí jazyky. Organizace
vzdělávání vhodně reflektuje budoucí profilaci žáků školy a účelně propojuje teoretické
vzdělávání s odborným. Disponibilní hodiny jsou využity k posílení profilových předmětů.
Obor vzdělání Obchodní akademie se zaměřením na cizí jazyky umožňuje žákům již
od 1. ročníku rozvíjet komunikaci ve třech cizích jazycích. V oboru vzdělání Informač ní
technologie si mohou žáci ve 3. a 4. ročníku zvolit zaměření na programování nebo
počítačovou grafiku. Škola je partnerskou školou Evropského centra jazykových zkoušek
a oficiálním přípravným centrem Cambridge English. K termínu inspekční činnosti se ve 13
třídách vzdělávalo celkem 320 žáků. O své činnosti informuje škola na webových stránkách
www.moa-jc.cz.


                         Hodnocení podmínek vzdělávání
Ředitel školy zastává svoji funkci od srpna 2020. Systém řízení vychází z definova nýc h
koncepčních záměrů, jež reflektují aktuální potřeby školy, společenskou poptávku
a vytvářejí předpoklad pro další perspektivní rozvoj školy. Dlouhodobá koncepce školy
na roky 2020-2026 je zaměřena na profilaci vyučovaných studijních oborů, propojení
teoretické výuky s reálným pracovním prostředím, účelné využívání digitálních technologií
a týmovou spolupráci pedagogů. Ti jsou s těmito koncepčními záměry seznámeni a vedení
školy usiluje o to, aby je naplňovali. Koncepční dokument stanovuje vize a cíle
v jednotlivých oblastech realizace vzdělávání, ale neobsahuje konkrétní nástroje
pro dosažení vytyčených cílů. Část koncepčních záměrů se řediteli školy a jeho dvěma
zástupcům daří realizovat (oblast komunikace s jednotlivými aktéry vzdělávání, revize ŠVP,
v nichž se odrážejí nové trendy ve vyučovaných oborech zařazením volitelných předmětů
ve třetím a čtvrtém ročníku). Některé koncepční cíle se ale prosazovat nedaří (využívá ní
moderních nástrojů a forem výuky, týmová spolupráce pedagogických pracovníků). Ne
zcela efektivní systém řízení se projevuje i v neúčelném fungování vzdělávacích týmů
(předmětových komisí), jejichž činnost je zaměřena na zajišťování organizačních záležitos tí,
např. konzultace probíraného učiva, případně jeho přesuny v rámci ŠVP, příprava
maturitních zkoušek či organizace soutěží a exkurzí. Méně efektivní však je v oblasti
zkvalitňování vzdělávacího procesu, např. sdílení zkušeností se zaváděním nových metod
a forem výuky, realizace vzájemných hospitací. Dopad práce vzdělávacích týmů do výuky
je tak spíše formální, což se odráží v různé kvalitě jednotlivých vyučovacích hodin.
Přenos informací v rámci školy je efektivně realizován e-mailovou komunikac í,
elektronickými nástroji (Google – kalendář, učebna, virtuální sborovna), pravidelnými
poradami vedení školy a provozními poradami. Zásadní záležitosti vzdělávání jsou
diskutovány na jednáních pedagogické rady. Komunikace se zákonnými zástupci žáků je
zajištěna prostřednictvím elektronického systému školy, pravidelných třídních schůzek,
běžné jsou i individuální konzultace pedagogů se zákonnými zástupci žáků v případě
potřeby. K propojení a sdílení informací slouží škole efektivně i sociální média (Facebook,
Instagram). Do chodu a řízení školy jsou zapojeni i žáci díky studentské radě,
prostřednictvím které se podílejí na rozhodování o věcech, které se jich týkají, mají možnost
vyjádřit svůj názor, přicházet s vlastními náměty ke zlepšení, projevit demokratické
smýšlení a rozvíjet svou odpovědnost.


                                            2/7
Vedení školy pravidelně monitoruje všechny oblasti pedagogických procesů, zjištěné
skutečnosti se však nepromítají do přijímaných opatření s jasně stanovenými termíny
a konkrétní zodpovědností. Ředitel školy provádí pravidelnou hospitační činnost, z jejichž
závěrů vyplývají pozitiva i negativa ve sledované výuce a konkrétní doporučení směřujíc í
ke zlepšení pedagogické práce. Analýzu možností a schopností učitelů následně využívá
jako podklad pro tvorbu plánu dalšího vzdělávání pedagogických pracovníků, který tak
odráží jejich potřeby, ale i potřeby školy. Zaměřuje se zejména na etickou výchovu,
využívání moderních technologií ve výuce, zavádění formativního hodnocení, vztahy mezi
školou a rodinou, prevenci rizikového chování žáků i tandemovou výuku.
Materiální podmínky školy jsou na velmi dobré úrovni, vedení školy aktivně usiluje o jejich
průběžné zkvalitňování tak, aby odpovídaly moderním trendům vzdělávání a přispíva ly
k naplňování cílů stanovených v ŠVP. Učebny a kabinety jsou vybaveny digitálními
technologiemi (notebooky, dataprojektory, interaktivní tabule, grafické tablety, robotické
stavebnice, 3D tiskárny, velkoformátová tiskárna – plotter), byla vybudována nová laboratoř
informačních technologií.
Škola podporuje sounáležitost s obcí, aktivně spolupracuje se zřizovatelem, v rámci
odborných praxí i s profesními a sociálními partnery (např. Hospodářská komora ČR,
Technická univerzita Liberec, Univerzita Hradec Králové). Škola v rámci vzájemnýc h
návštěv a sdílení příkladů dobré praxe spolupracuje i se středními školami podobného typu
v regionu (např. Střední průmyslová škola Dvůr Králové nad Labem).


                          Hodnocení průběhu vzdělávání
Průběh středního vzdělávání byl sledován ve výuce všeobecně vzdělávacích předmětů
a odborných předmětů. Úroveň metodického a didaktického vedení hodin byla rozdílná.
Společným znakem všech hospitovaných hodin byla příznivá pracovní atmosféra. Žáci byli
ukáznění a respektovali pokyny vyučujících. Učitelé žáky v úvodu hodiny seznámili
většinou pouze s tématem hodiny, úvodní motivace byla zaznamenána jen ojediněle. Žákům
poskytovali dostatek prostoru a času pro zpracování úkolů a byli jim při tom průběžně
nápomocni. Ve většině hodin učitelé účelně využívali mezipředmětové vztahy a v některých
hodinách efektivně pracovali s chybou s ohledem na vlastní učení žáků. Přibližně v polovině
hospitovaných hodin byli žáci vedeni k souvislé komunikaci.
Ve výuce všeobecně vzdělávacích předmětů byla zaznamenána nízká míra aktivního
zapojování žáků do výuky a jejich vzájemné spolupráce. Převažovala frontální výuka
s řízeným rozhovorem s žáky, často doplněná jejich samostatnou prací. V malé míře byla
zařazena práce ve dvojicích nebo skupinová práce, která by podněcovala žáky k dodržování
předem známých pravidel a vzájemné spolupráci. Všichni žáci plnili stejné úkoly, učitelé
práci žáků nediferencovali s ohledem na jejich odlišné aktuální vzdělávací možnosti
a rozdílné pracovní tempo. Zaznamenána byla také nízká míra využívání didaktickýc h
pomůcek (pracovní listy). Digitální technika nebyla vyučujícími využívána vždy účelně,
často sloužila pouze k prezentaci nového učiva. Žáci používali digitální techniku ojediněle.
Závěry většiny hodiny nevedly k vyhodnocení vzdělávacího cíle za aktivní účasti žáků.
Výjimečně žáci využívali sebehodnocení nebo vrstevnické hodnocení, prvky formativního
hodnocení nebyly použity.
V průběhu vzdělávání odborných předmětů se projevovala vysoká odbornost vyučujíc íc h,
byl kladen důraz na využívání příslušné terminologie, na logické uchopení i praktické řešení
problémů, učitelé vhodně zařazovali mezipředmětové vazby doplněné o nové poznatky
a zdůrazňovali žákům možnost využití nabytých vědomostí a dovedností v profesní praxi,


                                            3/7
případně také v běžném osobním životě. Výuka byla koncipována a realizována tak, aby žáci
po seznámení se základy učiva byli schopni ve vyšších ročnících řešit úkoly podobné těm,
se kterými se budou setkávat v praxi, Žáci byli vedeni k využívání dalších informač níc h
zdrojů (např. internetové odkazy, mobilní telefony), k hledání nových informac í,
vyvozování souvislostí a argumentaci.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby, tzn. formou
písemného a ústního zkoušení. Pro posouzení dosažené úrovně znalostí a dovedností žáků
ze základního vzdělávání a zvládnutí očekávaných výstupů ŠVP škola nevyužívá žádnou
formu zjišťování či testování. K objektivnímu posouzení dosažené míry znalostí a vědomostí
nejsou jednotně nastavená pravidla hodnocení žáků včetně váhy známek v jednotlivýc h
vyučovacích předmětech. Výsledky vzdělávání žáků jsou pravidelně sledovány na jednáních
pedagogické rady. Záznamy z jednání z pedagogické rady však zůstávají v rovině
konstatování a mají převážně statistickou povahu, chybí systematická analýza příčin
neúspěchu žáků včetně přijetí vhodných opatření. V posledních třech letech vykazova ly
celkové výsledky vzdělávání žáků i úspěšnost u maturitních zkoušek srovnatelnou úroveň.
Škola věnuje pozornost rozsahu a kvalitě odborného vzdělávání žáků. Odborná praxe je
realizována ve spolupráci a koordinaci se sociálními partnery (úřady státní správy
a samosprávy a vybranými podnikatelskými subjekty). Při její realizaci škola spolupracuje
s poskytovateli praxe podle jasně nastavených pravidel, která stanovují její rozsah a způsob
hodnocení. Žáci si tak v reálném prostředí ověřují své znalosti a dovednosti získané
v odborných předmětech, což podporuje vytváření správných pracovních návyků. Škola se
v roce 2022 umístila na 9. místě mezi středními školami Královéhradeckého kraje v soutěži
„Škola doporučená zaměstnavateli“.
Trvale je věnována pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Škola se zaměřuje
na vytváření podmínek pro podporou nadaných žáků jejich zapojováním do různých druhů
soutěží a odborných aktivit. Příprava k těmto soutěžím (např. Novobydžovská klávesnice,
Hradecká Juniorka, jazykové olympiády) je úspěšně využívána ke zvýšení motivace žáků
ke studiu i k prezentaci školy na veřejnosti. Škola připravuje žáky na jazykové zkoušky
Cambridge English (B1, B2, C1), které jsou mezinárodně uznávaným dokladem o dosažené
úrovni jazykových znalostí a zvyšují konkurenceschopnost žáků na trhu práce. V roce 2022
úspěšně absolvovalo mezinárodní zkoušku 20 žáků.
Činnost školního poradenského pracoviště je účelně zaměřena na kompenzaci vzdělávac íc h
a výchovných obtíží žáků. Výchovná poradkyně, která současně zastává také funkci školní
metodičky prevence, úzce spolupracuje s třídními učiteli a vedením školy, nově i se školní
psycholožkou. V rámci primární prevence je žákům k dispozici nejen online anonymní
schránka důvěry, ale i celá řada vhodných akcí naplánovaných na celý školní rok (adaptační
kurz pro žáky 1. ročníku, tematicky zaměřené interaktivní besedy – např. S tebou o tobě,
Nehodou to začíná, Nevypusť duši, preventivní pořad Studuj, cestuj a pracuj v EU, projekt
Mezinárodní cena vévody z Edinburghu aj.). K osobnostnímu rozvoji a upevnění
vzájemných vztahů v kolektivu přispívá i každoroční sportovně poznávací pobytová akce
Přechod hor a charitativní činnost žáků školy (např. Svačinárium, Adopce na dálku).
Účinnost prevence rizikového chování (zejména neomluvené hodiny a záškoláctví) je
pravidelně vyhodnocována a jsou přijímána následná opatření. Škola efektivně spolupracuje
s příslušnými odbornými pracovišti.


                                            4/7
                                         Závěry
Vývoj školy
– V roce 2020 došlo ke změně ve funkci ředitele školy.
– Od roku 2022 ve škole působí školní psycholožka.
– V letech 2020–2023 se zlepšily materiálně technické podmínky pro vzdělává ní,
  dokončeny byly revitalizační práce na školní zahradě, oprava ploché střechy, přestavba
  bytu školníka na učebnu a kabinet. V letošním roce byla provedena výměna všech
  stropních svítidel za úsporná LED svítidla, doplněno vybavení informačních technologií
  ve škole, vybudovány nové odborné učebny.
Silné stránky
– Škola průběžně a systematicky zkvalitňuje materiální podmínky pro vzdělávání, které
  umožňují naplňovat profil absolventa poskytovaných oborů vzdělání. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce rozvoje školy není rozpracována ve strategii školy a neobsahuje konkrétní
  nástroje pro dosažení vytyčených cílů. (1.1)
– Učitelé využívali v nízké míře širokého spektra metod a forem práce s ohledem na aktivní
  zapojování žáků do výuky a jejich vzájemnou spolupráci. (4.2)
– Učitelé nediferencovali práci s ohledem na rozdílné pracovní tempo a individuá lní
  vzdělávací potřeby jednotlivých žáků, nepoužívali prvky formativního hodnocení. Žáci
  ojediněle pracovali se vzdělávacími cíli, zpravidla neprováděli vlastní ani vzájemné
  hodnocení. (4.3)
– Škola nemá sjednocená pravidla pro průběžné hodnocení výsledků žáků, nemá tudíž
  přehled o úrovni získaných znalostí a dovedností podle školního vzdělávacího programu.
  Za tímto účelem nevyužívá ani žádnou interní či externí formu zjišťování výsledků
  vzdělávání. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Rozpracovat koncepci rozvoje školy, identifikovat podmínky a jednotlivé kroky, kterými
  lze dosáhnout vytyčených cílů, přijímat opatření ke zjištěným nedostatkům v oblasti
  pedagogických procesů, stanovovat termíny a konkrétní odpovědnost.
– Zaměřit činnost vzdělávacích týmů na zkvalitňování vzdělávacího procesu, sdílení
  zkušeností se zaváděním nových forem a metod výuky, realizaci vzájemných hospitací.
– Využívat širokého spektra metod a forem práce s ohledem na aktivní zapojování žáků
  do výuky a jejich vzájemnou spolupráci.
– Diferencovat výuku s ohledem na rozdílné pracovní tempo nebo individuální vzdělávac í
  potřeby jednotlivých žáků.
– Ve vyšší míře využívat při výuce didaktické pomůcky pro zvýšení názornosti probíraného
  učiva.


                                            5/7
– Více využívat digitální technologie ze strany žáků.
– Účelně využívat závěry vyučovacích hodin s ohledem na vyhodnocení vzdělávacího cíle
  za aktivní účasti žáků.
– Více využívat různých forem hodnocení (sebehodnocení, vzájemné hodnocení, prvky
  formativního hodnocení).
– Sjednotit pravidla pro průběžné hodnocení výsledků žáků, využívat interní či externí
  formu zjišťování výsledků vzdělávání.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina č.j. 14145/SM/2014-8, vydaná zastupitelstvem Královéhradeckého
      kraje s účinností od 13. 10 2014
 2.   Jmenování do funkce ředitele školy vydané s účinností od 1. 8. 2020, ze dne
      15. 6. 2020
 3.   Dokumentace k hodnocení materiálních, personálních a finančních podmínek školy
      ve školních letech 2021/2022, 2022/2023 a 2023/2024 k termínu konání inspekční
      činnosti
 4.   Plán dalšího vzdělávání pedagogických pracovníků na školní rok 2023/2024
 5.   Dokumentace k zajištění bezpečnosti žáků (včetně knihy úrazů) vedená ve školních
      letech 2022/2023 a 2023/2024 k termínu konání inspekční činnosti
 6.   Koncepce rozvoje školy na období 2020-2026
 7.   Školní vzdělávací programy pro obory vzdělání 18-20-M/01 Informační technolo gie
      a 63-41-M /02 Obchodní akademie platné k termínu konání inspekční činnosti
 8.   Školní řád platný k termínu konání inspekční činnosti
 9.   Rozvrhy hodin platné k termínu konání inspekční činnosti
10.   Školní matrika vedená ve školním roce 2023/2024 (vzorek)
11.   Zápisy z pedagogických rad ve školních letech 2022/2023 a 2023/2024 k termínu
      konání inspekční činnosti
12.   Záznamy z jednání vzdělávacích týmů ve školních letech 2022/2023 a 2023/2024
      k termínu konání inspekční činnosti
13.   Záznamy z hospitační činnosti vedení školy ve školních letech 2022/2023
      a 2023/2024 k termínu konání inspekční činnosti
14.   Dokumentace školního poradenského pracoviště včetně dokumentace žáků
      se speciálními vzdělávacími potřebami ve školním roce 2023/2024 k termínu konání
      inspekční činnosti


                                           6/7
15.   Přehled prospěchu žáků ve školním roce 2022/2023 (výpis ze školní matriky)
16.   Výroční zprávy o činnosti školy za školní roky 2021/2022 a 2022/2023
17.   Přehled hodnocení výsledků vzdělávání žáků ve školním roce 2022/2023 (výpis
      ze školního informačního systému)
18.   Dokumentace vedená k realizaci odborné praxe (zprávy z provozní praxe, smlouvy
      o zajištění odborné praxe) ve školním roce 2022/2023 (vzorek


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka,
 vedoucí inspekčního týmu                             ………………………..

 Mgr. Eva Vachatová, školní inspektorka              …………………………

 Mgr. Alena Josefová, Ph.D., školní inspektorka      …………………………

 Ing. Alena Synková, přizvaná osoba,
 odborník na ekonomiku škol a finanční kontrolu     ………………………….




5. 1. 2024




                                            7/7
