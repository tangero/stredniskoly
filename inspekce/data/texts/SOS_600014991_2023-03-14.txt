                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-328/23-Z


Název                               Vyšší odborná škola pedagogická a sociální a Střední
                                    pedagogická škola Kroměříž
Sídlo                               1. máje 221/10, 767 01 Kroměříž
E-mail                              vospgs.spgs@ped-km.cz
IČO                                 65269616
Identifikátor                       600014991
Právní forma                        Příspěvková organizace
Zastupující                         Mgr. Jana Vítková
Zřizovatel                          Zlínský kraj
Místo inspekční činnosti            1. máje 221/10, 767 01 Kroměříž
Inspekční činnost na místě          14. 3. 2023 − 17. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole a
vyšší odborné škole podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělává ní (školský zákon), ve znění
pozdějších předpisů, za období od poslední inspekční činnosti.


                                         Charakteristika
Zřizovatelem právnické osoby Vyšší odborná škola pedagogická a sociální a Střední
pedagogická škola Kroměříž je Zlínský kraj. Právnická osoba vykonává činnost střední
školy a vyšší odborné školy (dále „škola“). Součástí školy je také zařízení pro další
vzdělávání pedagogických pracovníků, které nabízí řadu akreditovaných vzdělávac íc h
programů k získání a prohloubení odborné kvalifikace pedagogů a k získání profesní
kvalifikace chůvy a přípravných kurzů pro žáky.
Ve školním roce 2022/2023 výuka probíhala celkem ve třech oborech vzdělání, z toho ve
střední škole v jednom oboru s maturitní zkouškou 75-31-M/01 Předškolní a mimoško lní
pedagogika a ve vyšší odborné škole ve dvou oborech vzdělání 75-31-N/03 Předškolní a
mimoškolní pedagogika a 75-32-N/06 Sociální pedagogika. Ve škole se vzdělávalo celkem
237 žáků a 155 studentů, z nich bylo v době inspekce identifikováno 8 žáků a 8 studentů se
speciálními vzdělávacími potřebami s přiznaným 1. - 2. stupněm podpůrného opatření.


                        Hodnocení podmínek vzdělávání
Škola má srozumitelně a přehledně vypracovaný strategický plán svého rozvoje s reálně
nastavenými a promyšlenými cíli odpovídajícími jejím aktuálním podmínkám a potřebám.
Při vypracování koncepčních záměrů škola pravidelně vycházela z kvalitně provedených
analýz předchozího stavu a z požadavků nových trendů středoškolského a vyššího
odborného vzdělávání. Stanovené cíle vedoucí ke zlepšení v oblasti výchovně vzdělávac í,
personálních a materiálních podmínek, image a klimatu školy a rozvoje spolupráce
s partnery se dařily průběžně úspěšně naplňovat. Pozitivně se v úrovni vzdělávání odrazil
důraz kladený na rozvoj školy jako centra celoživotního učení a na podporu rozvoje
osobnosti každého jednotlivce.
Při řízení pedagogického procesu vedení školy účelně využívalo kvalitní práce
předmětových komisí. Pravidla a mechanismy k organizování vlastní činnosti školy byly
nastaveny cíleně a účinně. Kontrola výchovně vzdělávacího procesu byla realizo vá na
systematicky a v dostatečné míře. Pravidelná hospitační činnost vedení školy vycháze la
z každoročně inovovaných plánů se stanovenými oblastmi hodnocení, které byly v souladu
s koncepčními záměry školy. Z hospitační činnosti vyučující dostávali kvalitní zpětnou
vazbu podporující rozvoj jejich pedagogických dovedností. V souvislosti se zkvalitně ním
výuky bylo také efektivně využito vzájemných hospitací vyučujících.
Vzdělávání probíhalo podle vzdělávacích programů, se kterými vyučující aktivně pracovali.
V souladu se změnami maturitní zkoušky ve středním vzdělávání i revizí rámcového
vzdělávacího programu vyučovaného oboru vzdělání škola provedla účelné změny.
Ve školním vzdělávacím programu došlo k postupným úpravám učebního plánu, vytvoření
nových vyučovacích předmětů a k částečným změnám pojetí některých předmětů.
Provedené úpravy odpovídaly aktualizovaným kompetencím absolventa a obsahovým
okruhům odborného vzdělávání, reagovaly na nové pedagogické trendy a současné
didaktické požadavky na předškolní vzdělávání. V rámci obnovení akreditací došlo
k úpravám obou vzdělávacích programů ve vyšší odborné škole.
Vzdělávání ve škole bylo zabezpečováno účelně složeným a stabilizovaným pedagogickým
sborem. Vedení školy cíleně podporovalo udržení profesních kompetencí pedagogů,
systematicky je motivovalo k dalšímu rozvoji s ohledem na současné trendy ve středním a
vyšším odborném vzdělávání a potřeby školy. Kromě vzdělávacích aktivit ovlivnily
pozitivně kvalitu vzdělávání oboustranně přínosné stáže pedagogů u budoucích
zaměstnavatelů žáků, jejich vzájemná spolupráce a současně sdílení zkušeností s pedagogy
z jiných středních škol obdobného typu i na mezinárodní úrovni a spolupráce odborníka
z praxe při vzdělávání ve vyšší odborné škole.
Škola má velmi dobré materiální podmínky pro realizaci vzdělávacích programů. Prostředí
historické budovy svou výzdobou podporovalo estetické cítění žáků a studentů, společné
prostory nabízely místa k relaxaci i ke studiu. Zajištění bezpečnosti žáků a studentů byla


                                           2/8
vedením školy věnována cílená pozornost, rizika byla pravidelně vyhodnocována s
následným přijímáním opatření ke zlepšení.
Aktivním přístupem ředitelky školy k vyhledávání dalších zdrojů financování a ve
spolupráci se zřizovatelem se efektivním využitím získaných zdrojů zvýšila v souladu
s koncepčními záměry školy úroveň materiálních podmínek. Finanční zdroje škola účelně
využila k technickému zhodnocení budovy, byly provedeny úpravy a modernizace interiér ů
včetně jednotlivých učeben a tělocvičny. Učebny byly dovybaveny didaktickou technikou.
Ke zvýšení kvality odborného vzdělávání budoucích pedagogů výrazně přispělo vybudování
metodického centra vzdělávání. Probíhaly zde aktivity s přímou účastí dětí a pedagogů
z mateřských škol umožňující propojení teoretické a praktické přípravy žáků. V rámci
metodického centra byla vytvořena učebna didaktiky přírodovědného vzdělávání a
polytechnické výchovy, učebna pro kreativní činnosti s výpočetní technikou a knihovna se
studovnou.
Poradenské služby školy kvalitně zabezpečovalo školní poradenské pracoviště, a to v účinné
spolupráci s vedením školy a ostatními pedagogickými pracovníky. Systematicky pomáhalo
žákům i jejich zákonným zástupcům při řešení vzdělávacích a výchovných obtíží. Žákům se
speciálními vzdělávacími potřebami byla věnována cílená podpora formou podpůrných
opatření, která zahrnovala i možnost vzdělávání dle zpracovaných individuálníc h
vzdělávacích plánů. Náležitou pozornost škola věnovala prevenci sociálně patologick ýc h
jevů, která směřovala zejména k vytváření dobrých vztahů mezi všemi účastníky vzdělává ní,
k vytváření pozitivního klimatu ve třídách a spolupráci se zákonnými zástupci. Pro podporu
pozitivních vazeb v nových třídních kolektivech byly ve škole cíleně realizovány adaptační
pobyty pro žáky prvního ročníku. Rovněž výsledky z uskutečněných sociometrick ýc h
šetření pomohly třídním učitelům efektivněji pracovat na budování pozitivního a
bezpečného klimatu nejen ve třídách, ale i v celé škole. Pro předcházení rizikovému chování
škola aktivně pořádala vzdělávací akce pro žáky, pravidelně spolupracovala s organizace mi,
které se na prevenci zaměřují.
Spolupráce školy s vnějšími partnery byla aktivní a účelná. Dlouhodobá a vzájemně přínosná
byla spolupráce s městem Kroměříž, sociálními partnery a školami různých stupňů
vzdělávání, počínaje mateřskými až po vysoké školy. V rámci těchto partnerství se škola
podílí na přípravách a organizování velkého množství vzdělávacích, kulturních a
společenských akcí, řady programů dalšího vzdělávání i množstvím aktivit pro veřejnost.
Významná pro školu je také mezinárodní spolupráce související s mobilitou žáků
i vyučujících pořádaná projektovou činností. Na velmi dobré úrovni probíhala účinná
kooperace školy se zřizovatelem a zákonnými zástupci žáků. Oboustranně byla přínosná
otevřenost školy sociálním partnerům i potencionálním klientům.


                          Hodnocení průběhu vzdělávání
Průběh vzdělávání byl sledován ve střední škole v českém jazyce a literatuře, cizích jazycích,
matematice a v přírodovědných a odborných předmětech, ve vyšší odborné škole v jazyce
anglickém a odborných předmětech.
Ve výuce ve střední škole byla žákům věnována účinná individuální pomoc a péče
respektující jejich vzdělávací potřeby. Během výuky žáci aktivně vyjadřovali vlastní názor,
diskutovali s vyučujícími, vzájemně se při komunikaci respektovali, což se projevilo
příjemnou pracovní atmosférou, kterou podporoval i pozitivní partnerský vztah mezi
pedagogy a žáky. K lepší názornosti přispěla také efektivně využívaná audiovizuá lní
technika. Většina vyučovacích hodin byla zakončena závěrečným shrnutím probraného


                                             3/8
učiva s celkovým zhodnocením průběhu výuky, byl vytvářen vhodný časový prostor
k sebehodnocení žáků.
Do výuky jazyka českého byly začleněny vhodné motivační prvky zvyšující zájem žáků
o danou problematiku. Žáci účelně pracovali ve dvojicích nebo ve skupinách a byli cíleně
vedeni k pochopení učiva a k nácviku ústní maturitní zkoušky. Výuka jazyka anglické ho
i německého byla důsledně vyučována v daném jazyce, žákům tak bylo vhodně simulo vá no
cizojazyčné prostředí s ohledem na jejich přirozené učení. V případě neporozumění bylo
vyučujícími dobře využito mateřského jazyka s respektováním individuálních potřeb žáků.
Ve vyučování byly uplatňovány motivační metody a formy, systematicky byl kladen velký
důraz na rozvoj komunikačních schopností a dovedností žáků, upevnění gramatick ýc h
pravidel a rozšíření lexikální zásoby. Výuka matematiky, chemie i biologického a
ekologického vzdělávání podněcovala žáky k učení. Ke vstupní i průběžné motivaci žáků
byly vhodně využívány jejich dosavadní znalosti a praktické zkušenosti. Zvolené metody a
formy výuky společně s procvičováním a upevňováním probíraného učiva měly pozitivní
vliv na kvalitu vzdělávání. Žáci byli žáci cíleně vedeni k formulování odpovědí a volbě
správného postupu při řešení plněných úkolů i k dodržování správné odborné terminolo gie,
dostávali kvalitní a průběžnou zpětnou vazbu využitelnou k jejich dalšímu učení.
K prohlubování přírodovědné gramotnosti bylo velmi dobře využito žákovských zkušeností
z reálného života. Účelné bylo také vyhledávání informací z různých zdrojů.
Vzdělávání v odborných předmětech bylo velmi dobře připraveno, sdělené výukové cíle
byly konkrétní a přiměřené. Převažovala promyšlená frontální výuka, která byla vhodně
doplněna skupinovou prací a prací ve dvojicích. Pro účelnou podporu žákovské
představivosti a porozumění byly efektivně využívány názorné učební pomůcky. Cíleně byla
rozvíjena tvořivost žáků, byly aplikovány mezipředmětové vztahy, při nichž docházelo
k propojování učiva a reálného života. Velmi kvalitní průběh mělo také vzdělává ní
v odborných předmětech s metodikou. Použité vyučovací metody a formy rozvíje ly
komunikativní, výtvarné a pohybové dovednosti žáků, vedly k přiměřené interpretac i
získaných informací a jejich správné aplikaci do praxe vzhledem k věku předškolních dětí.
Při dramatických cvičeních bylo vhodně využito střídání dynamických a relaxačních aktivit,
zajímavých motivačních aspektů a aktivizace žáků k vytvoření dostatečného prostoru pro
jejich vlastní improvizaci. Při analýzách jednotlivých výstupů bylo aktivně využito
sebehodnocení i vzájemné hodnocení žáků, kteří mezi sebou i s učiteli otevřeně diskutova li,
uměli naslouchat i respektovat jiné názory. Přínosné bylo vedení žáků k práci s chybou,
vhodně kladené problémové otázky je vedly k hlubšímu zamyšlení nad příčinnými
souvislostmi. Kladné hodnocení kolektivem i vyučujícími přispívalo k prohlubování zájmu
jednotlivců o práci na zadaných úkolech, což se v konečném důsledku pozitivně projevilo v
kvalitě činností i na jejich vlastním výkonu. Při vlastní výtvarné tvorbě byli žáci
podněcováni k rozvoji fantazie a nezávislosti při zpracovávání daného tématu a při
hodnocení jejich výtvarných prací byl cíleně kladen důraz na zvládnutí zvolenýc h
výtvarných technik a dovedností. Praktická část tělesné výchovy, zahrnovala osvojení si
souboru pohybových dovedností a činností získaných v procesu motorického učení a přenos
jejich funkčnosti do praxe. Většina pohybových úkolů obsahovala nároky na různé
pohybové schopnosti a dovednosti žáků současně. Průběžné formativní hodnocení bylo
diferencované, vycházelo z úrovně znalostí a dovedností každého žáka s využitím pozitivní
zpětné vazby k jejím realizovaným výkonům.
Výuka anglického jazyka a odborných předmětů ve vyšší odborné škole byla velmi dobře
organizačně promyšlena a realizována, konkrétní vzdělávací cíle odpovídaly možnoste m
studentů, v průběhu výuky byly pak postupně plněny. Smysluplně se střídaly pestré metody
výuky a zajímavé činnosti. Studenti samostatně vyhledávali nové poznatky, při formulo vá ní


                                            4/8
svých názorů využívali již nabytých znalostí a zkušeností. Výuka obsahovala vhodné
příklady využití znalostí a dovedností v reálné situaci, v hodinách byly vytvářeny takové
podmínky, které vedly k tomu, že po celou dobu byli studenti aktivní. Veškeré zařazené
aktivity směřovaly k posílení jejich sebevědomí a rozvíjení jejich odborných dovedností
i komunikativních kompetencí v anglickém jazyce. Ve výuce byly účelně a efektivně
využívány názorné učební pomůcky a didaktická technika.
V průběhu celého sledovaného vzdělávání ve střední i vyšší odborné škole bylo ke všem
žákům a studentům přistupováno s úctou a byly respektovány příležitosti k jejich zapojení
do kolektivu.


                          Hodnocení výsledků vzdělávání
V průběhu celého školního roku škola pravidelně a systematicky zjišťovala úspěšnost žáků
a studentů ve vzdělávání. V rámci externího ověřování znalostí proběhlo ve střední i vyšší
odborné škole testování v informační gramotnosti, při kterém škola dosáhla ve srovnání
s celorepublikovými výsledky celkově dobrých výsledků. V souladu s koncepcí vnitř ní
evaluace školy probíhalo interní zjišťování znalostí a dovedností v praktickém vyučová ní,
znalostí moderních dějin a pohybových dovedností žáků. Současně bylo realizo vá no
testování vědomostí žáků i studentů v oblasti jazykového vzdělávání. Se zjištěnými výsledky
dále účelně pracovaly předmětové komise, analyzovaly a navrhovaly případná opatření pro
zkvalitnění výuky. Efektivitu přijatých opatření škola systematicky vyhodnocovala. Interní
šetření s následnou kvalitní evaluací provedla škola také při realizaci vzdělávání na dálku
způsobené pandemií covid-19. Dotazníkové zjišťování zaměřené na organizaci výuky spolu
s hodnocením distanční výuky na závěr tohoto období posloužily jako velmi dobrá zpětná
vazba ke kvalitě vzdělávání. Výrazným přínosem pro školu byly také závěry ze speciální
části hodnocení distančně realizované odborné praxe.
Výsledky vzdělávání žáků i studentů odpovídaly očekávaným výstupům vzdělávac íc h
programů. Škola v rámci požadavků na profil absolventa cíleně preferovala jejich přípravu
na reálný trh práce. Pravidelně se zabývala úspěšností žáků i studentů v průběhu i při jejich
ukončování studia. Pedagogičtí pracovníci sledovali a zaznamenávali průběžné výsledky
vzdělávání jednotlivých žáků a studentů. Tyto výsledky společně s výsledky tříd a skupin
vedení školy projednávalo a analyzovalo, na základě vyhodnocování byla přijímána účelná
opatření k jejich zkvalitnění.
Žáci se slabším prospěchem byli ve škole evidováni, jejich neúspěchy a neprospěchem se
pedagogové cíleně zabývali; všem těmto žákům byla věnována potřebná systematická
podpora formou doučování.
Velká pozornost byla přikládána také monitorování úspěšnosti žáků u maturitní zkoušky.
Po celou dobu studia se škola žákovským výsledkům vzdělávání soustavně věnovala .
Všichni žáci přihlášení k maturitní zkoušce tuto zkoušku následně úspěšně vykonali, téměř
polovina žáků prospěla s vyznamenáním. Výsledky společné i profilové části maturitní
zkoušky v posledních třech letech byly na výborné úrovni. Ve srovnání s výsledky středních
škol obdobného typu byla úspěšnost žáků při zkoušce výrazně vyšší. Maturitními výsledky
se vedení školy i předmětové komise pravidelně zabývaly, analyzovaly je a průběžně
vyhodnocovaly. I přes výbornou úspěšnost žáků u maturitní zkoušky byla na základě těchto
výsledků každoročně zpracována podrobná analýza s vyhodnocením a stanoveným i
případnými opatřeními k jejich dalšímu zlepšení. Jedním z přijatých opatření vedoucím
ke zlepšení žákovských výsledků vzdělávání a současně pro přípravu na případné další
studium byla vytvořena nabídka skupin volitelných předmětů.


                                            5/8
Rovněž výsledky studentů při ukončování vyššího odborného vzdělávání v posledních třech
letech byly na výborné úrovni, všichni studenti u absolutoria uspěli, polovina z nich prospěla
s vyznamenáním. Výsledky úspěšnosti studentů byly pravidelně analyzovány a
vyhodnocovány.
Pro zkvalitnění žákovských dovedností škola využívá nově vybudované metodické centrum
zaměřené na zvýšení polytechnické a přírodovědné gramotnosti v předškolním vzdělává ní.
Při výuce odborných předmětů si žáci formou cvičných hodin prohlubují a upevňují
požadavky korespondující s profilem absolventa.
Škola zajišťuje vhodné podmínky a cíleně motivuje své žáky a studenty k zapojení do mnoha
aktivit s pozitivním dopadem na rozvoj jejich odborných kompetencí. Práce žákyň zejména
z výtvarné výchovy byly vhodně využívány k vlastní prezentaci v interiéru školy. Dále se
žáci pravidelně zúčastňují dějepisných, matematických, přírodovědných, literárníc h,
výtvarných, hudebních a sportovních soutěží. Mezi nejvýznamnější úspěchy patřila jejich
čelní umístění v literárních soutěžích pořádaných na celostátní úrovni a hudebních soutěží
konaných na mezinárodní úrovni. Výborných výsledků dosahuje také dívčí pěvecký sbor,
který je vzhledem ke své úspěšné dlouholeté činnosti význačným reprezentantem hudebního
života v Kroměříži.
Škola má dlouhodobě zavedený systém pro zjišťování uplatnění svých absolventů a získané
poznatky efektivně využívá pro svůj další rozvoj.


                                          Závěry
Vývoj školy
- Zkvalitnění materiálních podmínek především pro odborné vzdělávání a využívá ní
  informačních technologií ve výuce.
- Zařazení nového oboru vzdělání 75-31-N/03 Předškolní a mimoškolní pedagogika.
- Nabídka možného využití polytechnické a počítačové gramotnosti pro předškolní
  vzdělávání realizovaná žáky školy formou cvičných hodin.
Silné stránky
- Efektivně nastavený a realizovaný systém řízení školy.
- Kvalitní výuka odborných předmětů a cizích jazyků ve střední i vyšší odborné škole.
- Výborné výsledky při ukončování studia u maturitní zkoušky i absolutoria a systematická
  práce s těmito výsledky.
- Dlouhodobá nadstandardní vzájemná spolupráce s městem a se školami promítající se do
  kvality odborného vzdělávání a zlepšující uplatnitelnost absolventů na trhu práce.
Slabé stránky a/nebo příležitosti ke zlepšení
- Zabezpečení bezbariérového vstupu do školy pro zvýšení kvality vzdělávání imobilníc h
  žáků a studentů.
Doporučení pro zlepšení činnosti školy
- Zaměřit se na identifikaci a následnou podporu nadaných žáků a studentů.




                                             6/8
           Seznam dokladů, o které se inspekční zjištění opírají
 1.   Zřizovací listina Vyšší odborné školy pedagogické a sociální a Střední pedagogické
      školy, Kroměříž, 1. máje 221, čj. 3123/2001/ŠK ze dne 28. 11. 2001, ve znění dodatků
      1 až 5, vydaná Zlínským krajem
 2.   Rozhodnutí ve věci zápisu změny v údajích vedených v rejstříku škol a školských
      zařízení čj. 3804/2018 ze dne 31. 1. 2018 s účinností 1. 9. 2018, vydané Krajským
      úřadem Zlínského kraje
 3.   Jmenování na pracovní místo ředitelky Vyšší odborné školy pedagogické a sociální
      a Střední pedagogické školy Kroměříž čj. KUZL 56226/2020 ze dne 7. 9. 2020
      s účinností od 1. 10. 2020
 4.   Strategický plán rozvoje školy 2020–2025 ze dne 1. 6. 2020
 5.   Plán práce ve školním roce 2020/2021, 2021/2022 a 2022/2023
 6.   Školní řád střední školy a vyšší odborné školy s účinností od 1. 9. 2022
 7.   Školní vzdělávací program Předškolní a mimoškolní pedagogika ve školním roce
      2022/2023 k datu inspekční činnosti
 8.   Akreditovaný vzdělávací program Sociální pedagogika, Obor vzdělání 75-32-N/06,
      s platností od 1. 9. 2015 do 31. 8 2021 a od 1. 9. 2021 do 31. 8 2027
 9.   Akreditovaný vzdělávací program Předškolní a mimoškolní pedagogika, Obor
      vzdělání 75-31-N/03, s platností od 1. 9. 2018 do 31. 8 2024
10.   Třídní knihy, rozvrhy vyučovacích hodin a matrika školy ve školním roce 2022/2023
      k datu inspekční činnosti
11.   Kontrolní a hospitační činnost vedení školy ve školním roce 2020/2021, 2021/2022 a
      2022/2023 k datu inspekční činnosti
12.   Výroční zprávy o činnosti školy ve školním roce 2021/2022 a 2022/2023 k datu
      inspekční činnosti
13.   Doklady o nejvyšším dosaženém vzdělání pedagogů ve školním roce 2022/2023
      k datu inspekce k datu inspekční činnosti
14.   Dokumentace výchovného poradenství a prevence rizikového chování žáků a
      studentů ve školním roce 2021/2022 a 2022/2023 k datu inspekční činnosti
15.   Dokumentace k zajištění podmínek bezpečnosti a zdraví žáků a studentů ve školním
      roce 2022/2023 k datu inspekční činnosti
16.   Podklady k vyhodnocení příjmů a výdajů školy za rok 2021 a 2022 k datu inspekční
      činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a
to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                           7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Zuzana Mücková, školní inspektorka,
 vedoucí inspekčního týmu

 Mgr. Soňa Bergerová, školní inspektorka

 PhDr. Eva Jurášková, Ph.D., MBA., školní
 inspektorka
 Mgr. Zuzana Tydlačková, školní
 inspektorka
 Ing. Anna Zámečníková, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
