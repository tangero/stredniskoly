                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-253/22-M


Název                               Střední odborná škola lesnická a strojírenská
                                    Šternberk
Sídlo                               Opavská 8, 785 01 Šternberk
E-mail                              reditel@sou-stbk.cz
IČ                                  00 848 794
Identifikátor                       600 016 994
Právní forma                        příspěvková organizace
Zastupující                         Ing. Pavel Andrys
Zřizovatel                          Olomoucký kraj
Místo inspekční činnosti            Opavská 8, 785 01 Šternberk
                                    Dvorská 13, 785 01 Šternberk
                                    Olomoucká 25, 785 01 Šternberk
Termín inspekční činnosti           17., 18., 21. a 22. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) a § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů a se zaměřením na hodnocení vzdělávání v oborech vzdělání
s maturitní zkouškou opakovaně vykazující vysokou míru neúspěšnosti ve společné části
maturitní zkoušky.
Zjišťování a hodnocení naplnění školních vzdělávacích programů.


2021/2022
                                    Charakteristika
Střední odborná škola lesnická a strojírenská Šternberk (dále škola, subjekt) vykonává
činnost střední školy, domova mládeže a školní jídelny. Ve školním roce 2021/2022
poskytuje škola vzdělávání žákům ve čtyřletém oboru středního vzdělání s maturitní
zkouškou 16-01-M/01 Ekologie a životní prostředí a ve dvouletém oboru středního
vzdělávání s maturitní zkouškou 64-41-L/51 Podnikání (dále maturitní obory). Z tříletýc h
oborů středního vzdělání s výučním listem (dále nematuritní obory) jsou vyučovány obory
23-56-H/01 Obráběč kovů, 23-68-H/01 Mechanik opravář motorových vozidel, 41-56-H/01
Lesní    mechanizátor,     41-56-H/02     Opravář    lesnických     strojů,  41-52-H/01
Zahradník a 41-53-H/01 Rybář. Všechny tyto obory vzdělání jsou realizovány v denní formě
vzdělávání.
V termínu inspekční činnosti bylo ve škole vzděláváno celkem 230 žáků, z toho bylo
17 žáků s potřebou podpůrných opatření. V domově mládeže bylo ubytováno 64 žáků ve
třech skupinách. Organizace školního stravování je zabezpečována ve vlastní školní jídelně
s celodenním provozem. Ve školní jídelně se stravují i žáci z jiných škol, strava je také
rozvážena do několika dalších škol. Subjekt prezentuje svou činnost na webových stránkách
školy www.sou-stbk.cz.


                          Hodnocení podmínek vzdělávání
Ve školních letech 2015/2016, 2016/2017 a 2017/2018 byla Českou školní inspekcí ve škole
opakovaně realizována inspekční činnost na podnět. Ředitel školy akceptoval doporučení ke
zlepšení zjištěného stavu a v hodnoceném období až do termínu této inspekční činnosti
postupně realizoval většinu opatření, s výjimkou návrhu na ukončení nabídky maturitního
oboru Podnikání. Vzdělávací nabídka školy byla naopak rozšířena o čtyřletý maturitní obor
Ekologie a životní prostředí a tříletý nematuritní obor Rybář. Uplatňovanými opatřeními se
škole podařilo částečně odstranit nedostatky zjištěné během předchozí inspekční činnost i,
a to zejména v oblasti realizace strategie pro podporu žáků s rizikem školní neúspěšnosti,
která byla přijata většinou vyučujících a je uplatňována v praxi. Účinnost realizova nýc h
podpůrných plánů je vyhodnocována, zintenzivnila se také práce se žáky s vysokou absencí
a spolupráce s jejich zákonnými zástupci. Uvedená opatření se pozitivně odrážejí ve všech
oborech vzdělání s výjimkou oboru vzdělání Podnikání, kde je efektivita těchto opatření
nízká. Ve třídách tohoto oboru vzdělání nadále dochází k vysokému úbytku počtu žáků
v průběhu vzdělávání a žáci tohoto oboru vzdělání nadále vykazují vysokou míru hrubé
neúspěšnosti ve společné části maturitní zkoušky.
V oblasti přijímacího řízení nedošlo pro žáky přijímané ke studiu v hodnoceném období
k žádným změnám. Hranice pro úspěšné zvládnutí jednotné přijímací zkoušky zůstala i pro
školní rok 2021/2022 pro 1. kolo přijímacího řízení na 10 %, v dalších kolech až do naplnění
kapacity třídy hranice stanovena není. Upravena byla kritéria přijímacího řízení až pro školní
rok 2022/2023, která stanoví hranici úspěšnosti na 20 %. Prospěch žáků v předchozím studiu
nadále není zohledňován, skutečné znalosti žáků jsou ověřovány až na začátku 1. ročníku
prostřednictvím vstupních testů.
Řízení subjektu je založeno na organizování pravidelných porad vedení, porad metodickýc h
orgánů a jednání pedagogické rady. Témata projednávaná na pravidelných i operativníc h
poradách vedou k naplňování koncepčních záměrů a strategie rozvoje školy v delším
časovém období, která byla vypracována ředitelem školy. Pedagogové školy však nejsou
systematicky zapojováni do vyhodnocování naplňování těchto záměrů a k jejich následné
úpravě. Důraz v této strategii je zaměřen na propojení teorie s praxí, zlepšování materiálníc h


2021/2022                                     2
podmínek a zvyšování uplatnitelnosti absolventů na trhu práce, nezabývá se však
neúspěšností žáků ve společné části maturitní zkoušky, která představuje významné riziko
v oblasti výsledků vzdělává žáků.
Vnitřní komunikace a spolupráce je zajišťována především prostřednictvím každodenního
osobního kontaktu. Přenos informací směrem k zákonným zástupcům žáků probíhá převážně
prostřednictvím školního informačního systému, webových stránek školy a přímého
kontaktu. Vedení školy přeneslo zkušenosti s digitální podporou vzdělávání z distanč ního
vzdělávání i do komunikace se žáky během prezenční výuky. Platformu pro online
vzdělávání využívá jako úložiště výukových materiálů určených k podpoře učení pro
žáky. Využívána je efektivně i během výuky.
V průběhu inspekční činnosti byly zjištěny nedostatky v řídicí činnosti ředitele školy, a to
v oblasti vedení výkaznictví a zejména pak v oblasti organizace výuky anglického jazyka.
Dále se v praxi dosud nepodařilo plně eliminovat některé dílčí nedostatky v metodickém
vedení výuky, které spočívají v omezeném využívání sebehodnocení a vzájemné ho
hodnocení žáků a v nedostatečné aktivizaci žáků s využitím pestrých organizačních metod
a forem výuky.
Dlouhodobě stabilizovaný pedagogický sbor byl v hodnoceném období doplněn o nové
členy, kterým je poskytována podpora vedením školy nebo formou vzájemných hospitací.
Další vzdělávání pedagogických pracovníků bylo zaměřeno zejména na oblast psychologie
a prevence rizikových jevů, v menší míře však na moderní trendy ve výuce vyučovac íc h
předmětů společné části maturitní zkoušky, což představuje dílčí riziko pro zajištění
účinnosti opatření přijímaných ředitelem školy. Předávání zkušenostní a poznatků
z absolvovaných akcí probíhá spíše neformální cestou v průběhu vzájemných hospitací.
Zintenzivnila se hospitační činnosti vedení školy, která však byla v hodnoceném období
v malé míře zaměřena na předměty společné části maturitní zkoušky. Do hospitační činnosti
je také intenzivně zapojena výchovná poradkyně, která tímto monitoruje a vyhodnoc uje
poskytování podpůrných opatření v průběhu výuky.
Pedagogové spolupracují ve třech předmětových komisích. Náplní jejich jednání jsou kromě
organizačních záležitostí také informace o žácích se speciálními vzdělávacími potřebami,
analýza výsledků vzdělávání a informace o konkrétních žácích a účinnosti jejich podpůrných
plánů. Také dokumentace týkající se činnosti školního poradenského pracoviště je obsáhlá
a pečlivě vedená, zaměřená většinou na sumarizaci a analýzu výskytu konkrétních jevů. Na
jednáních pedagogické rady jsou výsledky vzdělávání sumarizovány a analyzovány za
jednotlivé třídy. V menší míře jsou zobecňovány závěry z jednání metodických orgánů či
školního poradenského pracoviště a vyhodnocování účinnosti přijímaných opatření.
Při organizování školních akcí, a to především v oblasti zajištění praktického vyučová ní,
škola spolupracuje s řadou organizací a institucí. Vzdělávací nabídka školy je doplňována
exkurzemi do firem. Dlouhodobým zapojením školy do evropského projektu se daří
realizovat i každoroční zahraniční stáže žáků, které přispívají především k získávání nových
odborných i praktických dovedností potřebných pro jejich budoucí uplatnění v lesnické m
provozu, a také k rozvoji jejich jazykových kompetencí. Žáci školy se pravidelně účastní
odborně zaměřených soutěží. Rozvoj jejich zájmů je podporován realizací zájmovýc h
útvarů, či příležitostných aktivit v rámci činnosti domova mládeže.
Pro realizaci všech těchto činností usiluje vedení školy o zlepšování materiálních podmínek.
Efektivní vícezdrojové financování umožňuje vytvářet kvalitní podmínky pro naplňová ní
školních vzdělávacích programů i zajištění chodu školy. Aktivní prací ředitele školy se daří
získávat další finanční prostředky z rozvojových programů a projektů a díky funkční
spolupráci se zřizovatelem tak škola zkvalitňuje materiální podmínky pro vzdělávání. Od


2021/2022                                    3
poslední inspekční činnosti byly modernizovány zejména prostory pro praktické vyučová ní,
rekonstrukcí prošla i budova školní jídelny a domova mládeže, jehož vnitřní vybavení
pokojů je však dosud zastaralé. Školní dílny s moderním vybavením umožňují naplňovat
profil absolventa a cíle vzdělávání formulované v jednotlivých školních vzdělávac íc h
programech, přičemž je důraz také kladen na zajištění bezpečnosti. S ohledem na
realizované obory vzdělání jsou žákům poskytovány osobní ochranné pracovní prostředky
a škola vyžaduje a kontroluje jejich používání při odborném výcviku.


                          Hodnocení průběhu vzdělávání
Průběh vzdělávání byl hodnocen hospitacemi ve vybraných odborných i všeobecně
vzdělávacích předmětech a v rámci odborného výcviku napříč všemi obory vzdělání.
Ve všech hodnocených vyučovacích hodinách teoretického vyučování dominovala frontální
forma výuky, která byla pouze v části vyučovacích hodin doplněna efektivní prací ve
dvojicích. Názornost výuky byla podporována využitím učebních pomůcek a didaktické
techniky, v části hodnocených vyučovacích hodin i účelným využitím práce s informač ním
systémem Edupage. Učitelé respektovali osobnost žáků, při výuce většinou vládla příjemná
pracovní atmosféra podporující učení, žáci se nebáli klást dotazy či prezentovat svůj názor.
Pedagogové zohledňovali pracovní tempo žáků, snažili se je povzbuzovat k učení i podnětné
debatě o realizovaném vzdělávacím obsahu. Ve většině vyučovacích hodin však žáci
pracovali na úkolech se stejnou mírou obtížnosti, funkční přístupy umožňující diferenciac i
a individualizaci výuky s přihlédnutím k rozdílným vzdělávacím možnostem a potřebám
jednotlivých žáků nebyly zaznamenány. Pouze ojediněle učitelé oceňovali aktuální výkony
žáků a poskytovali jim motivační zpětnou vazbu k jejich výkonům. V průběhu ani v závěru
většiny vyučovacích hodin nebylo využito formativní hodnocení, sebehodnocení ani
vzájemné hodnocení za účelem zhodnocení pokroku žáků a motivace k možnému
následnému rozvoji. V závěrech vyučovacích hodin bylo zařazeno shrnutí a zopakování
probraného vzdělávacího obsahu učiteli, žáci však většinou do této aktivity nebyli zapojeni,
čímž nebyl v dostatečné míře podporován rozvoj jejich schopnosti sebereflexe.
V hodnocených vyučovacích hodinách českého jazyka a literatury vyučující zařazovali do
výuky různorodé činnosti (samostatná práce s typovými úlohami z didaktických testů, práce
ve dvojicích apod.), přesto byla role učitelů spíše dominantní a jejich aktivita převažovala
nad aktivitami žáků. Pedagogové v průběhu vyučovacích hodin zařazovali práci s textem
a pracovními listy včetně zadaných úkolů, výsledky této práce byly ověřovány většinou
metodou řízeného rozhovoru, někdy bez rozboru a zdůvodnění, nebyla účinně využita práce
s chybou. Vyučující nevyžadovali od žáků souvislejší projev, ve kterém by rozvíje li
schopnost argumentace, často měli tendenci odpovídat místo žáků.
Hodnocené vyučovací hodiny anglického jazyka byly převážně vedeny v tomto jazyce,
mateřský jazyk byl vhodně použit při vysvětlování gramatických jevů či složitějších zadání
úkolů. Část žáků dokázala reagovat na otázky a pokyny kladené v cizím jazyce. Převažujíc í
frontální výuka byla v části hodin vhodně doplňována prací ve dvojicích. Žákům byl
poskytován prostor pro vlastní mluvený projev, žáci tento poskytnutý prostor pro rozvoj
jejich komunikativní kompetence využívali s rozdílnou intenzitou a zaujetím. Důraz byl
kladen na rozvoj všech produktivních i receptivních dovedností žáků, chyby byly
opravovány s citem a pedagogickým taktem. Vzdělávací obsah vyučovacích hodin
maturitních oborů byl zaměřen na přípravu k maturitní zkoušce, zejména na upevňová ní
a rozšiřování slovní zásoby.
Průběh hodnocených vyučovacích hodin matematiky se vyznačoval rozdíly, pouze v části
vyučovacích hodin byly využívány rozmanité metody a formy práce se žáky, přičemž byla


2021/2022                                    4
účelně využita digitální technika. Žáci byli vhodně motivováni a aktivizování, aktivně
pracovali se vzdělávacím obsahem. V části vyučovacích hodin však převládala frontální
výuka s dominantní rolí pedagoga, bez využití ostatních forem práce a bez aktivní účasti
žáků na výuce. Stejně probíhaly i hodnocené vyučovací hodiny informační a komunikač ní
technologie, ve kterých byla spolupráce vyučujícího se žáky pozorována jen minimálně. Žáci
měli k dispozici digitální techniku, ale vyučující nezvolil takové efektivní formy výuky, ve
kterých by žáci tuto techniku využili. To vedlo ke snížení pozornosti žáku, u nichž byl
pozorován spíše formální zájem o předkládaný vzdělávací obsah.
Hodnocené vyučovací hodiny odborných předmětů byly vedeny po odborné stránce správně.
Jejich vzdělávací obsah odpovídal osnovám realizovaných školních vzdělávacích programů
a byl aktualizován v souladu se soudobými odbornými poznatky a doplňován o poznatky
z praxe. Většinou byla zdůrazněna možnost využití nabytých vědomostí a dovedností
v profesní praxi, případně také v běžném osobním životě. Při uplatňování poznatků
v provozní praxi bylo vhodně zdůrazňováno ekonomické hledisko a také hlediska etická,
včetně nutnosti ochrany přírody. Důraz byl kladen na užívání odborné terminologie žáky, na
využívání dosud získaných vědomostí a dovedností, využití mezipředmětových vztahů
a zejména na propojení teorie s praxí. Při činnostech zaměřených na opakování, utřídění
a upevnění získaných poznatků prokazovala většina žáků požadované vědomosti
a dovedností.
Realizovaný odborný výcvik svým obsahem navazoval na odborné předměty teoretické
výuky se zaměřením na prohlubování nabytých vědomostí, rozvoj požadovaných
praktických dovedností a pracovních postojů a návyků spojených s výkonem budoucí
profese žáků. Vyučující kladli důraz především na dodržování vymezených technologick ýc h
postupů za účelem dosažení odpovídající kvality a efektivity práce. Dodržovány při tom byly
stanovené zásady bezpečnosti a ochrany zdraví při práci a pracovní hygieny. Metoda
předvádění činností se střídala se samostatnou prací žáků, přičemž žáci vyšších ročníků
pracovali převážně samostatně. Veškeré aktivity probíhaly v přiměřeném tempu, vhodným
způsobem byly zohledňovány individuální potřeby žáků. Žáci byli vedeni především
k účelné společné komunikaci v průběhu práce, logickému uvažování a vzájemné
spolupráci. Vhodnou zpětnou vazbou bylo prověřováno, zda bylo učivo pochopeno a zda
byly zvládnuty požadované praktické dovednosti. Důležité místo ve výuce hrála rovněž
práce s chybou. Učitelé žáky na chyby průběžně upozorňovali, společně pak hledali správná
řešení eliminace vzniklých problémů a diskutovali o možnostech, jak možným nedostatkům
předcházet. Vyučující s využitím zkušeností z vlastní profesní praxe seznamovali žáky se
specifickými poznatky souvisejícími s plněním zadaných úkolů. Kromě odborných
kompetencí byly ve výuce rozvíjeny také požadované klíčové kompetence žáků, a to
především kompetence komunikativní, sociální, personální a kompetence k řešení problémů.


                          Hodnocení výsledků vzdělávání
Dlouhodobě škola zjišťuje úroveň znalostí žáků prostřednictvím vstupních testů
v předmětech společné části maturitní zkoušky a tzv. malé maturity realizované v posledních
ročnících maturitní oborů. Následná statistická analýza těchto testů poskytuje škole zpětnou
vazbu a je využívána jednotlivými vyučujícími při plánování dalšího vzdělávacího procesu.
Vyučující také hodnotí průběžné dosahované výsledky vzdělávání žáků s pomocí běžných
evaluačních nástrojů jako je písemné, ústní, případně praktické ověřování jejich znalostí
a dovedností. Nejsou však stanovena jednotná kritéria pro hodnocení výsledků vzdělává ní
v rámci jednotlivých vzdělávacích oblastí. Škola tak postrádá efektivní nástroj, který by jí



2021/2022                                    5
umožnil objektivní srovnání jednotlivých tříd a poskytoval ucelenou zpětnou vazbu
o rozdílech a úrovni dosažených výsledků jednotlivých žáků.
Výsledky žáků při ukončování vzdělání závěrečnou zkouškou byly celkově na dobré úrovni.
V hodnoceném období let 2019 až 2021 konalo závěrečnou zkoušku celkem 159 žáků,
z nichž 27 žáků bylo u této zkoušky neúspěšných. Neúspěšnost žáků u závěrečných zkoušek
činila v průměru 17,7 %, přičemž v roce 2021 činila pouhých 1,75 %. Nejvyšší neúspěšnost
měli u závěrečných zkoušek žáci oborů vzdělání Zahradník a Mechanik opravář motorových
vozidel.
Při inspekční činnosti byly analyzovány výsledky žáků maturitního oboru Podnikání ve
společné části maturitní zkoušky v jarním a podzimním zkušebním období let 2019 až 2021.
Sledována byla tzv. hrubá neúspěšnost žáků, která vypovídá o tom, jak velká část žáků
z celkového počtu žáků přihlášených k maturitní zkoušce byla neúspěšná (poměr žáků
neúspěšných u maturitní zkoušky nebo zkoušku nekonajících k žákům přihláše ným
k maturitní zkoušce). Hrubá neúspěšnost žáků tohoto oboru vzdělání měla v hodnoceném
období značně vysokou úroveň, i když s mírně snižující se tendencí: v roce 2019 činila
57,1 %, v roce 2020 činila 50 % a v roce 2021 klesla na 40 %. Ve škole nadále přetrvává
stav, kdy většina žáků nástavbového dvouletého oboru vzdělání Podnikání, kteří zahájí
studium v 1. ročníku, studium úspěšně nedokončí. Podíl úspěšně maturujících žáků k počtu
žákům přijatým ke studiu do tohoto oboru vzdělání se v hodnoceném období posledních tří
let mírně zvýšil z 12 % na 27 %.
Analýzou výsledků dílčích zkoušek z jednotlivých zkušebních předmětů společné části
maturitní zkoušky v hodnoceném období bylo zjištěno, že nejvyšší hrubou neúspěšnost
vykazují žáci hodnoceného maturitního oboru stabilně v didaktickém testu z matematik y,
který již třetím rokem po sobě vykazuje stoprocentní neúspěšnost. Rovněž průměrný
výsledek za poslední tři sledované uzavřené školní roky z dílčích maturitních zkoušek
z českého jazyka je relativně vysoký, činí 39,5 % neúspěšných žáků.
Škola zpracovává průběžné výsledky svého interního testování, ve vyučovacích předmětech
společné části maturitní zkoušky vyhodnocuje a přijímá opatření, která však nejsou zcela
efektivní, neboť přetrvává vysoká hrubá neúspěšnost při maturitní zkoušce
u hodnoceného oboru vzdělání Podnikání.
Z porovnání průběžných a závěrečných výsledků a úspěšnosti žáků ve společné části
maturitní zkoušky oboru Podnikání, zvláště u vyučovacích předmětů matematika a český
jazyk a literatura, se projevuje určité nadhodnocování interního hodnocení výsledků
vzdělávání ve prospěch průběžné a závěrečné klasifikace. Během tří po sobě jdoucích
uzavřených školních let nebyla u tohoto dílčího hodnocení patrná tendence, která by odrážela
neúspěšnost žáků v uvedených vyučovacích předmětech u maturitní zkoušky.
Ve studijním oboru Podnikání je rovněž patrný značný úbytek žáků během studia. Z 25 žáků,
kteří nastoupili ve školním roce 2016/2017 byl úbytek během studia 52 % žáků,
z nastoupivších v letech 2017/2018 studium předčasně ukončilo 68 %, v letech 2018/2019
poklesl tento úbytek na 55,2 %, ale ve školním roce 2020/2021 opět stoupl na 63,6 % žáků,
kteří studium v tomto studijním oboru předčasně ukončili.
Žáky ohrožené školní neúspěšností a žáky s vysokou absencí monitoruje a eviduje ve
spolupráci s třídními učiteli výchovná poradkyně, která současně zastává i pozici školního
metodika prevence. Na základě pravidelně prováděné analýzy školní neúspěšnosti jsou pro
žáky, kteří jsou ohroženi školním neúspěchem, vypracovávány podpůrné plány, které jsou
po ukončení daného období vyhodnoceny. Kromě individuálních konzultací a doučování
realizovaného na základě podpůrných plánů je škola také zapojena do Národního plánu


2021/2022                                    6
doučování, který byl zaměřen na doučování v odborných předmětech. Vyhodnocová ní
účinnosti doučování probíhá spíše neformálně, zejména prostřednictvím pozorování
v průběhu vyučovacích hodin.
Výchovná poradkyně zajišťuje také péči o žáky se speciálními vzdělávacími potřebami,
informace o nich poskytuje všem vyučujícím na jednání pedagogické rady i prostřednictvím
interního úložiště. Aktivně se účastní osobních jednání se zákonnými zástupci žáků, na která
jsou zváni zejména v případech zhoršení prospěchu nebo vysoké absence. Žáci školy mají
možnost ovlivňovat život školy prostřednictvím tzv. studentské rady, své individuá lní
potřeby mohou také sdělovat prostřednictvím schránky důvěry, přičemž ovšem raději volí
osobní konzultace buď s pracovníky školního poradenského pracoviště, nebo jednotlivými
pedagogy. Školní primární prevence je hojně doplňována součinností s řadou dalších
subjektů. K preventivním aktivitám školy se řadí především školní akce zaměřené na
rizikové formy chování prostřednictvím besed, přednášek a třídnických hodin.



                                         Závěry
Vývoj školy
- Od školního roku 2020/2021 je vyučován nový obor středního vzdělání s maturitní
  zkouškou 16-01-M/01 Ekologie a životní prostředí.
- Od školního roku 2021/2022 je vyučován nový obor středního vzdělání s výučním listem
  41-53-H/01 Rybář.
- Průběžně dochází ke zlepšování materiálních podmínek pro vzdělávání, v souvislos ti
  s realizací nových oborů vzdělání došlo k rozšíření pedagogického sboru.
- Vyučující vhodně aplikují zkušenosti nabyté z období distanční výuky, zejména
  dovednosti spojené s využíváním informačních a komunikačních technologií.
- Škola přijala pouze částečně účinná opatření k odstranění nebo zamezení opakování
  zjištěných nedostatků, neboť jejich dopad na zlepšení vzdělávacích výsledků žáků oboru
  vzdělání Podnikání není patrný, výsledky žáků v tomto oboru vzdělání se výrazněji
  nezlepšují.
Silné stránky
- Účinná podpora odborných kompetencí žáků prostřednictvím efektivního propojování
  teoretické a praktické výuky.
- Efektivní spolupráce s vnějšími partnery společně se systematickým zapojováním školy
  do dotačních a rozvojových programů přispívá ke zkvalitňování její činnosti.
Slabé stránky a/nebo příležitosti ke zlepšení
- Během inspekční činnosti byli zjištěny nedostatky v řídicí a kontrolní činnosti ředitele
   školy, a to zejména v oblasti organizace výuky anglického jazyka.
-   V části hodnocených vyučovacích hodin v teoretickém vyučování převládala frontální
    výuka bez častějšího využití metod vedoucích k aktivizaci žáků a diferenciac i
    vzdělávacího obsahu směrem k žákům s potřebou podpůrných opatření, uplatňova nými
    metodami výuky nebyla těmto žákům poskytována dostatečná podpora.




2021/2022                                    7
-   V závěrech hodnocených vyučovacích hodin bylo zařazováno spíše formální zhodnocení
    vyučovací hodiny ze strany pedagoga. Žákům nebyl poskytován prostor pro zhodnocení
    hodiny či sebehodnocení.
-   Přetrvává vysoká hrubá neúspěšnost ve společné části maturitní zkoušky žáků oboru
    Podnikání a nízký počet žáků tohoto oboru vzdělání, kteří úspěšně vykonají maturitní
    zkoušku, škole se dosud nepodařilo realizovat účinná opatření ke zlepšení tohoto stavu.
Doporučení pro zlepšení činnosti školy
- Ve větší míře zapojit pedagogy do evaluace a úprav koncepčních záměrů rozvoje školy.
  Realizovaná opatření ke zlepšení průběžných i závěrečných výsledků vzdělávání žáků
  zapracovat podrobněji i do koncepčních záměrů rozvoje školy.
- Zobecňovat poznatky z vyhodnocování přijímaných opatření na jednání pedagogické
  rady, dále je využívat na úrovni metodických orgánů školy a v případě potřeby přijímat
  další, případně vhodnější opatření.
- Hospitační a kontrolní činnost vedení školy zaměřit zejména na vyučovací předměty
  společné části maturitní zkoušky. Cílenou hospitační činností vedení školy trvale
  eliminovat rizika zjištěná v průběhu vzdělávání žáků, zaměřit ji také na používá ní
  efektivních metod výuky a na výsledky vzdělávání žáků.
- Další vzdělávání pedagogických pracovníků vyučujících všeobecně vzdělávac íc h
  předmětů zacílit zejména na oblast inovativních metod a forem výuky ve středním
  vzdělávání a v souladu s aktuálními trendy vzdělávání a s potřebami žáků.
- Ve výuce zajistit větší pozornost žákům se speciálními vzdělávacími potřebami,
  důsledněji diferencovat výukové činnosti žáků s ohledem na jejich individuá lní
  vzdělávací možnosti a potřeby.
- Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  postupně snižovat podíl frontální výuky.
- Systematicky využívat motivační shrnutí učiva na konci vyučovací hodiny a provádět
  zhodnocení jejího průběhu tak, aby žáci obdrželi zpětnou informaci o dosažené úrovni
  poznání a jak své učení dále řídit.
- K zajištění jednotného přístupu všech vyučujících konkretizovat kritéria pro hodnocení
  průběžných výsledků vzdělávání žáků.
- Ukončit nabídku oboru vzdělání Podnikání a podat návrh na výmaz z rejstříku škol
  a školských zařízení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.




2021/2022                                    8
            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Olomouckého kraje s názvem Střední
       odborné škola lesnická a strojírenská Šternberk, čj. KÚOK 5677/2019, ze dne 3. 1. 2019
 2.    Výpis z rejstříku škol a školských zařízení, ze dne 20. 1. 2022
 3.    Výkaz M 8 o střední škole podle stavu k 30. 9. 2021, ze dne 4. 10. 2021
 4.    Výkaz Z 19-01 o školském ubytovacím zařízení podle stavu k 31. 10. 2021, ze dne
       3. 11. 2021
 5.    Školní vzdělávací program, obor vzdělání 23-68-H/01 Mechanik opravář motorových
       vozidel, s platností od 1. 9. 2020
 6.    Školní vzdělávací program, obor vzdělání 16-01-M/01 Ekologie a životní prostředí,
       s platností od 1. 9. 2020
 7.    Školní vzdělávací program, obor vzdělání 31-52-H/01 Zahradník (zaměření Krajinář
       a krajinářka), s platností od 1. 9. 2020
 8.    Školní vzdělávací program, obor vzdělání 41-56-H/01 Lesní mechanizátor, s platností
       od 1. 9. 2020
 9.    Školní vzdělávací program, obor vzdělání 41-56-H/02 Opravář lesnických strojů,
       s platností od 1. 9. 2020
10.    Školní vzdělávací program, obor vzdělání 23-56-H//01 Obráběč kovů, s platností
       od 1. 9. 2020
11.    Školní vzdělávací program, obor vzdělání 64-41-L/51 Podnikání, s platností od 1. 9. 2021
12.    Školní vzdělávací program, obor vzdělání 41-53-H/01 Rybář, s platností od 1. 9. 2021
13.    Školní      vzdělávací      program     domova        mládeže  při    SOŠ       lesnické
       a strojírenské Šternberk, Opavská 8, 785 01, s platností od 12. 12. 2018
14.    Školní řád Střední odborné školy lesnické a strojírenské Šternberk (součásti: řád
       domova mládeže a řád školní jídelny), s účinností od 1. 9. 2020
15.    Plán kontrolní a hospitační činnosti, školní roky 2018/2019, 2019/2020, 2020/2021,
       2021/2022
16.    Složka: Záznamy hospitační činnosti, školní roky 2018/2019, 2019/2020, 2020/2021,
       2021/2022
17.    Složka: Vzájemné hospitace pedagogů, školní roky 2018/2019, 2019/2020,
       2020/2021, 2021/2022
18.    Složka: Vstupní testy žáků, školní rok 2021/2022
19.    Složka: Zápisy z jednání pedagogické rady, školní roky 2018/2019, 2019/2020,
       2020/2021, 2021/2022
20.    Složka: Zápisy z jednání předmětových komisí, školní roky 2018/2019, 2019/2020,
       2020/2021, 2021/2022
21.    Plány dalšího vzdělávání pedagogických pracovníků na školní roky 2019/2020,
       2020/2021, 2021/2022
22.    Složka: Osvědčení účastni na DVPP, školní roky 2019/2020, 2020/2021, 2021/2022
23.    Plnění aktuálního plánu rozvoje a plán rozvoje střední odborné školy lesnické
       a strojírenské Šternberk, z prosince 2019
24.    Složka: Změny stavu žáků – přehled; školní roky 2018/2019, 2019/2020, 2020/2021
25.    Složka: Přijímací řízení – kritéria, výsledky; školní roky 2018/2019, 2019/2020,
       2020/2021



2021/2022                                     9
26.    Výsledky závěrečných zkoušek, školní roky 2018/2019, 2019/2020, 2020/2021
27.    Písemné práce, školní roky 2019/2020, 2020/2021
28.    Hodnocení společné části maturitní zkoušky (CERMAT); školní roky 2018/2019,
       2019/2020, 2020/2021
29.    Přehled výsledků vzdělávání z informačního systému školy; školní roky 2018/2019,
       2019/2020, 2020/2021
30.    Zápisy z výchovné komise s žáky a zákonnými zástupci, školní rok 2021/2022
31.    Zápisy z jednání s žáky a zákonnými zástupci, školní rok 2021/2022
32.    Seznam žáků se speciálními vzdělávacími potřebami pro školní rok 2021/2022
33.    Strategie výchovného poradenství, školní rok 2021/2022
34.    Plán výchovného poradce, školní rok 2021/2022
35.    Motivační programy pro žáky, školní rok 2021/2022
36.    Strategie výuky žáků se speciálními vzdělávacími potřebami a žáků nadaných, ze dne
       1. 9. 2021
37.    Hospitační záznamy výchovného poradce, školní rok 2021/2022
38.    Vybrané podpůrné plány pro žáky a jejich vyhodnocení, školní rok 2020/2021
39.    Strategie pro žáky s rizikem školního neúspěchu, ze dne 1. 9. 2020
40.    Školní preventivní strategie, školní rok 2021/2022
41.    Školní program proti šikanování
42.    Plán školního metodika prevence, školní rok 2021/2022
43.    Dotazník – Klima školy, školní rok 2021/2022
44.    Výroční zpráva o činnosti školy, školní roky 2017/2018, 2018/2019, 2019/2020,
       2020/2021
45.    Personální dokumentace (doklady o dosaženém vzdělání vzhledem k odborné
       kvalifikaci)
46.    Inspekční zpráva, čj. ČŠIM-450/18-M, ze dne 4. 5. 2018
47.    Smlouvy o obsahu, rozsahu a podmínkách praktického vyučování, č. OV – 01, 02
       a 03 – 2021/2022, školní rok 2021/2022
48.    Deníky praxe (odborného výcviku) žáků (náhodný výběr), školní rok 2021/2022
       k termínu inspekční činnosti
49.    Rozvrhy odborného výcviku, školní rok 2021/2022
50.    Doklady vztahující se k finančním podmínkám školy, rok 2021
51.    Doklady související se zajištěním bezpečnosti žáků, školní rok 2021/2022
52.    Doklady vztahující se ke školnímu stravování, školní rok 2021/2022


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.



2021/2022                                  10
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Markéta Kadaňková, školní inspektorka,          Markéta Kadaňková v. r.
 vedoucí inspekčního týmu
 Mgr. David Náhlík, školní inspektor                     David Náhlík v. r.
 Mgr. Pavel Okleštěk, školní inspektor                  Pavel Okleštěk v. r.
 Ing. Bc. Milan Vlach, školní inspektor                  Milan Vlach v. r.
 Ing. Renata Skutková, kontrolní pracovnice            Renata Skutková v. r.

V Olomouci 8. 4. 2022


Datum a podpis ředitele školy potvrzující projednání a převzetí inspekční zprávy


 Ing. Pavel Andrys,                                    Pavel Andrys v. r.
 ředitel školy

Ve Šternberku 19. 4. 2022




2021/2022                                     11
