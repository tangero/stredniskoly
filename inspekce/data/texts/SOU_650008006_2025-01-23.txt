CSI0X00DA8CA




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-74/25-Z
                                       Sp. zn. ČŠIZ-S-13/25-Z


Název                               Střední škola letecká s.r.o.
Sídlo                               Na Záhonech 1177, 686 04 Kunovice
E-mail                              skola@ssletecka.com
IČO                                 26 286 033
Identifikátor                       650 008 006
Právní forma                        společnost s r.o.
Zastupující                         Mgr. Hynek Horňáček
Zřizovatel                          Aircraft Industries, a.s.
Místo inspekční činnosti            Na Záhonech 1177, Kunovice
Inspekční činnost na místě          23. - 24. 1. 2025 a 27. - 28. 1. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Zřizovatelem právnické osoby Střední škola letecká s.r.o. je Aircraft Industries, a.s.
Právnická osoba vykonává činnost střední školy (dále „škola“). Ve školním roce 2024/2025
výuka probíhá ve třech oborech vzdělání, z toho v jednom čtyřletém oboru s maturitní
zkouškou 23-45-L/02 Letecký mechanik a ve dvou tříletých oborech s výučním listem - 23-
51-H/01 Strojní mechanik a 23-55-H/01 Klempíř.
V době inspekce se ve škole vzdělávalo celkem 173 žáků, z nich bylo identifikováno 27 žáků
se speciálními vzdělávacími potřebami, kterým byla poskytována podpůrná opatření, jeden
žák se vzdělával podle individuálního vzdělávacího plánu. Školu navštěvovalo také 11 žáků
s odlišným mateřským jazykem.
Spojení školy a zřizovatele v jednom areálu umožňuje připravovat žáky v reálném provozu
výroby a údržby letadel. Od roku 2016 je škola vedena u leteckých úřadů EU jako výcviko vá
organizace pro letecké mechaniky všech kategorií letadel, včetně uznané školní praxe žáků
v době jejich studia. Jako autorizovaná organizace má škola oprávnění pro zkoušení znalostí
leteckého personálu celé EU. Současně jako jedna ze tří civilních škol má uzavřeno u
smlouvu s Ministerstvem obrany ČR, což umožňuje žákům vykonávat praxi ve vojenských
základnách a využívat vojenskou techniku.
Stravování žáků je zajištěno v závodní jídelně zřizovatele školy.



                         Hodnocení podmínek vzdělávání
Škola má zpracovanou srozumitelnou koncepci svého rozvoje s reálně nastavenými cíli
odpovídajícími jejím aktuálním podmínkám a potřebám. Při vypracování koncepčních
záměrů vedení školy vycházelo z analýzy předešlého období, reálných materiálníc h,
personálních i finančních podmínek školy a z požadavků trhu práce na její absolventy. Se
strategií školy se pedagogové ztotožňují a společně ji naplňují. Stanovené cíle vedoucí ke
zlepšení v oblasti materiálních podmínek především ve školních dílnách, podpory
polytechnické, přírodovědné a jazykové výuky, rozvoji jazykových kompetencí, školního
klimatu, spolupráce s partnery a kariérového poradenství se škole průběžně dařilo úspěšně
naplňovat. Prozatím se nedaří vedení školy rozšířit oblast partnerství v části orientované na
spolupráci s obdobně zaměřenými školami ze zahraničí a zlepšit estetické prostředí učeben
pro teoretickou výuku.
Organizační struktura školy je funkční a pro její praktický chod přínosná. Výuka je
zabezpečena pedagogickým sborem, jehož složení je dáno specifikem vyučovaných oborů
vzdělávání, kdy počet externích vyučujících je v porovnání s interními pedagogy vyšší.
Interní učitelé zajišťují výuku zejména všeobecně vzdělávacích předmětů a externí vyučujíc í
jsou odborníci z praxe (technologové, specialisté z údržby letadel a konstrukce). Kontrolní
a hospitační činnost vedení školy probíhala pravidelně a v dostatečné míře. V letošním
školním roce byla hospitační činnost zaměřena především na začínající externí učitele. I přes
hospitační činnost se vedení školy jen částečně daří zařazovat do výuky úlohy rozdílné
kognitivní náročnosti a využívání různých informačních zdrojů při řešení úloh. V rámci
dalšího vzdělávání pedagogických pracovníků byl podporován zejména jejich profesní
rozvoj. Současně bylo vzdělávání pedagogů zaměřeno na prohlubování znalostí potřebných
pro práci s novým vnitřním informačním systémem.
Výuka probíhala podle školních vzdělávacích programů (dále „ŠVP“), se kterými vyučujíc í
aktivně pracovali. ŠVP byly průběžně inovovány převážně v odborných předmětech, dále
škola velmi dobře reagovala na novou legislativní úpravu v oblasti informatické ho
vzdělávání.
Zapojením do projektové činnosti škola získávala finanční prostředky s cílem systematick y
a účelně vytvářet a zkvalitňovat podmínky pro vzdělávání žáků. Materiálně technické
podmínky byly na velmi dobré úrovni. Přístup do školy i pohyb v interiérech je bezbariérový.
Vybavení tříd informačními a komunikačními technologiemi je pro potřeby školy


                                             2/7
dostačující. Postupně probíhá zkvalitňování elektrotechnické laboratoře a aerodynamické ho
tunelu. Praktická výuka probíhá u žáků prvních ročníků ve školních dílnách. Průběžným
zmodernizováním těchto pracovišť se zvýšila podpora kvality výuky. Od druhého ročníku
se výuka přesouvá do provozních prostor zřizovatele a partnerských firem. Nadstandardním
vybavením školy jsou dvě funkční dopravní letadla, řezy jejich důležitých komponentů
i trenažér, na kterých probíhá výuka a simulace reálného provozu. S ohledem na
technologickou náročnost a specifika oboru škola zajišťuje pro výuku odborně zaměřené
firmy, kde si žáci pod vedením instruktorů zdokonalují své dovednosti v souladu se ŠVP a
aktuálními technologickými požadavky leteckého průmyslu. Díky této skutečnosti získávají
cenné zkušenosti z reálného provozu a plní úkoly typické pro zaměstnance v oboru.
Škola nemá vlastní tělocvičnu, k výuce využívá sportovní halu v Kunovicích.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu.
Činnost školního poradenského pracoviště tvořeného výchovnou poradkyní a školním
metodikem prevence byla funkční a systematická s jasně určenými kompetencemi
jednotlivých členů, kteří efektivně spolupracovali s vedením školy, třídními učiteli a dalšími
pedagogickými pracovníky a školskými poradenskými zařízeními. Škola se průběžně
zabývala projevy rizikového chování žáků a realizovala aktivity směřující k předcházení a
eliminaci negativních jevů ve škole. Školní poradenské pracoviště systematick y pomáhalo
žákům i jejich zákonným zástupcům při řešení vzdělávacích a výchovných obtíží,
poskytovalo pedagogům účelnou metodickou podporu pro práci se žáky se speciálními
vzdělávacími potřebami. V rámci kariérového poradenství byla žákům cíleně poskytována
pomoc při výběru jejich budoucího pracovního a společenského uplatnění.
Škola dlouhodobě spolupracovala s mnoha partnery. Oboustranně přínosná byla spolupráce
s místními základními školami, sociálními partnery a se středními školami v regionu
zaměřenými zejména na strojírenství. Dalším přínosným a významným partnerem školy je
město Kunovice. Škola se také pravidelně podílí na akcích leteckého muzea a aeroklubu.
Stěžejní a na vysoké úrovni je spolupráce s leteckými firmami zajišťujícími praktické
vyučování žáků. Nadstandardní je také kooperace se zřizovatelem zejména v oblasti
personální, finanční i materiální. Žáci se pravidelně podílejí na jeho akcích, kde vypomáhají
především v organizačním týmu.



                          Hodnocení průběhu vzdělávání
Výuka jazyka českého a literatury v maturitním oboru vzdělání i v oborech s výučním listem
se vyznačovaly jasně danými cíli i vhodnou didaktickou strukturou, která společně
s využitím digitálních technologií účelně podporovala učení žáků. Práce ve dvojicích
systematicky podporovala komunikativní a sociální kompetence žáků i jejich čtenářskou
gramotnost. Při analýze literárních textů bylo efektivně rozvíjeno kritické myšlení žáků a
práce s nimi cíleně směřovala ke zvládnutí ústní části maturitní zkoušky. Většina hodin byla
řádně ukončena zopakováním nově probíraného učiva, do něhož byli aktivně začleňová ni
žáci s ohledem na jejich další studijní pokroky. Vzdělávání společenskovědních předmětů
se vyznačovalo častým zařazováním motivačních prvků, bylo pestré, mělo náležitý spád
i obsahovou strukturu. Efektivně byla začleněna i audiovizuální technika. V některých
případech byly vhodně využívány mezipředmětové vztahy a kladen důraz na kreativitu žáků.


                                             3/7
Výuka jazyka anglického v oboru vzdělání s výučním listem byla zaměřena na opakování a
procvičování gramatických jevů a vedena málo účelným frontálním způsobem, při kterém
žákům nebyl poskytnut dostatečný časový prostor pro rozvoj jejich komunikač níc h
i sociálních dovedností. Obsah výuky sice odpovídal náplni ŠVP, ale byl jednotvárný a zcela
postrádající motivační metody a formy, které by žáky podněcovaly k větší aktivitě a rozvoji
zájmu o daný předmět. Jediným kladem způsobu výuky byla skutečnost, že žáci dostávali
průběžnou zpětnou vazbu ke kvalitě svých výkonů a interakce mezi vyučujícím a žáky byla
vedena převážně v anglickém jazyce, v případě potřeby v jazyce českém. Naopak výuka
v maturitním oboru vzdělání byla efektivně vedena s důrazem na rozvoj požadovaných
jazykových dovedností. Žáci účelně pracovali ve dvojicích, při hodnocení zadaných úkolů
dostávali kvalitní zpětnou vazbu od vyučující i od svých spolužáků. Do výuky byla také
vhodně začleněna práce s chybou. Závěrečné shrnutí obsahu učiva podporovalo další učení
žáků a upevňovalo nově nabyté znalosti žáků.
Zvolené metody a formy práce v matematice společně s procvičováním a upevňováním
probíraného učiva měly pozitivní vliv na kvalitu vzdělávání. Žákům byl vytvořen dostatečný
prostor pro vzájemnou komunikaci a současně jim byla poskytována účinná zpětná vazba
využitelná k jejich dalšímu učení. V chemii bylo vhodně využito propojování učiva a
reálného života. Žáci byli cíleně a systematicky vedeni k dodržování správné odborné
terminologie, požadavky na ně byly přiměřené a srozumitelné.
Hodiny tělesné výchovy byly vedeny motivačním způsobem, který žákům umožňo va l
všestranné pohybové aktivity prostřednictvím soutěží a vzájemného porovnávání výkonů.
Všichni žáci se aktivně zapojovali do sportovních činností, ve většině případů pracovali
s nadšením. Výuka byla efektivně organizována s důrazem na rozvoj pohybových
dovedností, zdravé soutěživosti a týmového ducha. Aktivní zapojení všech účastníků
podpořila i kvalitní metodika výuky, která rozvíjela fyzickou kondici i sociální dovednosti
žáků.
Většina vyučovacích hodin odborných předmětů technického zaměření měla promyšle no u
strukturu s dobře formulovanými výchovně-vzdělávacími cíli. Nové učivo bylo dostatečně
prezentováno frontálním způsobem s využitím didaktické techniky. Žáci byli velmi dobře
motivováni a vedeni k propojení teoretických znalostí s jejich praktickým využitím, dokázali
o získaných informacích cíleně diskutovat a poznatky prezentovat. Absence učebnic byla
účinně nahrazena kvalitně vytvořenými školními skripty, která jsou k dispozici všem žákům
a pro všechny odborné předměty.
Ve všech sledovaných hodinách teoretické výuky panovala příjemná pracovní atmosféra,
v malé míře se však dařilo zařazovat vyhledávání informací z různých zdrojů, chyběla
možnost výběru úloh odlišné kognitivní náročnosti.
Praktická výuka realizovaná formou odborného výcviku navazovala na odborné teoretické
předměty, vycházela z očekávaných dovedností definovaných ve ŠVP, seznamovala žáky
s moderními technologiemi a cíleně rozvíjela jejich postoje. Žáci samostatně využívali již
nabyté zkušenosti a metody výuky podporovaly jejich kreativitu. Ve sledovaných hodinách
byly efektivně rozvíjeny odborné kompetence žáků, kdy žáci zodpovědně plnili zadané
úkoly, respektovali stanovená pravidla a dokázali cíleně diskutovat k daným tématům,
aktivně pracovali se zaujetím. Sledování a hodnocení výkonu, produktivity a kvality práce
žáků i ověřování jejich znalostí a dovedností bylo účelné. Významným přínosem je možnost
využití speciálního pracoviště a dvou funkčních cvičných letadel, na kterých si žáci
prakticky osvojují řešení různých modelových situací. Další klíčovou součástí výuky je
zapojení žáků do činností souvisejících s výrobou letadel, jejich údržbou a pravidelným



                                            4/7
servisem u externích firem, což přispívá k jejich odbornému růstu a lepší připravenosti na
budoucí profesní uplatnění.




                          Hodnocení výsledků vzdělávání
V průběhu vzdělávání žáků škola pravidelně zjišťovala jejich úspěšnost a zabývala se jejich
vzdělávacími výsledky. Zjištěné výsledky z externího šetření, pravidelného vlastního
vstupního testování, kontrolních prací i z průběhu vzdělávání jednotlivých žáků společně
s výsledky tříd vedení školy pravidelně projednávalo a na základě jejich vyhodnocování byla
přijímána vhodná opatření k jejich zkvalitňování.
Škola se systematicky zabývala žáky ohroženými školním neúspěchem a přijímala adekvátní
opatření pro zlepšení jejich vzdělávacích výsledků. Pozitivní dopad na snižování školní
neúspěšnosti v průběhu studia mělo doučování i nabízené konzultační hodiny jednotlivýc h
pedagogů, které byly žáky individuálně navštěvovány. Pro zlepšení průběžných výsledků
vzdělávání žáků i snížení absence škola úspěšně využívá účinně nastavený systém
k poskytnutí finančního ohodnocení formou prospěchového stipendia. Žákům se speciálními
vzdělávacími potřebami byla věnována účinná individuální pomoc prostřednictvím
pedagogické intervence a systematická podpora formou podpůrných opatření. Náležitou
pozornost škola věnovala prevenci společensky nežádoucích jevů, která se cíleně
zaměřovala na vytváření dobrých vztahů a spolupráce mezi všemi účastníky vzdělávání a
vytváření pozitivního klimatu v jednotlivých třídách. K úspěšnému začleňování žáků
s odlišným mateřským jazykem do žákovských kolektivů napomáhala účelná spolupráce
odborníků školního poradenského pracoviště v součinnosti s pedagogy školy. V rámci
kariérového poradenství škola aktivně spolupracovala i s absolventy školy při organizo vá ní
besed o budoucím možném profesním uplatnění žáků.
Značná pozornost byla přikládána monitorování úspěšnosti žáků u maturitní i závěrečné
zkoušky. Výsledky společné i profilové části maturitní zkoušky v posledních třech letech
byly na velmi dobré úrovni, všichni žáci uspěli a přibližně třetina žáků prospěla
s vyznamenáním. Ve srovnání s výsledky škol obdobného typu byla úspěšnost žáků při
zkoušce výrazně vyšší, výborných výsledků dosahovali žáci při zkoušce z anglické ho
jazyka. Závěrečné zkoušky proběhly u žáků oboru vzdělání Strojní mechanik. Za období
posledních tří let se konaly pouze ve školním roce 2021/2022 a 2022/2023. Výsledky žáků
u těchto zkoušek byly na dobré úrovni. Dobré výsledky žáků u závěrečných zkoušek jsou
důsledkem účelně nastaveného opatření ke zlepšení. Vedení školy se výsledky maturitníc h
i závěrečných zkoušek pravidelně zabývá, vyhodnocuje je a přijímá opatření směřovaná
k jejich zlepšování.
Škola zajišťovala vhodné podmínky a cíleně motivovala žáky k zapojení do aktivit
s pozitivním dopadem zejména na rozvoj jejich odborných kompetencí. Pro podporu rozvoje
těchto kompetencí i vzdělávacích výsledků pracuje ve škole modelářský kroužek a žáci mají
k dispozici dílny leteckých modelářů. Žáci se pravidelně zúčastňují soutěží leteckých
modelářů, při kterých reprezentují školu také na veřejnosti. Pro žáky jsou dále pořádány
školní kola matematických, jazykových i sportovních soutěží.
Absolventi školy na rozdíl od absolventů ostatních škol s vyučovaným oborem Letecký
mechanik mají možnost získat licenci Technika údržby letadel.




                                            5/7
                                         Závěry
Vývoj školy
– Zkvalitnění materiálního vybavení a zlepšení estetického prostředí ve školních dílnách
  i dovybavení teoretické výuky informačními a komunikačními technologiemi.
– Vymezení pozic výchovného poradce a školního metodika prevence.
– Rozšíření počtu smluvních pracovišť pro výuku odborného výcviku.
– Na začátku školního roku 2024/2025 výrazná obměna zejména vyučujících odborných
  předmětů a změny na pozici zástupce ředitele školy.
Silné stránky
– Dlouhodobě kvalitní a oboustranně přínosné vztahy se zaměstnavateli a profesními
  organizacemi v oboru letectví, které se pozitivně promítají do kvality odborného
  vzdělávání a zvyšují uplatnitelnost absolventů na trhu práce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretické výuce se více zaměřit na vedení žáků k účelnému využívání různých
  informačních zdrojů a dovedností potřebných pro úspěšné uplatnění v moderní
  společnosti. (4.2)
– Pouze ojediněle byla využita diferenciace výuky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
Využití dvou funkčních dopravních letadel, kvalitních učebních pomůcek a trenažéru se
simulací reálného provozu i průběh odborného výcviku v externích firmách umožňují žákům
cílený rozvoj a prohlubování jejich praktických a odborných znalostí a dovedností
využitelných při uplatnění na trhu práce.
Doporučení pro zlepšení činnosti školy
– Při hospitační činnosti se zaměřit na efektivní vedení žáků k samostatnému využívá ní
  (vyhledávání a analyzování) různých informačních zdrojů při řešení úloh v teoretické
  výuce.
– Účelně zařazovat do teoretické výuky úkoly rozdílné náročnosti.
– V rámci dalšího vzdělávání se soustředit na oblast diferenciace a účelného využívá ní
  informačních zdrojů žáky ve výuce.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/7
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Školní akční plán rozvoje vzdělávání na období 2023 až 2026 s vyhodnocením za
      školní rok 2023/2024
 2.   Záznamy z kontrolní a hospitační činnosti vedení školy ve školním roce 2023/2024,
      2024/2025 k datu inspekce
 3.   Plány dalšího vzdělávání pedagogických pracovníků ve školním roce 2023/2024,
      2024/2025 k datu inspekce
 4.   Dokumentace školy podle § 28 odst. 1 školského zákona ve školním roce 2022/2023,
      2023/2024, 2024/2025 k datu inspekce
 5.   Dokumentace k výchovnému poradenství a prevenci ve školním roce 2023/2024
      a 2024/2025 k datu inspekce
 6.   Dokumentace k zajištění podmínek bezpečnosti a zdraví žáků ve školním roce
      2024/2025 k datu inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Ing. Miroslav Školoudík, odborník na strojírenství
10. 2. 2025



                                         7/7
