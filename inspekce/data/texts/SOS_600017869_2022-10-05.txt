                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1036/22-M


Název                               Střední průmyslová škola stavební, Lipník nad Bečvou,
                                    Komenského sady 257
Sídlo                               Komenského sady 257, 751 31 Lipník nad Bečvou
E-mail                              info@spsslipnik.cz
IČO                                 70 259 941
Identifikátor                       600 017 869
Právní forma                        příspěvková organizace
Zastupující                         Ing. Petr Kolajta
Zřizovatel                          Olomoucký kraj
Místo inspekční činnosti            Komenského sady 257, 751 31 Lipník nad Bečvou
                                    Novosady 155/2, 751 31 Lipník nad Bečvou
Termín inspekční činnosti           5. − 7. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnosti podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední vzdělávání.
Zjišťování a hodnocení naplnění příslušných školních vzdělávacích programů.




2022/2023                                            1
                                    Charakteristika
Střední průmyslová škola stavební, Lipník nad Bečvou, Komenského sady 257 (dále
„škola“) vykonává činnost střední školy a školní jídelny-výdejny. V současné době škola
realizuje v denní formě vzdělávání v oborech vzdělání 36-47-M/01 Stavebnictví (zaměření
Architektura a pozemní stavitelství a Inženýrské stavby) a 82-41-M/05 Grafický design
(zaměření Grafická úprava interiérů a exteriérů). Dále uskutečňuje dálkovou formou
zkrácené studium v oboru vzdělávání 36-47-M/01 Stavebnictví (zaměření Pozemní
a inženýrské stavby). Teoretická příprava se uskutečňuje v prostorách školy a praktická
příprava většinou ve školních dílnách. Odborná praxe je zpravidla zajištěna v partnerských
organizacích.
Ke dni inspekční činnosti navštěvovalo školu 269 žáků ve 12 třídách denního studia
a 18 žáků v jedné třídě zkráceného studia. Ve škole se vzdělávají žáci se speciálními
vzdělávacími potřebami, žáci nadaní i žáci s odlišným mateřským jazykem.
Stravování pro žáky a zaměstnance je zajišťováno ve vlastní školní jídelně-výdejně. Svou
činnost škola prezentuje v regionálním tisku, na webových stránkách školy
www.spsslipnik.cz a sociálních sítích.


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu a vývoj společenské poptávky na trhu práce. Základním nástrojem jsou kvalitně
zpracované školní vzdělávací programy, ve kterých je kladen důraz na získání odborných
kompetencí žáků. Jejich inovace reflektuje jak legislativní změny, tak změny vzdělávac ího
obsahu postihující moderní poznatky vyučovaných oborů vzdělání.
Řízení subjektu je založeno na organizování pravidelných porad vedení, porad metodickýc h
orgánů a jednání pedagogické rady. K účinnosti řízení školy přispívá přehledná organizač ní
struktura, která odpovídá podmínkám a velikosti subjektu a vytváří předpoklady pro účelné
delegování kompetencí a úkolů na jednotlivé pracovníky. Kompetence vedení školy jsou
rozděleny mezi ředitele školy a jeho zástupkyni, kteří při zajišťování chodu školy, koordinaci
a řízení pedagogických pracovníků vzájemně spolupracují. Jejich otevřený přístup
k účastníkům vzdělávání přispívá ke vzájemné spolupracující pracovní atmosféře,
je podporována společná diskuse o vzdělávacích záměrech školy i kvalitě využíva nýc h
pedagogických strategií při vzdělávacím procesu.
Témata projednávána na pravidelných i operativních poradách vedou k naplňová ní
koncepčních záměrů a strategie rozvoje školy v delším časovém období, která byla
vypracována ředitelem školy. Důraz v této strategii je zaměřen na propojení teorie s praxí,
zlepšování materiálních podmínek a zvyšování uplatnitelnosti absolventů na trhu práce,
nezabývá se však důsledněji analýzou výsledků práce žáků a následným přijímá ním
opatření.
Ke zvýšení odborné úrovně výuky a ke koordinaci odborných činností využívá ředitel školy
předmětové komise. Jejich činnost se pozitivně uplatňuje např. v rámci vzdělávání pedagogů
(přenos informací ze vzdělávacích akcí) a při rozvoji konkrétních vzdělávacích oblastí.
Prioritami v činnosti předmětových komisí jsou zejména tvorba a inovace školního
vzdělávacího programu, příprava projektů, vzájemná informovanost a výměna zkušeností.
Řídicí a kontrolní činnost vykonává ředitel školy přímo ve vztahu ke všem pracovníkům
školy, nepřímo prostřednictvím své zástupkyně, případně dalších pracovníků. I když je řídicí
a kontrolní systém nastaven způsobem, který postihuje všechny oblasti fungování subjektu,


2022/2023                                     2
v praxi se dosud nepodařilo plně eliminovat některé dílčí nedostatky v metodickém vedení
teoretické výuky, které spočívají v absenci závěrečného motivačního shrnutí vyučovac í
jednotky a v nedostatečné aktivizaci žáků s využitím pestrých organizačních metod a forem
výuky a v omezeném využívání sebehodnocení a vzájemného hodnocení žáků,
K naplňování koncepčních záměrů napomáhá složení pedagogického sboru. Pedagogy
s kratší profesní praxí podporuje ředitel školy formou činnosti uvádějících učitelů,
konzultací s vedením školy či předsedy metodických orgánů i všech ostatních
vyučujících. Výměna zkušeností vyučujících je ze strany vedení školy podporována
i formou vzájemných hospitací učitelů, což přispívá k podpoře pedagogů, kteří nesplňují
předpoklad odborné kvalifikace. Profesní rozvoj pedagogických pracovníků je vedením
školy podporován. Příležitostí ke zlepšení je zaměřit pozornost na vzdělávání z oblasti
inovativních metod a forem práce ve výchově a vzdělávání, což přispěje ke zkvalitně ní
vzdělávacího procesu a k cílenému formování a rozvíjení osobnosti žáků.
Materiální zázemí výuky sledovaných oborů vytváří odpovídající podporu pro naplňová ní
požadavků profilu absolventa. Výuka probíhá jak v běžných, tak v odborných učebnách
a dílnách. Všechny učebny jsou vybaveny dataprojektory a přístupem k internetu. Pro výuku
tělesné výchovy slouží vlastní tělocvična a posilovna.
Škola spolupracuje s celou řadou sociálních partnerů, z nichž největší podíl tvoří firmy
a podnikatelé, u kterých je zajišťováno zejména praktické vyučování. Škola je aktivně
zapojena do řady projektů, které mají za cíl zatraktivnit zejména výuku, zvýšit zájem
o polytechnické vzdělávání s výhledem na kvalitní uplatnění absolventů na trhu práce
i odbornost pedagogů.
Podmínky a pravidla pro zajištění bezpečnosti a ochrany zdraví jsou stanoveny ve vnitř níc h
předpisech školy. Žáci a studenti jsou pravidelně seznamováni s možnými bezpečnostními
riziky vyskytujícími se ve škole i při činnostech organizovaných mimo školu v souladu
s aktuálními tématy a realizovanými aktivitami.


                          Hodnocení průběhu vzdělávání
Metodická propracovanost vyučovacích hodin teoretického vyučování (odborných
i všeobecně vzdělávacích předmětů) se odvíjela od osobního přístupu a pedagogickýc h
zkušeností učitelů. Ve všech vyučovacích hodinách byl žákům vhodně sdělen vzdělávací cíl,
který vycházel z požadavků školního vzdělávacího programu a rozvíjel jejich dosažené
znalosti a dovednosti. Vyučovací hodiny probíhaly dynamicky bez časových prostojů,
zpravidla převažovala frontální výuka s metodicky vhodně vedeným rozhovorem,
kombinovaným ve velké míře s účinnou samostatnou prací žáků, v menší míře byly
uplatňovány aktivizační prvky (práce ve dvojicích, skupinová práce, vyhledávání informac í
a práce s nimi). S různou mírou úspěchu vyučující uplatňovali snahu nepředkládat žákům
hotové informace a přimět je k samostatnému uvažování, hledání souvislostí mezi
pozorovanými jevy a vyvozovanými závěry. Pedagogové vycházeli z jejich dosavadních
znalostí a dovedností. Občasné chyby byly opravovány s citem. V průběhu vyučovac íc h
hodin vládla příjemná pracovní atmosféra. V průběhu většiny vyučovacích hodin byla
vyučujícími účelně využita didaktická technika.
V části vyučovacích hodin chybělo sebehodnocení a vzájemné hodnocení práce žáků, nebylo
tak využito tohoto nástroje k dotváření zpětné vazby ve vztahu ke splnění stanovenýc h
vzdělávacích cílů pro žáky i učitele a možnost rozvíjení a upevňování sociálních kompetencí
žáků. Nedostatečný prostor byl v části hodin věnován závěrečnému shrnutí učiva a efektivní



2022/2023                                    3
zpětné vazbě o naplnění vzdělávacích cílů. Nedostatkem některých vyučovacích hodin byla
absence individuální práce s žáky se speciálními vzdělávacími potřebami.
Významným motivačním prvkem v hodinách českého jazyka bylo zajímavě uchopeno
probírané téma tvorbou časopisu. Tato činnost žáky vybízela k hlubšímu přemýšlení nad
literárním kontextem a významem prezentovaného díla, byl kladen důraz na tvořivou
činnost.
Vyučovací hodiny odborných předmětů měly standardní úroveň. Převažovala frontální
výuka, ve všech případech byl stanoven cíl hodiny vždy v úvodu, všechny hodiny
naplňovaly stanovený školní vzdělávací program pro daný obor, žáci neměli problém se
zeptat, vyjádřit svůj názor apod. Učitelé projevovali zájem o průběh a výsledky vzdělává ní
u žáků i během celé vyučovací hodiny. Interakce mezi učiteli a žáky odpovídala většinou
stanovenému cíli a byla zaměřena zejména na praktické využití získaných znalostí
a dovedností.
Průběh praktické výuky byl sledován v prostředí školní dílny. V pracovních dvojicích pod
dohledem učitele praktické výuky byla zajištěna účelná organizace prováděných pracovních
činností žáků, které probíhaly v souladu s tematickým rozvržením vzdělávacího obsahu
a odpovídaly školnímu vzdělávacímu programu. Realizace výuky ve skupině byla
realizována formou práce na konkrétně zadané činnosti v rámci oboru. Vzdělávací obsah
vhodně navazoval na teoretické znalosti. Učitel s dlouholetou odbornou praxí úspěšně
rozvíjel schopnosti žáků porozumět zadání úkolu, dohlížel, zda žáci efektivně pracují
a v průběhu vyhodnocoval jejich samostatné úsilí při zpracování úkolu. Z hlediska motivace
žáků se pozitivně uplatňovala především individuální podpora. Průběžná kontrola
samostatné práce byla zaměřena zejména na správnost provádění jednotlivých pracovních
činností, důraz byl kladen na dodržování pracovních technik a dodržování technologick ýc h
postupů. Kromě odborných kompetencí byly ve výuce rozvíjeny zejména kompetence
komunikativní, sociální a personální. U většiny žáků byla patrná samostatnost při práci
a zvládnutí pracovních operací.


                         Hodnocení výsledků vzdělávání
Přehled o znalostech jednotlivých žáků škola získává prostřednictvím vlastních hodnoticíc h
nástrojů, a to zadáváním testů, komplexních písemných prací, ústních zkoušek před třídou,
přímým pozorováním i praktickými zkouškami. Škola se také zapojuje do výběrového
zjišťování výsledků vzdělávání organizovaného Českou školní inspekcí, externí hodnoticí
nástroje, které by jí umožňovaly srovnání s ostatními školami nevyužívá. Škola sleduje
úspěšnost žáků ve vzdělávání, jejich výsledky za jednotlivá klasifikační období pravidelně
vyhodnocuje na jednáních pedagogické rady a předmětových komisí. Detailnější rozbor
a systematické vyhodnocování, společně s návrhem konkrétních opatření však chybí, jak na
úrovni metodických orgánů, tak pedagogické rady. Škola umožňuje žákům účast v různých
předmětových soutěžích. Tímto zajišťuje žákům nejen prezentaci osvojených teoretických
znalostí, ale i aplikaci získaných praktických dovedností při reálných činnostech. Škola
identifikuje žáky s rizikem školního neúspěchu, zajišťuje jim pomoc v průběhu vyučová ní,
nabízí individuální konzultace nebo realizuje dle jejich individuálních potřeb podporu
formou doučování, kterou žáci aktivně využívají.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Absolventi projevují zájem o další vzdělávání na vyšších
odborných školách nebo na vysokých školách, a to především podle svého odborného


2022/2023                                   4
zaměření, přijetí absolventů na tyto školy škola sleduje neformálně. Celkové výsledky
vzdělávání včetně účasti a umístění žáků v soutěžích, aktivitách a projektech školy
podporujících rozšíření znalostí a dovedností žáků jsou zveřejněny ve výroční zprávě o činnosti
školy.
Poradenské služby jsou ve škole zajišťovány výchovnou poradkyní a zástupkyní ředitele
školy v jedné osobě, školním metodikem prevence ve spolupráci s ředitelem školy a třídními
učiteli. Mezi stěžejní činnosti výchovné poradkyně patří poradenská činnost, která je
zaměřena na integraci žáků se speciálními vzdělávacími potřebami. Eviduje je a infor mace
o nich zprostředkuje vyučujícím. Aktivně se věnuje žákům ohroženým školním neúspěchem.
Při individuální práci s nimi převažuje forma respektujícího rozhovoru. Výchovná
poradkyně aktivně vyhledává inovativní postupy pro práci se žáky. Tím, že metodicky vede
i pedagogy při začleňování podpůrných opatření do výuky, snaží se je přitom seznamovat
s aktivizačními metodami a formativním hodnocením. Vyhledávání nadaných žáků probíhá
v součinnosti výchovné poradkyně a předsedů předmětových komisí.
Negativní vliv na výsledky vzdělávání žáků z důvodu jejich omluvené i neomluvené absence ve
vyučování škola eliminuje důsledným řešením a přijímáním opatření ihned při zjištění problémů
s docházkou žáků na vyučování. Prevence sociálně nežádoucích jevů je plně v kompetenci
metodika prevence. Při realizaci častých sportovních aktivit posiluje individuální vztahy s žáky.
Vedle této činnosti koordinuje tematické besedy pro jednotlivé ročníky o závislostech, šikaně,
poruchách příjmu potravy a vlivu médií.


                                           Závěry
Vývoj školy
- Od 1. 8. 2021 došlo ke změně na vedoucí pracovní pozici ředitele školy.
- Od školního roku 2016/2017 je vyučován nový studijní obor Grafický design.
- V době od poslední inspekční činnosti došlo ve škole zejména ke zlepšení materiálníc h
  podmínek pro vzdělávání a zintenzivnila se spolupráce se základními školami.
Silné stránky
- Příznivé školní klima společně s partnerskou a vstřícnou komunikací pedagogickýc h
  pracovníků se žáky, která je založená na respektu vůči jejich základním potřebám, mají
  pozitivní dopad na kvalitu vzdělávání.
- Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  a zajištění odborných praxí žáků přispívá k rozvoji klíčových kompetencí žáků
  a naplňování profilu absolventa.
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opaření v oblasti výukových metod a forem a v oblasti výsledků vzdělávání žáků. Škola
  získává informace o vzdělávacích výsledcích žáků, nejsou z nich však důsledně přijímá na
  konkrétní opatření na podporu úspěšnosti všech žáků ve vzdělávání.
- V části hodnocených vyučovacích hodin převládala frontální výuka bez častějšího využití
  metod vedoucích k aktivizaci žáků a diferenciaci vzdělávacího obsahu směrem k žákům
  s potřebou podpůrných opatření či žáků nadaných, uplatňovanými metodami výuky
  nebyla těmto žákům poskytována dostatečná podpora.


2022/2023                                      5
- V závěrech hodnocených vyučovacích hodin bylo zařazováno spíše formální zhodnocení
  vyučovací hodiny ze strany pedagoga. Žákům nebyl poskytován prostor pro jejich
  zhodnocení hodiny či sebehodnocení.
Doporučení pro zlepšení činnosti školy
- Realizovaná opatření ke zlepšení průběžných i závěrečných výsledků vzdělávání žáků
  zapracovat podrobněji i do koncepčních záměrů rozvoje školy, do vyhodnoco vá ní
  výsledků a kontroly přijatých opatření zapojit předmětové komise.
- Ve výuce zajistit větší podporu žákům se speciálními vzdělávacími potřebami, důsledněji
  diferencovat výukové činnosti žáků s ohledem na jejich individuální vzdělávací možnosti
  a potřeby.
- Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  postupně snižovat podíl frontální výuky.
- Systematicky využívat motivační shrnutí učiva na konci vyučovací hodiny a provádět
  zhodnocení jejího průběhu tak, aby žáci obdrželi zpětnou informaci o dosažené úrovni
  poznání a jak své učení dále řídit.
- Nadále podporovat spolupráci pedagogických pracovníků formou vzájemných hospitací
  za účelem odborné zpětné vazby, kolegiálního hodnocení a sdílení získaných poznatků
  a námětů vedoucích ke zkvalitňování průběhu vzdělávání.
- Podporovat profesní rozvoj pedagogů takovou nabídkou dalšího vzdělává ní
  pedagogických pracovníků, která bude zacílena zejména na oblast inovativních metod
  a forem výuky ve středním vzdělávání a zároveň v souladu i se závěry z kontrolní
  a hospitační činnosti vedení školy.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení, ze dne 29. 9. 2022
 2.    Jmenovací dekret do funkce ředitele školy, s účinností od 1. 8. 2021
 3.    Inspekční zpráva čj. 60/14-M, ze dne 14. 2 2014
 4.    Školní vzdělávací program, obor vzdělání 36-47-M/01 Stavebnictví, s platností
       od 1. 9. 2022
 5.    Školní vzdělávací program, obor vzdělání 82-41-M/05 Grafický design, s platností
       od 1. 9. 2022
 6.    Školní řád, ze dne 1. 9. 2021, čj. SPŠS – 567/2021 včetně příloh
 7.    Vnitřní řád školní jídelny- výdejny, ze dne 1. 9. 2022


2022/2023                                  6
 8.    Rozvrh hodin – školní rok 2022/2023
 9.    Třídní knihy – školní rok 2022/2023 k termínu inspekční činnosti
10.    Matrika střední školy vedená v elektronické podobě k termínu inspekční činnosti
11.    Výroční zpráva o činnosti za školní rok 2020/2021
12.    Zápisy z jednání pedagogické rady školy, školní roky 2021/2022 a 2022/2023
       k termínu inspekční činnosti
13.    Zápisy z porad vedení – školní roky 2021/2022 a 2022/2023
14.    Plány práce a zápisy z jednání předmětových komisí – školní roky 2021/2022
       a 2022/2023
15.    Plán kontrolní a hospitační činnosti – školní rok 2022/2023
16.    Zápisy z hospitací a kontrol – školní roky 2021/2022 a 2022/2023
17.    Přehledy prospěchu za 1. a 2. pololetí, školní rok 2021/2022
18.    Protokoly o komisionální zkoušce, školní rok 2021/2022
19.    Personální dokumentace pedagogických zaměstnanců (doklady o dosaženém
       vzdělání), stav ke dni inspekční činnosti
20.    Souhrnná dokumentace poradenských služeb ve škole, školní rok 2022/2023
21.    Seznam žáků se speciálními vzdělávacími potřebami vedený k termínu inspekční
       činnosti
22.    Pokyn ředitele Hodnocení žáků se speciálními vzdělávacími potřebami, školní rok
       2022/2023
23.    Seznámení s Pokynem ředitele školy k hodnocení žáků se speciálními vzdělávac ími
       potřebami (SVP), školní rok 2022/2023
24.    Zápisy z pohovoru s žákem k 6. 10. 2022, školní rok 2022/2023
25.    Primární prevence, školní rok 2022/2023
26.    Doklady vztahující se k finančním podmínkám školy, rok 2021
27.    Doklady související se zajištěním bezpečnosti a ochrany zdraví žáků, školní rok
       2022/2023
28.    Doklady vztahující se ke školnímu stravování – školní rok 2022/2023



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



2022/2023                                  7
Složení inspekčního týmu a datum vyhotovení inspekční zprávy



 Mgr. Pavel Okleštěk, školní inspektor,
                                                       Pavel Okleštěk v. r.
 vedoucí inspekčního týmu
 Mgr. Pavel Fridrich, školní inspektor                 Pavel Fridrich v. r.

 Mgr. Věra Krakovská, školní inspektorka              Věra Krakovská v. r.

 Ing. Renata Skutková, kontrolní pracovnice           Renata Skutková v. r.

 Ing. Karla Labudová, odbornice na výuku              Karla Labudová v. r.
 odborných předmětů technického zaměření

V Olomouci 31. října 2022


Datum a podpis ředitele školy potvrzující projednání a převzetí inspekční zprávy


 Ing. Petr Kolajta                                      Petr Kolajta v. r.
 ředitel školy

V Lipníku nad Bečvou 1. 11. 2022




2022/2023                                     8
