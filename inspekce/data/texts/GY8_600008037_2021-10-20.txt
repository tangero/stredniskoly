                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-730/21-C


Název                               Gymnázium, Trhové Sviny, Školní 995
Sídlo                               Školní 995, 374 01 Trhové Sviny
E-mail                              gts@gymtrhovesviny.cz
IČ                                  62534408
Identifikátor                       600008037
Právní forma                        Příspěvková organizace
Zastupující                         Mgr. František Slípka
Zřizovatel                          Jihočeský kraj
Místo inspekční činnosti            Školní 995, 374 01 Trhové Sviny
Termín inspekční činnosti           20. 10. 2021 − 22. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Trhové Sviny (dále „škola“) vykonává činnost střední školy. Školu
navštěvovalo v době inspekce 205 žáků v osmi třídách. Zřizovatel školy povoluje
dlouhodobě výjimku z nejvyššího počtu žáků ve třídě. Škola je naplněna na 82 %
z celkového nejvyššího povoleného počtu žáků ve škole (250 žáků). Aktuálně se ve škole
nevzdělává žádný žák se speciálními vzdělávacími potřebami.



2021/2022
Rozlehlou spádovou oblast školy tvoří celá jižní příhraniční část okresu České Budějovice,
subjekt je tak významným regionálním poskytovatelem všeobecného vzdělání s maturitní
zkouškou.


                         Hodnocení podmínek vzdělávání
Ředitel školy vykonává svoji funkci od roku 2011. Pravidelné porady vedení a pedagogické
rady významně posilují pozitivní prosociální vztahy i týmovou spolupráci pedagogů. Menší
důraz je kladen na řízení pedagogických procesů, které se omezuje na vzájemnou neformá lní
komunikaci ředitele s pedagogickým sborem. Předložené koncepce rozvoje školy
vypracované v letech 2014 a 2020 se neliší, jsou zaměřené zejména na budování dobrého
klimatu a optimálního prostředí ve škole, které se daří dlouhodobě posilovat. Tento pozitivní
trend potvrzují i pravidelná dotazníková šetření pro žáky zaměřená na atmosféru ve škole ,
například v současné době proběhlo šetření zaměřené na reflexi distanční výuky určené pro
zákonné zástupce. Pozitivní i negativní závěry byly vedením školy přijaty jako zpětná vazba
a projednány s učiteli. V koncepční práci a plánování ale chybí konkretizace podmínek,
priorit a kroků vedoucích k naplnění cílů, vyhodnocení aktuálnosti stavů zacílené zejména
na moderní trendy ve vzdělávání či na zvládnutí období po návratu žáků z distančního
vzdělávání. Kontrolní mechanismy jsou soustředěné především na fungování provozu školy.
Hospitační činnost vedení školy je sporadická a vyučujícím neposkytuje potřebnou kvalitní
zpětnou vazbu o účinnosti využívaných metod a forem práce s ohledem na vyšší aktivitu
žáků, což se částečně projevilo ve sledované výuce.
Vzdělávání a výchovu zajišťují odborně kvalifikovaní pedagogičtí pracovníci, jejichž další
vzdělávání v době pandemie bylo vhodně využito na zlepšení kompetencí v oblasti
využívání digitálních technologií ve výuce. Zapojením do projektů spolufinancova nýc h
Evropskou unií bylo podpořeno vzdělávání pedagogických pracovníků a z tzv. šablon byly
nakoupeny notebooky pro pedagogy. Další vzdělávání většinou vychází ze zájmů učitelů či
z nabídky akcí, méně často z potřeb školy. Chybějící Plán dalšího vzdělávání pedagogickýc h
pracovníků na školní rok 2021/2022 byl doplněn v průběhu inspekční činnosti.
Materiální podmínky školy jsou na dobré úrovni a pro realizaci všech oblastí vzdělávání jsou
průběžně zlepšovány. Bezpečnost žáků byla posílena novým technickým zabezpečením
hlavního vchodu budovy školy proti vniknutí cizích osob.
Škola rozvíjí efektivní spolupráci s mnoha externími partnery. Stěžejní je spolupráce
s městem Trhové Sviny zajišťující škole za výhodných podmínek některé prostory pro
výuku, včetně městské haly na podporu pohybových aktivit. Ke kvalitní přípravě žáků
a jejich motivaci k dosahování jazykových kompetencí přispívá mezinárodní spolupráce
s řadou zahraničních škol. Díky spolupráci s několika vysokými školami je aktivně
podporován zájem o studium přírodních věd. Tyto aktivity přinášejí také rozšíření přehledu
žáků a výměnu zkušeností.


                          Hodnocení průběhu vzdělávání
Výuka ve škole byla připravena především z obsahového hlediska a s důrazem na
vědomostní a dovednostní složky vzdělávacích cílů. V hospitovaných hodinách panoval
vzájemný respektující přístup mezi vyučujícími a žáky a pozitivní atmosféra. V části výuky
bylo zaznamenáno využití poznatků z dalšího vzdělávání pedagogů, především při podpoře
vysvětlení nové látky prostřednictvím digitálních aplikací či fyzikálních experime ntů.
Reflektována byla reálná úroveň znalostí a dovedností žáků, důraz byl kladen na opakování


2021/2022                                    2
a upevňování učiva. Nižší počet žáků ve třídách umožňuje individuální přístup, ten však
nebyl zpravidla využit k podpoře individuálních vzdělávacích potřeb žáků. Často bylo
zaznamenáno účelné využití učebních pomůcek, mimo jiné v napojení na zkušenosti
z distanční výuky, např. využívání aplikací a jiných digitálních technologií zejména pro
zadávání a vyhodnocování domácích úkolů. Patrný byl silný tlak vyučujících na probrání
učiva, což někdy neposkytlo žákům dostatek času na formulaci obsahově náročnějšíc h
odpovědí a reflexi procesů učení. Pedagogové sice sledují vývoj, procesy učení a učební
výsledky každého žáka, zpětná vazba se však zpravidla omezovala na stručné komentáře.
Ve sledovaných hodinách převažovala forma frontální výuky, která neaktivizovala všechny
žáky. Samostatná práce žáků byla účelně využívána více ve výuce humanitních předmětů.
Žáci se v hodinách do aktivit připravených učitelem zapojovali většinou všichni, ale
příležitosti pro rozvíjení spolupráce žáků, diskusi k řešení učebních úloh nebo kreativní
postupy nebyly cíleně vytvářeny. Žákům byly většinou bez ohledu na jejich individuá lní
možnosti a schopnosti ve vzdělávání zadávány úlohy stejného typu, náročnosti i rozsahu.
Aktivity podporující objevování, experimentování, kladení otázek, kritické myšle ní,
sebehodnocení a iniciativu každého z žáků volili pedagogové jen ojediněle, především
v přírodních vědách. Jen nahodile byla rozvíjena schopnost žáků účelně využívat různé
informační zdroje a dovednosti potřebné pro úspěšné uplatnění v dnešní společnosti.
Společným rysem hodin bylo chybějící funkční zhodnocení na závěr vyučovací hodiny. Jen
v některých hodinách přírodních věd vyučující dokázali více propojit učivo s reálnými
zkušenostmi žáků, se znalostmi z jiných předmětů a s regionálními souvislostmi či formou
netradičně zadaných úkolů hlouběji rozvíjet přírodovědnou gramotnost.
V hospitovaných hodinách vzdělávací oblasti Jazyk a jazyková komunikace a Člověk
a společnost nebyly při výkladu nového učiva v dostatečné míře využity předchozí znalost i
žáků. Pro rozvoj čtenářské gramotnosti žáků disponuje škola výborným zázemím školní
knihovny, ve které mohou žáci vybírat ze sedmi tisíců knih v katalogu na webu školy. Výuka
cizích jazyků byla funkčně posílena o hodiny konverzace již od kvarty. V konverzacích je
intenzivně rozvíjena produktivní řečová dovednost mluvení. Další výraznou podporou pro
rozvoj jazykové gramotnosti žáků je dlouhodobá realizace projektů e-Twinning. Škole se
daří dosahovat dobré úrovně znalostí a dovedností v cizích jazycích, někteří žáci skládají
i mezinárodně uznávané zkoušky v anglickém jazyce.
Tělesná výchova a pohybové aktivity jsou ve škole významně podporovány jak ve výuce,
tak o přestávkách nebo v rámci zájmových kroužků. Velká pozornost je věnována
motivačnímu zdůrazňování významu pohybu pro zdraví člověka.
Besedy, výlety, projekty, dlouholetá tradice školního filmového klubu a další podnětné akce
prohlubují a rozšiřují žákovské znalosti a kompetence potřebné pro osobnostní rozvoj
i celoživotní učení.


                         Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. Vedení školy aktuálně nevyužívá externí nástroje pro
hodnocení výsledků vzdělávání, vlastní hodnocení školy je částečně zahrnuto ve výroční
zprávě. Systematické a propracované vlastní hodnocení školy jako účinný nástroj dalšího
rozvoje a profesního růstu vyučujících a vedení školy není realizováno. Škola sleduje
a vyhodnocuje úspěšnost žáků zejména při pedagogických radách a ve výročních zprávách.
Předložená dokumentace obsahuje pouze statistické přehledy a podklady třídních učitelů,
hlubší analýzy nejsou prováděny. Ve většině tříd dosahuje nadpoloviční počet žáků


2021/2022                                   3
prospěchu s vyznamenáním. Případy, kdy žák prospěl až po složení opravné zkoušky, jsou
výjimečné. Také počty zameškaných hodin jsou nízké (cca 4 % z celkového počtu hodin),
v uzavřeném školním roce nebyly omluveny celkem tři hodiny, což bylo řešeno v souladu
s nastavenými pravidly hodnocení. Škola motivuje žáky ke kladnému vztahu k výuce
a k aktivitám nad rámec výuky udělováním pochval, jejichž četnost je mnohonásobně vyšší
než počet kázeňských opatření. Pochvalami ředitele školy nebo třídního učitele jsou
oceňováni žáci kromě jiného za úspěšnou reprezentaci školy v soutěžích a olympiádác h
a středoškolské odborné činnosti. I přes nepříznivou epidemiologickou situaci a různá
omezení postoupili někteří žáci v uzavřeném školním roce do krajských a celostátních kol.
Škola dlouhodobě podporuje nadané žáky v jazykové oblasti, žáci jsou úspěšní u jazykovýc h
zkoušek různých úrovní.
Výsledky žáků dosahované v průběhu studia jsou v korelaci s výsledky na konci vzdělává ní
u maturitních zkoušek, z dlouhodobého pohledu vykazují žáci solidní úspěšnost v závěru
studia i při přijímání na vysoké školy. Ve srovnání s výsledky osmiletých gymnázií v České
republice ve zkušebním období 2021 vychází škola lépe v předmětu český jazyk a literatura,
v ostatních předmětech společné části maturitní zkoušky jsou výsledky žáků jen nepatrně
slabší oproti průměru ČR.
Příjemné klima ve škole svědčí o účinné součinnosti metodičky prevence, výchovné
poradkyně a pedagogů při práci s jednotlivci i třídními kolektivy. Škola spolupracuje
s odbornými pracovišti a organizuje aktivity minimalizující školní neúspěšnost. Výskyt
sociálně patologických jevů je i s ohledem na typ školy vzácný, nastavené mechanis my
prevence jsou funkční. Subjekt se v potřebném rozsahu věnuje kariérovému poradenství
a nabízí žákům zájmové útvary na podporu jejich osobnostního rozvoje. Opomíjena je
systematická identifikace nadaných žáků a metodická podpora pedagogů při jejich výuce.
V průběhu vzdělávání vytváří škola podporu převážně žákům ohroženým neúspěchem,
aktuálně v podobě doučování po návratu z distančního vzdělávání.


                                         Závěry
Vývoj školy
- Od poslední inspekční činnosti mírně vzrostl počet žáků.
- Průběžně dochází ke zlepšování materiálních podmínek a modernizaci.
- Došlo k posílení bezpečnosti ve škole zajištěním hlavního vchodu budovy.
Silné stránky
- Spolupráce s vnějšími partnery a aktivní vytváření příznivé atmosféry ve škole se
  významně podílejí na všestranném rozvoji osobnosti žáků.
Slabé stránky a/nebo příležitosti ke zlepšení
- V části výuky chybělo smysluplné zařazování metod aktivního učení, diferenc iace
  a individualizace vzdělávacích cílů.
Doporučení pro zlepšení činnosti školy
- Zpracovat konkrétní a jasnou koncepci rozvoje celé školy, s uvedením priorit a kroků
  k jejich naplnění.
- Zefektivnit hospitační činnost.




2021/2022                                   4
- Zoptimalizovat pedagogické vedení školy – realizací vlastního hodnocení a vytipová ní m
  oblastí pro zlepšení vzdělávání žáků, zaměřením dalšího vzdělávání pedagogů na
  moderní vzdělávací trendy, využíváním zkušeností z distanční výuky apod.
- V rámci činnosti školního poradenského pracoviště se zaměřit na identifikaci nadaných
  žáků.


            Seznam dokladů, o které se inspekční zjištění opírají
 1.    Školní vzdělávací program pro základní vzdělávání zpracovaný podle RVP
       Z k 15. 10. 2020
 2.    Školní vzdělávací program pro gymnázium zpracovaný podle RVP G k 15. 10. 2020
 3.    Úplné znění zřizovací listiny ke dni 1. ledna 2021 vydané Jihočeským krajem,
       U Zimního stadionu 1952/2, 370 76 České Budějovice včetně dodatků
 4.    Rozhodnutí MŠMT č. j. 23560/2011-25 ze dne 25. 8. 2011 ve věci návrhu na zápis
       změny v údajích vedených v rejstříku škol a školských zařízení s účinností od 25. 8.
       2011
 5.    Jmenování ředitele do funkce s účinností od 1. 8. 2020, č. j. KUJCK 72490/2020 ze
       dne 12. 6. 2020
 6.    Výroční zprávy 2019/2020, 2020/2021
 7.    Školní řád Gymnázia v Trhových Svinech pro školní rok 2021/2022, aktualizace č. 3
       – od 15. 10. 2020
 8.    Rozvrh hodin pro školní rok 2021/2022 platný k termínu inspekční činnosti
 9.    Třídní knihy ZŠ za školní roky 2020/2021 a 2021/2022 k termínu inspekční činnosti
10.    Program poradenských služeb platný ve školním roce 2021/2022
11.    Minimální preventivní program platný ve školním roce 2021/2022
12.    Směrnice pro nakládání s nebezpečnými chemickými látkami ze dne 1. 8. 2011
13.    Zápisy z pedagogických rad 2019/2020 a 2020/2021
14.    Zápisy z předmětových komisí za školní roky 2020/2021 a 2021/2022
15.    Školní matrika v elektronické podobě
16.    Dokumentace týkající se oblasti bezpečnosti a ochrany zdraví včetně knihy úrazů
17.    Podklady vztahující se k hodnocení finančních podmínek za roky 2020 a 2021
18.    Personální dokumentace pedagogických pracovníků (odborná kvalifikace)
19.    Smlouva o poskytování školního a závodního stravování se Střední školou, Školní
       709, Trhové Sviny, ze dne 31. 8:2021
20.    Smlouva o stravování žáků Gymnázia Trhové Sviny ve školní jídelně při ZŠ Trhové
       Sviny ze dne 1. 9. 2021


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.


2021/2022                                    5
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivan Bartoš, Ph.D., školní inspektor,
 vedoucí inspekčního týmu                                Mgr. Ivan Bartoš v. r.
 Mgr. Bc. Jana Cipínová, školní inspektorka              Mgr. Bc. Jana Cipínová v. r.
 Bc. Ladislava Svatošová, kontrolní pracovnice           Bc. Ladislava Svatošová v. r.

 V Českých Budějovicích 15. 11. 2021


Datum a podpis ředitele školy potvrzující projednání a převzetí inspekční zprávy


 Mgr. František Slípka, ředitel školy                    Mgr. František Slípka v. r.

 V Trhových Svinech 18. 11. 2021




2021/2022                                     6
