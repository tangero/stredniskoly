                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-176/25-C
                                       Sp. zn. ČŠIC-S-32/25-C


Název                               Obchodní akademie, České Budějovice, Husova 1
Sídlo                               Husova tř. 1849/1, České Budějovice 3, 370 01 České
                                    Budějovice
E-mail                              skola@oacb.cz
IČO                                 60 076 046
Identifikátor                       600 008 045
Právní forma                        příspěvková organizace
Zastupující                         Ing. Lenka Kubátová
Zřizovatel                          Jihočeský kraj
Místo inspekční činnosti            Husova tř. 1849, České Budějovice
Inspekční činnost na místě          19. 2. 2025 − 21. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Obchodní akademie, České Budějovice, Husova 1 (dále „škola“) poskytuje střední vzdělání
s maturitní zkouškou ve čtyřletých oborech vzdělání 63-41-M/02 Obchodní akademie
a 78-42-M/02 Ekonomické lyceum. K termínu inspekční činnosti navštěvovalo školu
341 žáků ve 12 třídách.
                         Hodnocení podmínek vzdělávání
Vedení školy tvoří ředitelka a její zástupkyně. Ředitelka ve své dlouhodobé strategii
definovala vize a cíle školy směřující ke zkvalitnění poskytovaného vzdělávání, jednotlivé
kroky či krátkodobé cíle potřebné k jejich dosažení však nejsou dostatečně vytyčené,
následné vyhodnocování v jednotlivých oblastech vzdělávání tak není systematické.
K pozitivnímu posunu došlo od poslední inspekční činnosti u výsledků maturitní zkoušky
v předmětu matematika, prostor pro zlepšení zůstává v oblasti aplikace formativního
hodnocení a diferenciace ve výuce.
Vedení školy věnovalo v minulém období velkou pozornost tvorbě nových školních
vzdělávacích programů. S využitím disponibilních hodin byl například zaveden předmět
obchodní angličtina, který vhodně posiluje jazykové a odborné vzdělávání. Na druhé straně
ve vzdělávací oblasti Jazyk a jazykové vzdělávání v předmětu anglický jazyk školní
vzdělávací programy obsahují tři učební osnovy s rozčleněním učiva různé obtížnosti,
neuvádějí ale konečný očekávaný výstup získané jazykové gramotnosti dle Společného
evropského referenčního rámce pro cizí jazyky (dále také „SERRJ“). Žáci jsou do
jednotlivých skupin zařazováni na základě výsledku vstupního testu, oboustranná
prostupnost mezi jednotlivými skupinami v průběhu vzdělávání není řešena. Různá
náročnost pro jednotlivé skupiny se promítla do vypracování odlišných pracovních listů pro
profilovou část maturitní zkoušky. Velký počet aktualizací a příloh školního vzdělávac ího
programu jej znepřehledňuje a vede k tomu, že někteří pedagogové při realizaci výuky
využívají jako svůj nástroj pro plánování výuky vlastní tematické plány. Je tak omezena
provázanost výuky s požadovanými výstupy vzdělávání i možnost objektivně hodnotit míru
jejich dosažení.
Škola má stanovena pravidla k organizování své činnosti, příslušná dokumentace však
vykazuje nedostatky, např. školní řád obsahuje informace, které nejsou v souladu se
školským zákonem, chybí pravidla pro ukládání kázeňských opatření. Absence jasných
pravidel pro všechny aktéry vzdělávání vytváří prostor pro nerovný přístup při řešení
interních záležitostí s žáky, zákonnými zástupci i s pedagogickým sborem. Kontrolní činnost
je sice prováděna dle nastaveného harmonogramu, avšak přijatá opatření nejsou vždy účinná,
neboť nejsou následně efektivně a systematicky kontrolována.
Pedagogický sbor prochází postupnou generační obměnou. Vyhledávání nových pedagogů
napomáhá spolupráce s vysokými školami. Začínajícím pedagogům poskytuje škola
prostřednictvím mentorů různou míru podpory. Ze sledované výuky bylo patrné, že
podpůrný dvouletý program není zpravidla efektivně nastaven. Spolupráce pedagogů
v sekcích předmětových komisí je na různé kvalitativní úrovni, efektivní sdílení zkušeností
z dalšího vzdělávání, věcná diskuze a vyhodnocení maturitních zkoušek bylo zazname ná no
například u vyučujících anglického a českého jazyka. Ve sledované výuce se projevilo, že
vedení školy v oblasti zavádění moderních metod do výuky, hodnocení kvality vzdělává ní
na základě naplňování výstupů školních vzdělávacích programů potenciál předmětových
komisí zpravidla nevyužívá. Metodická oblast vzdělávání nebyla výrazně zastoupena ani
v dalším vzdělávání pedagogů, které se ve sledovaném období zaměřovalo především na
posílení odbornosti.
Materiální podmínky školy jsou průběžně zkvalitňovány za účinné podpory zřizovatele, bylo
modernizováno vnitřní vybavení školy včetně digitální techniky a renovovány části budovy.
Pro žáky bylo vytvořeno kvalitní zázemí pro relaxaci v podobě samostatné místnosti. Vedení
je také aktivní v získávání dalších finančních prostředků, které škole umožňují zajistit
odborníky z praxe, školní asistentku či další vzdělávání pedagogů.



                                           2/6
Škola efektivně spolupracuje s mnoha vnějšími partnery, včetně základních i vysokých škol
v rámci projektů a soutěží. Cíleně vyhledává vhodné smluvní firmy pro odbornou praxi žáků
či odborníky z praxe, kteří vstupují do výuky s potřebnými a aktuálními tématy, zvyšujíc ími
připravenost žáků na budoucí povolání. V rámci projektu e-Twinning škola aktivně
spolupracuje se zahraničními školami, žáci tak mohou rozvíjet nejen odbornost, ale také
sociální a komunikační kompetence. Do aktivní spolupráce i prezentace školy na veřejnosti
se zapojuje žákovský parlament.


                           Hodnocení průběhu vzdělávání
Ve sledovaných hodinách obvykle panovala vstřícná pracovní atmosféra. Výuka navazova la
na předchozí znalosti a dovednosti žáků, směřovala k přípravě na maturitní zkoušku.
Vyučující zpravidla pracovali s tématem hodiny, méně pak s cílem podněcujícím rozvoj
dovedností a kompetencí žáků. Výuka byla vhodně doplňována využíváním informač níc h
technologií učiteli i žáky, často ve formě prezentace tématu či úkolu. Z hlediska využíva nýc h
forem a metod výuky byly hospitované hodiny na různé úrovni. Ve většině sledovanýc h
hodin byla uplatněna méně aktivizující frontální výuka s řízeným rozhovorem, doplněná
zpravidla jen samostatnou prací, občas vznikala i spontánní kooperace ve dvojici. Cílené
aktivizující metody a formy výuky byly zaznamenány jen v části sledovaných hodin. Učitelé
v průběhu výuky věnovali dostatečnou pozornost procvičování a osvojování učiva, avšak
nevyžadovali od žáků náročnější komunikaci či je nevedli k propojování souvislostí. Důraz
na rozvoj funkčních gramotností byl zaznamenán méně často, především byl uplatněn ve
výuce českého jazyka a ve výuce cizích jazyků. Jazykové vzdělávání bylo efektivně vedeno
v cílových jazycích, prostor pro zvyšování komunikačních gramotností žáků formou
vzájemného dialogu a uceleného mluveného projevu byl vytvořen ve výuce anglické ho
jazyka a jen v některých hodinách německého jazyka. Zadávání problémových úkolů, cílená
podpora tvořivosti či práce s různými informačními zdroji posilující schopnost kritického
myšlení žáků byly ve výuce zařazovány sporadicky. V odborných předmětech se dařilo vést
žáky k propojování teoretických znalostí s odbornou praxí a prohlubování poznatků a
dovedností žáků, výuka byla podpořena prací s vhodně připravenými pracovními listy,
účinně byly uplatněny mezipředmětové vztahy. Ojediněle byli žáci vedeni k efektivní
analýze odborného textu, podpora samostatného projevu žáků se též objevila sporadicky.
Žáci v hodinách většinou plnili úkoly stejné obtížnosti. Diferencovaná výuka, která by
zohledňovala specifické nadání a potenciál jednotlivých žáků nebyla ve výuce zaznamená na .
Vyučující podporovali výkon žáků okamžitým motivačním hodnocením, ke zhodnocení
v závěru hodiny docházelo zpravidla ze strany učitele, sebehodnocení žáků či vrstevnické
hodnocení dle daných kritérií směřující k podpoře vlastního učení bylo zařazováno
sporadicky.


                          Hodnocení výsledků vzdělávání
K získávání průběžných výsledků žáků využívá škola standardní interní nástroje: testy,
písemné práce, ústní zkoušení. Vhodným hodnoticím nástrojem je také motivač ní
hodnocení, které bylo ve sledovaných hodinách zpravidla využíváno. Škola sleduje výsledky
vzdělávání na úrovni tříd i jednotlivců, v rámci jednání pedagogické rady převažují souhrnné
výčty a přehledy prospěchu, podrobnější analýza napříč ročníky, předměty nebo obory
vzdělávání chybí. Zákonní zástupci jsou o výsledcích vzdělávání informováni na třídníc h
schůzkách, k efektivní komunikaci pro všechny aktéry přispívá elektronický informač ní
systém. Nastavený systém využívání online prostředí, uložené výukové materiály


                                             3/6
a multilicence programů umožňují žákům efektivní přípravu na vyučování. Počet
neprospívajících žáků je nízký, pro žáky ohrožené školním neúspěchem nabízí škola
doučovací aktivity, případně individuální konzultace. Důležitou součástí hodnocení je také
tzv. zpráva z praxe, kterou žáci zpracovávají písemně, formou prezentace před komisí ji
obhajují. Tato aktivita podporuje prohlubování poznatků, dovedností a připravenost žáků na
budoucí povolání či posiluje jejich motivaci k dalšímu studiu na vysokých školách.
V předcházejících letech vykazovala škola při ukončování vzdělávání maturitní zkouškou
z matematiky ve srovnání se školami stejného zaměření opakovaně výrazně vyšší míru
neúspěšnosti. Vedení školy následně přijalo účinná opatření, ve školním roce 2023/2024
uspěli v matematice a v ostatních předmětech všichni přihlášení žáci z obou oborů
vzdělávání. Škola umožňuje žákům využít jejich specifické zájmy či nadání a nahradit
profilovou část maturitní zkoušky z cizího jazyka standardizovanou zkouškou, popř. dílčí
zkoušku z části písemná a elektronická komunikace v rámci praktické zkoušky předložením
vysvědčení o státní zkoušce z psaní na klávesnici. Této možnosti využilo 36 žáků.
Tým školního poradenského pracoviště tvoří výchovná poradkyně a školní metodička
prevence. Jejich činnost je zaměřena především na prevenci rizikového chování, neboť část
kompetencí v oblasti výchovného poradenství převzala ředitelka školy, což se negativně
promítlo zejména do postupů při poskytování individuální podpory žákům. Aktivity
k prevenci rizikového chování jsou jako součást vzdělávacího procesu realizovány formou
různých projektů a adaptačních kurzů, jsou zaměřeny především na vytváření pozitivníc h
vztahů mezi žáky a eliminaci nežádoucího chování. Škole se daří udržovat počet
zameškaných hodin žáků na nízké úrovni. Četné motivační pochvaly jsou udělovány
v souladu se školním řádem, kázeňská opatření však nemají nastavená pravidla, jsou užívá na
v minimální míře.
Rozvoj specifického nadání podporuje škola zapojením žáků do řady projektových dnů
a aktivit, odborných soutěží a dalších zájmových mimoškolních činností směrovanýc h
k dalšímu stupni vzdělávání či uplatnění absolventů na trhu práce. V uplynulém období
opakovaně dosahovali žáci vynikajících úspěchů na krajské i celostátní úrovni.


                                         Závěry
Vývoj školy
– Škola aktualizovala školní vzdělávací programy, byl zaveden nový předmět obchodní
  angličtina, v některých předmětech došlo ke změnám způsobu vedení a struktury
  u maturitních zkoušek.
– Od předchozí inspekční činnosti v roce 2019 se zvýšila úspěšnost žáků u maturitníc h
  zkoušek v předmětu matematika.
– Pedagogický sbor se postupně generačně obměňuje.
– Materiální podmínky se průběžně zkvalitňují.
Silné stránky
– Efektivní spolupráce se smluvními partnery, včetně zapojení odborníků z praxe do výuky,
  podporuje kvalitní přípravu žáků na budoucí povolání. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            4/6
– Nastavená pravidla v rozporu s právními předpisy nebo absence pravidel se negativně
  odráží v procesu vzdělávání. (1.3)
– Ve výuce nejsou dostatečně využívány formy a metody práce, které podporují aktivnějš í
  zapojení žáků do vyučovacího procesu, rozvoj jejich kritického myšle ní
  a komunikativních kompetencí. (4.2)
– Škola nevyužívá v dostatečné míře diferenciaci učiva vzhledem k individuá lním
  schopnostem jednotlivých žáků. Prvky formativního hodnocení jako prostředky
  podporující učení jsou zařazovány ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvořit jasná a srozumitelná pravidla pro všechny aktéry vzdělávání v souladu
  s právními předpisy.
– Vytyčit realizovatelné dílčí cíle vedoucí ke zkvalitnění vzdělávání, nastavit systematick y
  kontrolní činnost a vyhodnocovat efektivitu přijatých opatření.
– Upravit školní vzdělávací program v předmětu anglický jazyk s výstupy dle SERRJ, pro
  profilovou část maturitní zkoušky připravit jednotné pracovní listy.
– Posílit další vzdělávání pedagogů v oblasti aktivizujících metod a forem, efektivně
  aplikovat prvky formativního hodnocení do výuky.
– Účinně podporovat potenciál každého žáka diferenciací ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitelky), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.



                                            5/6
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PaedDr. Martina Baarová, školní inspektorka, vedoucí inspekčního týmu
 Mgr. Eva Nováková, školní inspektorka
 Bc. Jiřina Svobodová, kontrolní pracovnice
 Mgr. Renata Pechoušková, školní inspektorka
 Mgr. Lenka Petrová, školní inspektorka
 Mgr. Markéta Křivánková, školní inspektorka
12. 3. 2025




                                         6/6
