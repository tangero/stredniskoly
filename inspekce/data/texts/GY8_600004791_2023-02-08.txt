                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-331/23-A


Název                               Arcibiskupské gymnázium
Sídlo                               Korunní 2, 120 00 Praha 2
E-mail                              gymnazium@arcig.cz
IČO                                 44846738
Identifikátor                       600004791
Právní forma                        Školská právnická osoba
Zastupující                         PhDr. Mgr. Ondřej Mrzílek, MBA
Zřizovatel                          Arcibiskupství pražské
Místo inspekční činnosti            Korunní 2, 120 00 Praha 2
Inspekční činnost na místě          8. 2. 2023 – 10. 2. 2023 a 13. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školským zařízením pro zájmové vzdělávání podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Školská právnická osoba Arcibiskupské gymnázium (dále „škola“ nebo „gymnázium“)
vykonává činnost střední školy, školního klubu a domu dětí a mládeže (dále „DDM“).
Poskytuje všeobecné gymnaziální vzdělávání v osmileté denní formě studia s možností
široké profilace žáků v oblasti jazykové komunikace (anglický, německý, francouzsk ý,
španělský jazyk), volitelných předmětů a navazující zájmové činnosti. Gymnázium je
církevní školou, která je otevřena i žákům bez vyznání, respektujícím křesťanské hodnoty.
Do všech ročníků je zařazena výuka náboženské nauky, od kvarty je povinně vyučován také
latinský jazyk. Filozofie školy, vycházející ze školního vzdělávacího programu Osm
svobodných umění (dále „ŠVP“), je založena na podpoře rozvoje klíčových kompetencí
žáků a formování jejich hodnotového rámce.
Ve sledovaném období posledních tří školních let si škola udržovala vysokou naplněnost,
nejvyšší povolený počet žáků v gymnáziu a školním klubu byl téměř využit. K 30. 9. 2022
se zde v 17 třídách vzdělávalo 521 žáků, pětinu tvořili studující ze Středočeského kraje.
K termínu inspekční činnosti bylo ve více než 20 zájmových útvarech zapsáno 282 účastníků
ve školním klubu a celkem 244 účastníků v DDM. Gymnázium sídlí v pronajaté
funkcionalistické budově v širším centru Prahy. Ve školním roce 2021/2022 si škola
připomněla 30. výročí své obnovené existence.
Gymnázium má status fakultní školy Přírodovědecké fakulty Univerzity Karlovy
a Matematicko-fyzikální fakulty Univerzity Karlovy. Škola je certifikovaným pracovištěm
pro skládání mezinárodních jazykových zkoušek.


                         Hodnocení podmínek vzdělávání
Od posledního inspekčního hodnocení v roce 2015 prošla škola řadou změn. Došlo
k personální obměně ve vedení gymnázia, na pozicích školního poradenského týmu,
částečnou generační výměnou prochází také pedagogický sbor. K zefektivnění preventivní
a psychologické péče přispělo vytvoření nového mediačního týmu pro řešení školních kauz
a působení interní školní psycholožky. Ředitel školy (dále „ředitel“) je s gymná zie m
dlouhodobě profesně spjat a svou funkci zastává od 1. 7. 2020. Ve své pozici vhodně
využívá předchozích řídicích zkušeností a znalostí specifik prostředí církevní školy z pozice
koordinátora školství pražské arcidiecéze. Významnou měrou tak přispěl k harmonizac i
interpersonálních vztahů i vazeb se zřizovatelem gymnázia. Dílčí koncepční záměry se daří
úspěšně naplňovat, např. v oblasti cíleného profesního rozvoje pedagogů, modernizace
výukového procesu, rozšíření profilace žáků, budování demokratické kultury ve škole i ve
zkvalitňování materiálně technického vybavení. Ve svém novém funkčním období ředitel
také pružně reagoval na měnící se požadavky a potřeby žáků, např. při eliminaci důsledků
distančního vzdělávání, úpravě konceptu profilové maturitní zkoušky či zřízení adaptační
skupiny pro ukrajinské žáky. Kontinuita řízení školy zůstává zachována zejména
v soustavném naplňování koncepce kvalitního všeobecného vzdělávání s akcentem na
rozvoj funkčních gramotností a jejich propojení s osobnostním růstem žáků, mj. formou
projektové výuky, duchovních programů a realizací rozšiřujících vzdělávacích aktivit.
Strategický cíl pro další období nadále představuje inovace ŠVP nebo sjednocování systému
hodnocení na úrovni školy. Renomé gymnázia v kontextu pražských škol dokládá
i dlouhodobě vysoký počet zájemců o vzdělávací nabídku, výborné výsledky žáků
a úspěšnost absolventů v navazujícím studiu.
Rozšíření spolupráce s vysokými školami a další rozvoj vztahů s akademickými instituce mi,
jazykovými instituty i partnerskými zahraničními školami napomáhá k podpoře vzdělává ní
nadaných žáků, k výměně edukativních zkušeností i k budoucímu profesnímu směřování
žáků. Iniciativa žáků se příznivě promítá v utváření školního prostředí, při prezentaci
gymnázia na veřejnosti, při organizaci tradičních a dobrovolnických akcí i v jejich zapojení
do života školy prostřednictvím žákovské rady nebo peer-mediátorů.
Realizovaný způsob třístupňového řízení vychází z jasně vymezených úkolů a povinnos tí,
účelného delegování kompetencí v rámci užšího vedení i pověřených pracovníků


                                            2/9
a spoluodpovědnosti všech zaměstnanců za optimální chod školy. Jeho nedílnou součástí je
funkční přenos informací a dobře využívané kontrolní i evaluační mechanismy. Fungování
středního článku řízení (předsedové předmětových skupin a garanti předmětu) systémově
zajišťuje oblast odborného a metodického vedení výuky i kontrolní činnost. Aktivní
spolupráce vyučujících, mj. při koordinaci pojetí výuky předmětu a sdílení příkladů dobré
praxe, probíhá na platformě metodických orgánů. Záměrné respektování pedagogické
integrity v kombinaci s odpovědným přístupem učitelů vytváří v cyklu osmiletého gymná zia
prostor pro různorodost pedagogického působení s akcentem na dosahované výsledky žáků.
Oblast pedagogického řízení se opírá o komplexní zpětnou vazbu hodnocení úrovně
výchovně vzdělávacího procesu a pedagogické práce, mj. plánovaná hospitační činnost,
sebereflexe profesního rozvoje učitelů, dotazníky žáků. Z inspekčních zjištění je ale zřejmé,
že závěry z vlastní evaluace nejsou v dostatečné míře využívány při následném zaměření
hospitační činnosti na konkrétně definované cíle pro zefektivnění některých didaktickýc h
postupů na úrovni školy. Nastavené kontrolní mechanismy jsou převážně funkční. Dílčí
zjištěná pochybení byla odstraněna v průběhu inspekční činnosti. Rovněž opatření
k odstranění nedostatků zjištěných při předcházejícím inspekčním hodnocení byla přijata.
Efektivitu řízení podporuje funkční elektronický systém, který přispívá k informovanos ti
zákonných zástupců žáků, slouží jako úložiště stěžejních dokumentů školy a databáze
digitálních výukových materiálů. Periodické vydávání ročenky gymnázia prezentuje práci
celé školy i jednotlivých tříd.
Personální zabezpečení výchovně vzdělávacího procesu umožňuje kvalitně realizo vat
všeobecné zaměření gymnázia, oblast jazykové profilace i zájmového vzdělávání. Ve
sledovaném období posledních tří školních let došlo k postupné generační obměně pětiny
pedagogů. Vzdělávání zajišťuje pedagogický sbor 71 pracovníků. Předpoklady odborné
způsobilosti splňuje 89 % vyučujících, přičemž všichni nekvalifikovaní učitelé si doplňují
požadované vzdělání studiem, nebo jsou zaměstnáni na dobu nezbytně nutnou. K obohacení
výuky, zabezpečení volitelných předmětů a k podpoře talentovaných žáků přispívá i zapojení
rodilých mluvčích, odborníků z praxe (kurz znakového jazyka), nebo souběžné působení
pedagogů v terciární sféře. Přibližně pětina učitelů se zároveň podílí na zajištění zájmové
činnosti ve školním klubu a DDM.
Proces přijímání a adaptace nově nastupujících pedagogů je systematicky nastaven jak na
úrovni vedení školy, mj. manuál pedagoga, etický kodex, tak i prostřednictvím uvádějíc ího
učitele. Sdílení oborových zkušeností, výukových materiálů i četné hospitační vstupy
vedoucích učitelů představují cennou metodickou podporu. Pozitivem je rovněž kooperace
pedagogů při realizaci projektové výuky, rozšiřujících vzdělávacích aktivit nebo
prostřednictvím vzájemných hospitací.
Další vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na aktuální potřeby školy, např. kurz mediace, semináře
formativního hodnocení a rozvoje digitálních kompetencí. Z hospitační činnosti inspekčního
týmu je zřejmé, že dochází k postupné modernizaci výukových postupů a účelnému
využívání vlastních edukativních podkladů nebo školní vzdělávací platformy. Od poslední
inspekční činnosti vzrostl důraz vedení školy na rozvoj pedagogického potenciálu učitelů,
zejména v oblasti plánování a reflexe vlastního profesního rozvoje, mj. portfolia, pohovory.
Gymnázium sdílí společné prostory s DDM a účelně je využívá k zajištění výuky i zájmové
činnosti. Možnost zakoupení stávající budovy do nadačního fondu zřizovatele vytváří
potřebné předpoklady pro plánovanou renovaci a další perspektivní rozvoj školy. Efektivním
vícezdrojovým financováním a aktivním získáváním dalších finančních prostředků se
řediteli daří kvalitně naplňovat ŠVP. Získané zdroje jsou účelně využívány pro podporu


                                            3/9
pedagogických kompetencí (tandemová výuka), zlepšování úrovně výchovně vzdělávac ího
procesu nebo demokratické kultury ve školním prostředí, např. zážitkové kurzy, jazyková
výuka, debatní klub a mimoškolní činnost. Zapojení do programu Erasmus+ a partnerství
s Česko-německým fondem budoucnosti napomáhá k mobilitě žáků a pedagogů. Přínosná
kooperace s Radou rodičů přispívá k oceňování osobních i společenských zásluh žáků
a solidární podpoře vzdělávání žáků ze sociálně znevýhodněného prostředí.
Od posledního inspekčního hodnocení došlo ke zlepšení materiálně technického zázemí pro
výuku přírodovědných předmětů (laboratoře), vybavení informačními technologie mi
a prezentační technikou. Standardní zařízení kmenových tříd doplňují odborné učebny,
specializované pracovny pro uměleckou a jazykovou přípravu a reprezentativnější prostory
pro celoškolní akce (multimediální posluchárna, aula). Žáci mají k dispozici vhodné zázemí
pro relaxační, studijní a duchovní aktivity (knihovna se studovnou, školní kaple) i prostory
pro volnočasové, tělovýchovné a zájmové činnosti (školní klubovna, hudební zkušebna,
keramická dílna, posilovna a dvě tělocvičny). Ojedinělé zařízení v rámci středních škol
představuje i astronomická observatoř vybavená dalekohledem a projekční technikou.
Školní stravování je smluvně zajištěno. Recepce s celodenním provozem u vstupu do budovy
a elektronický docházkový systém přispívají k bezpečnosti žáků a ochraně majetku.


                          Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá vhodná
organizace výuky (dělené hodiny hlavních předmětů), účelné využití disponibilní časové
dotace, mj. pro oblast jazykové komunikace. Rozvoj potencialit žáků je zajištěn systémově,
např. v rámci jazykových skupin a konverzace, širokou nabídkou povinně volitelnýc h
předmětů ve vyšších ročnících podporujících specializaci a vzdělávání žáků nadaných i žáků
s profilací. Tento koncept přispívá k cílené přípravě žáků k maturitní zkoušce, podporuje
jejich akademické dovednosti a budoucí profesní směřování. Důraz je kladen na provázanost
teoretické výuky s praktickým využitím poznatků, mj. formou výměnných a studijních stáží,
zapojením žáků do středoškolské odborné činnosti a školních projektů.
Charakteristickým znakem sledované výuky byla její promyšlená příprava a realizace
v souladu s vědomostními, dovednostními i postojovými cíli nebo potřebami žáků.
V metodickém a didaktickém provedení vyučovacích hodin učitelé zpravidla reflektova li
věková specifika nižšího a vyššího gymnázia s důrazem na samostatnost žáků a utváření
jejich studijních návyků. Náročnost výuky obvykle odpovídala homogennímu složení tříd
žáků s vyššími studijními předpoklady. Cíleně bylo zařazováno rozšiřující učivo,
elektronické výukové materiály i odkazy na doplňující informační zdroje ve vzdělávac í
platformě školy. Vysoký počet žáků ve třídách je částečně kompenzován dělenými
hodinami. Učitelé většinou využili výhodu menších skupin k efektivnímu procvičování
učiva, ale jen v malé míře vytvářeli prostor pro souvislejší mluvený projev žáků. Pojetí
výuky ovlivňovala určitá míra profesní autonomie pedagogů, která se odrážela v různém
učebním stylu, např. liberální, akademický, inovativní, ve způsobu vedení komunikace
i v přístupu k hodnocení žáků. Projevovaným zájmem o vyučovací předmět, svou
odborností a účelným využíváním aprobace pedagogové účinně motivovali žáky nadané
a žáky s oborovou profilací. Žáci nižšího stupně gymnázia prokazovali velmi dobrý
znalostní základ, přidaná hodnota jazykových, prezentačních dovedností i schopnost
kritického myšlení a argumentace narůstá ve vyšších ročnících. Většina hospitovanýc h
hodin probíhala v pracovní atmosféře, učitelé žákům vykají a uplatňují k nim respektujíc í
přístup.



                                            4/9
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl i téma, promyšlenou strukturu s obvykle efektivně využitým
časovým prostorem. Učitelé důsledně prezentovali učivo v širších souvislostech, propojovali
mezipředmětové vztahy a probíranou látku s praktickými příklady. Systematicky byly
uplatněny interdisciplinární přesahy, např. propojení jazykové a slohové komunikace,
a regionálně kulturní provazby. Výuka ve větší míře podporovala motivaci a aktivizaci žáků
průběžným střídáním činností a pestřejším využíváním metod a forem práce (kooperativní
výuka, párová práce, vzájemná korekce). Převážná část žáků tak byla rovnoměrně zapojena
do vyučování. Zařazování dialogické metody s dobře kladenými produktivními otázkami
a problémovými úkoly napomáhalo k rozvoji kompetence k učení, schopnosti logického
uvažování a dedukce. Žáci tak byli vedeni k samostatnému odvození poznatku na základě
známých faktů nebo svých zkušeností, samostatnému stanovení hypotéz a jejich ověření.
Názornost výuky většinou podporovalo účelné využití didaktické techniky, pomůcek
a zařazení názorně demonstrační metody. Na požadované úrovni byla rozvíjena čtenářská
a jazyková gramotnost s využitím různých technik, např. zkoumavé čtení, čtení
s porozuměním, deklamované čtení. V rámci komplexní práce s dynamickými a grafickými
texty žáci aplikovali osvojené vědomosti, vyhledávali a interpretovali získané infor mace
a prokazovali přiměřenou znalost terminologie, slovní zásoby nebo literárněvěd né ho
kontextu. Propracovanost výuky v oktávě gymnázia vedla žáky k samostatnému definová ní
strategií pro zvládnutí maturitní slohové práce nebo k rozboru tematického plánu
uměleckého díla na základě poslechu. V těchto hodinách žáci vhodně využili poskytnutý
prostor pro diskuzi i možnost vzájemného kriteriálního hodnocení. Převážná část sledované
výuky cizích jazyků se vyznačovala přiměřenou dynamikou a promyšlenou aktivizací žáků.
Ti prokazovali kvalitu řečových dovedností a schopnost aplikovat své znalosti gramatick ýc h
jevů i slovní zásoby podle nastavené jazykové úrovně v daném ročníku. Učitelé rovnoměrně
rozvíjeli jazykové znalosti a řečové dovednosti žáků prostřednictvím poslechu
a procvičování písemného i mluveného projevu. Účelně byla využita práce s chybou.
Průběžně poskytovaná zpětná vazba kladla důraz na motivační hodnocení žáků. Většinu
hospitovaných hodin vedli učitelé v cílovém jazyce a důsledně korigovali i výslovnost žáků.
V převážné části všech sledovaných hodin poskytovali učitelé žákům soustavnější zpětnou
vazbu využitelnou při dalším učení. Přibližně v polovině hodin pedagogové uplatnili i prvky
formativního hodnocení. Možnost prezentace produktivní činnosti a sledování
individuálního pokroku umožňují také žákovská portfolia v některých předmětech.
Účinnost vzdělávacího procesu v některých případech snižovaly dílčí didaktické nedostatky,
např. méně efektivní časová organizace činností ve vyučovací hodině, předimenzovano st,
opomíjení vstupní motivace nebo nejednoznačné zadávání úkolů. Část učitelů rovněž
v menší míře uplatnila prvky formativního hodnocení žáků s možností sebereflexe nebo
vzájemného hodnocení podle předem známých kritérií. Přibližně v třetině sledovaného
vzdělávání pedagogové nevyužili didaktického závěru vyučovací hodiny ke společnému
shrnutí probraného učiva či vyhodnocení práce žáků. V některých hodinách se projevila také
nižší míra jazykové kultury ve vyučování, případně malý prostor pro souvislejší mluve ný
projev žáků.
Zapojení žáků do mezinárodních programů a celoškolních akcí cíleně přispívá
k všestrannému rozvoji jejich osobnosti, kulturně historickému rozhledu a naplňová ní
klíčových kompetencí, mj. žákovská AGORA, školní časopis, pěvecký sbor, Cena vévody
z Edinburghu. Cílená provázanost vzdělávání s pravidelnou nebo příležitostnou zájmovou
činností školního klubu i DDM podporuje rozvoj a prezentaci individuálních i skupinovýc h
zálib, mj. kroužky umělecké, sportovní, turistické, arabština, astronomie a hra na varhany.




                                            5/9
                          Hodnocení výsledků vzdělávání
Ke vzdělávání jsou přijímáni uchazeči s vyššími studijními předpoklady na základě
prokázané úspěšnosti v jednotné přijímací zkoušce a podle výsledků předchozího
vzdělávání. Součástí školní přijímací zkoušky je kontrolní diktát z českého jazyka a také
ověření studijních dovedností žáků. Gymnázium pro zájemce pořádá přípravné kurzy.
Od posledního inspekčního hodnocení došlo v oblasti poradenských služeb k personální
obměně (nový výchovný poradce, metodička prevence a kariérní koordinátor). Rozšíření
působnosti interní psycholožky přispívá k snazší adaptaci žáků na školní prostředí,
k efektivnímu využívání třídnických hodin v nižším gymnáziu a k zajištění psychologické
péče i spolupráce s externími odbornými pracovišti. Kontinuita výchovných cílů přetrvává
v komplexně pojatých adaptačních a preventivních procesech, mj. adaptační výjezdy, kurzy
efektivního učení, i v oblasti poskytování specifické duchovní a osobnostní podpory žákům
v průběhu celého studia, např. pobytové spirituálně edukační programy vedené školním
kaplanem, pravidelné školní rituály. Tyto postupy systémově napomáhají k vyrovnání se
s nároky gymnaziálního studia a přispívají k utváření pozitivních vztahů v třídním kolektivu.
Průběžně prováděná sociometrie třídních vazeb a úzká kooperace třídních učitelů
s poradenským týmem přispívá k včasné identifikaci rizikových projevů chování žáků nebo
vzdělávacích obtíží jednotlivců. Škola i ve spolupráci s rodiči pružně reaguje na vznik lé
potřeby a vnější rizika, např. omezení používání mobilních telefonů, nebezpečí nových
návykových látek. K účinným nástrojům průběžně realizovaných preventivních postupů
patří jasně nastavená pravidla chování, poskytovaní individuálních konzultací a interve nc í,
možnost doučování v rámci školního klubu i četné volnočasové aktivity. Uplatňova ný
systém péče o žáky s potřebou podpůrných opatření zajišťuje vzdělávání podle jejich potřeb
(k termínu inspekce 1 % žáků se speciálně vzdělávacími potřebami a 3 % žáků s odlišným
mateřským jazykem). Zahrnuje zejména úpravu podmínek pro konání maturitní zkoušky,
individuální vzdělávací plány pak reflektují převážně potřeby žáků s dlouhodobými
zdravotními problémy. Cílená podpora je poskytována talentovaným a mimořádně nadaným
žákům, např. odborné stáže ve vědeckých ústavech, dlouhodobé zahraniční studijní pobyty,
individuální úprava docházky talentovaným sportovcům aj. V souladu se specifiky školy
prokazují žáci také své sociální kompetence a občanskou odpovědnost prostřednictvím
soustavného zapojení do charitativních, humanitárních projektů a dobrovolnických aktivit.
Za svůj aktivní přístup i výborné studijní výsledky jsou pravidelně oceňováni. Aplikovaný
systém preventivně vzdělávacích mechanismů je funkční, o čemž svědčí přiměřené množství
uložených kázeňských opatření, vysoké procento žáků s uzavřenou klasifikací do 30. 6.
a zanedbatelný počet neomluvených hodin.
Vedení školy systematicky vyhodnocuje výsledky vzdělává ní žáků, tříd a ročníků. Při jejich
analýze využívá závěrů práce předmětových skupin a pravidelných pedagogických rad. Ke
zjištěním jsou přijímána opatření koncepčního charakteru, např. sjednocení požadavků pro
maturitní práci s obhajobou, změny v konceptu profilové části maturitní zkoušky, úprava
školní přijímací zkoušky. Ve sledovaném období posledních tří školních let dosahovaly
celkové výsledky vzdělávání žáků velmi dobré úrovně. Počty vyznamenaných žáků se
pohybovaly v rozmezí 54 % až 69 %, neprospívající žáci se objevili ojediněle. Průběžné
výsledky žáků byly stabilní, v hodnocení nedošlo k výrazným výkyvům. Mírné odchylky
v mezitřídním či mezipředmětovém srovnání v pololetním hodnocení výsledků žáků souvisí
s určitou mírou profesní autonomie učitelů. Vedení školy daný jev reflektuje a postupně
přijímá opatření směřující ke sjednocení pravidel hodnocení na úrovni školy a v rámci
některých předmětových skupin. S vysokou mírou osvojených znalostí a dovedností žáků
koresponduje i jejich opakovaná výborná úspěšnost v externím výběrovém zjišťová ní.
Rozvoj studijního potenciálu a míru jejich získaných kompetencí dokládá i velmi dobrá


                                            6/9
úroveň maturitních prací a úspěchy žáků v předmětových olympiádách i v různých
individuálních nebo týmových soutěžích na krajské, celostátní i mezinárodní úrovni.
Významným ukazatelem kvalitativního rozvoje žáků je jejich velmi dobrá úspěšnost
u maturitních zkoušek. Ve sledovaném období všichni žáci prospěli, z toho více než
polovina s vyznamenáním. Z podrobnější analýzy výsledků vyplývá, že žáci např.
v maturitním období 2022 dosáhli ve srovnání s danou skupinou oborů ve společné části
maturitní zkoušky v didaktickém testu z českého jazyka a literatury, anglického, německého
i francouzského jazyka nadprůměrných výsledků. Pozitivním jevem koncepčně pojaté výuky
cizích jazyků je i úspěšné složení certifikovaných zkoušek v cizím jazyce, např. 90 %
maturantů ve školním roce 2021/2022 využilo možnost nahradit profilovou zkoušku
mezinárodním jazykovým certifikátem, z toho přibližně 60 % z nich dosáhlo úrovně C1,
5 % pak úrovně C2 podle Společného evropského referenčního rámce pro jazyky.
Realizované kariérní poradenství obohacuje i školní projekt Agitace umožňující sdílení
profesních zkušeností bývalých absolventů. S rozvojem individuálního potenciálu žáků
koresponduje rovněž dlouhodobá úspěšnost absolventů gymnázia při přijetí ke studiu na
českých a zahraničních vysokých školách různého zaměření.


                                        Závěry
Vývoj školy
- od posledního inspekčního hodnocení přetrvává vysoký počet zájemců o poskytované
  vzdělávání, nejvyšší povolený počet žáků ve škole i ve školním klubu je téměř využit
- došlo k personální změně ve funkci ředitele školy, obměně na pozicích širšího vedení
  a pracovníků školního poradenského pracoviště
- nastala částečná generační výměna pedagogického sboru, zvýšil se akcent na vlastní
  profesionální rozvoj učitelů
- nově byl vytvořen mediační tým pro prevenci konfliktů ve školním prostředí
- zkvalitnily se materiálně technické podmínky pro výuku přírodovědných předmětů
  a vybavení informačními technologiemi
- rozšířily se partnerské vztahy s vysokými školami i aktivity posilující mobilitu žáků
  a pedagogů
- zůstává zachována kvalita poskytovaného vzdělávání, dosahovaných studijních výsledků
  žáků i bohatá nabídka volnočasových aktivit
Silné stránky
- soustavné naplňování konceptu kvalitního všeobecného vzdělávání s širokou možnost í
  profilace žáků a podporou jejich individuálních i skupinových zájmů prostřednictvím
  mimoškolní činnosti
- promyšlená příprava a realizace výuky i zájmového vzdělávání                  v souladu
  s vědomostními, dovednostními i postojovými cíli nebo potřebami žáků
- spoluzapojení žáků do samosprávy, mediace a organizace tradičních i dobrovolnick ýc h
  akcí podporuje demokratickou kulturu gymnázia a formování hodnotového rámce žáků
- aktivní spolupráce pedagogů s cíleným hodnocením vlastního profesního rozvoje




                                           7/9
- systémová podpora jazykových kompetencí žáků v cizích jazycích a výborné výsledky
  vzdělávání
Slabé stránky a/nebo příležitosti ke zlepšení
- méně efektivní časová organizace činností v některých           hodinách   s opomíjením
  závěrečného shrnutí učiva a vyhodnocení práce žáků
- nižší míra zapojení žáků do evaluačních aktivit a využívání vzájemného kriteriálního
  hodnocení nebo reflexe vlastního vzdělávacího pokroku v části výuky
- menší prostor pro souvislejší ústní vyjádření žáků a nižší pozornost věnovaná jazykové
  kultuře v části vyučování
Doporučení pro zlepšení činnosti školy
- lépe strukturovat a časově organizovat činnosti ve vyučovací hodině, efektivněji využívat
  vstupní motivaci a její didaktický závěr
- častěji uplatňovat prvky formativního hodnocení a více zapojovat žáky do vzájemné ho
  hodnocení podle předem stanovených kritérií i sebereflexe v průběhu výuky
- vytvářet větší prostor pro souvislejší mluvený projev žáků a korigovat užívání nespisovné
  češtiny některými učiteli a žáky
- lépe využívat závěry z četné hospitační činnosti a zaměřit hospitace na konkrétně
  definované cíle pro zefektivnění některých didaktických postupů na úrovni školy
- v souladu s absolvovaným vzděláváním pokračovat v zařazování moderních výukovýc h
  trendů a prvků formativního hodnocení, nadále pracovat na sjednocování způsobu
  hodnocení na úrovni školy a v rámci některých předmětových skupin


            Seznam dokladů, o které se inspekční zjištění opírají
1. Jmenování do funkce ředitele školy od 1. 7. 2020
2. Školní vzdělávací program „Osm svobodných umění“ pro nižší a vyšší stupeň
   osmiletého gymnázia, denní forma vzdělávání, platný od 1. 9. 2017 včetně dalších
   dodatků
3. Školní vzdělávací program školního klubu a domu dětí a mládeže Arcibiskupské ho
   gymnázia, platný od 1. 9. 2020
4. Školní řád Arcibiskupského gymnázia platný od 21. 11. 2022 a vnitřní řád školního klubu
   a domu dětí a mládeže platný od 1. 9. 2020, včetně dalších dodatků
5. Výroční zprávy o činnosti školy za školní roky 2020/2021 a 2021/2022
6. Výběr třídních knih a záznamů o práci v zájmovém útvaru ve školních letech 2021/2022
   a 2022/2023 vedených k termínu inspekce
7. Rozvrh vyučovacích hodin a rozvrh kroužků ve školním roce 2022/2023
8. Výběr ze školní matriky vedené k termínu inspekce
9. Výběr z personální dokumentace pedagogických pracovníků vedené k termínu inspekce
10. Záznamy z jednání pedagogické rady a předmětových skupin, školní roky 2021/2022
    a 2022/2023 vedené k termínu inspekce
11. Portfolio výchovného poradenství a primární prevence vedené k termínu inspekce


                                            8/9
12. Vypořádaní dotací MŠMT k 31. 12. 2021 a 2022 a smlouva o zajištění školního
    stravování


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Petra Stoklasová, školní inspektorka,
 vedoucí inspekčního týmu

 Mgr. Hana Šinská, školní inspektorka

 Mgr. Tomáš Šimek, školní inspektor

 Ing. Ivana Černá, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                              9/9
