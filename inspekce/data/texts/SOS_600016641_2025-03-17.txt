                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-667/25-T
                                       Sp. zn. ČŠIT-S-170/25-T


Název                               Hotelová škola a Obchodní akademie Havířov s.r.o.
Sídlo                               Tajovského 1661/2d, 736 01 Havířov-Podlesí
E-mail                              celechovska@obaka-havirov.cz
IČO                                 25 378 066
Identifikátor                       600 016 641
Právní forma                        společnost s ručením omezeným
Zastupující                         PaedDr. Jaroslava Čelechovská
Zřizovatelé                         společníci Hotelové školy a Obchodní akademie
                                    Havířov s.r.o.
Místa inspekční činnosti            Tajovského 1661/2d, 736 01 Havířov-Podlesí
                                    Tajovského 1633/4, 736 01 Havířov-Podlesí
                                    Tajovského 1660/2c, 736 01 Havířov-Podlesí
                                    Tajovského 1659/2b, 736 01 Havířov-Podlesí
                                    Dlouhá třída 1593/46, 736 01 Havířov-Podlesí
Inspekční činnost na místě          17. 3. 2025 − 19. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Hotelová škola a Obchodní akademie Havířov s.r.o. (dále „škola“) vykonává činnost střední
školy. Od poslední inspekční činnosti v roce 2018 došlo k navýšení počtu žáků
o dvojnásobek a škola se tak rozšířila o další místa poskytovaného vzdělávání.
V době inspekční činnosti střední škola vzdělávala v oborech vzdělání ve čtyřletém studium
ukončených maturitní zkouškou 63-41-M/02 Obchodní akademie a 65-42-M/01 Hotelnic tví
v denní formě vzdělávání 467 žáků. Škola evidovala 17 žáků se speciálními vzdělávac ími
potřebami a 22 žáků s odlišným mateřským jazykem.
Školní stravování je pro žáky zajištěno vlastní školní jídelnou.
O své činnosti škola informuje veřejnost na svých webových stránkách.


                          Hodnocení podmínek vzdělávání
Vize školy, která vychází z vlastní analýzy a reflektuje možnosti dalšího rozvoje školy, byla
ve školním roce 2024/2025 aktualizována a zaměřuje se na kvalitu vzdělávání, profesní
uplatnění žáků, zapojení žáků do odborných soutěží v České republice a zahraničí, rozvoj
mezinárodní spolupráce nebo vytváření příjemného a moderního školního prostředí. Cíle
předchozí koncepce se za přispění většiny pedagogů podařily postupně realizovat, např.
významně vzrostla naplněnost školy, zkvalitnilo se materiální vybavení, bylo podpořeno
jazykové vzdělávání a zapojování žáků do projektových činností. Ředitelka školy
strategické záměry pravidelně vyhodnocuje a na základě interní evaluace upřesňuje plán
rozvoje školy. K naplňování dalších koncepčních záměrů vedení školy přispívá dlouhodobá
spolupráce s četnými sociálními partnery a asociacemi, která zajišťuje nezbytnou vazbu
teoretického odborného vzdělávání na praxi, inovaci obsahu učiva i rozvoj praktických
dovedností žáků a profesní růst pedagogů. Zároveň zvyšuje konkurenceschop no st
absolventů a jejich uplatnění na trhu práce.
Nastavený způsob řízení je založený na otevřené konstruktivní komunikaci s pedagogickými
pracovníky i dalšími aktéry vzdělávání. Vícestupňový systém vedení vychází z účelného
delegování kompetencí a stanovení transparentních pravidel, přesto je potřeba nastavit
efektivněji kontrolní systém v oblasti administrace dokumentů nebo organizace praktického
vyučování. Efektivnímu chodu školy napomáhá nastavený systém porad, spolehlivý přenos
informací, plánování, pravidelná jednání pedagogické rady i každodenní neformá lní
setkávání učitelů. Zapojování pedagogických pracovníků prostřednictvím metodickýc h
orgánů a pedagogické rady přispívá ke zvýšení kvality výchovně vzdělávacího procesu.
Pedagogové v předmětových komisích efektivně spolupracují v oblasti hodnocení
naplňování výstupů jednotlivých vyučovacích předmětů či metodiky jednotlivých předmětů,
méně se však zabývají evaluací výsledků vzdělávání ve vztahu ke sjednocení výstupů
školních vzdělávacích programů nebo k výsledků maturitní zkoušky. Složení pedagogického
sboru umožňuje plnit záměry a cíle školních vzdělávacích programů. Vedení školy
pravidelně monitoruje a vyhodnocuje jednotlivé oblasti pedagogických procesů. Novým
a začínajícím pedagogům je poskytována vhodná metodická podpora. Plánování dalšího
vzdělávání pedagogů vycházelo zejména z potřeb školy, ale i jednotlivých učitelů nebo
předmětových komisí. Služby školního poradenské pracoviště se zaměřovaly hlavně na
pomoc žákům se speciálními vzdělávacími potřebami, žákům s odlišným mateřským
jazykem a prevenci sociálně patologických jevů. Jednotliví členové spolu navzájem účelně
spolupracovali a vzniklé problémy cíleně řešili s třídními učiteli i dalšími vyučujícími.



                                             2/8
Žákovský parlament se zapojuje do organizování různorodých aktivit, posiluje komunikac i
mezi vedením školy a žáky a podporuje jejich aktivní účast na dění ve škole.
Materiální a prostorové podmínky školy umožňují naplňování školních vzdělávac íc h
programů, škola průběžně reagovala na navýšení počtu žáků a vybudovala pro vzdělává ní
žáků další prostory. Škola se aktivně zapojuje do četných projektových výzev, které byly
zdrojem nejen finančních dotací, ale také inspirativních námětů a další specifické podpory,
např. v oblastech vzdělávání pedagogických pracovníků a inovativního vzdělávání žáků,
koordinace spolupráce školy a zaměstnavatele. Byly pořízeny digitální učební pomůcky pro
rozvoj informatického myšlení a digitálních kompetencí žáků (např. robotické stavebnice,
drony, 3D tiskárny). V rámci prevence digitální propasti škola využila finanční prostředky
na mobilní digitální technologie pro vytvoření tzv. mobiliáře, ze kterého škola zapůjčuje
znevýhodněným žákům základní digitální vybavení (např. notebook).
V oblasti bezpečnosti a ochrany zdraví i požární prevence jsou žáci pravidelně seznamová ni
s riziky s ohledem na druh vykonávané činnosti a pravidly bezpečného chování, ochrany
zdraví při vzdělávání a souvisejících aktivitách. Škola věnuje pozornost úrazové prevenci,
která se projevuje v nízké míře úrazovosti žáků.
Školní stravování umožňuje žákům možnost výběru ze dvou připravovaných hlavních jídel.
Složení jídelních lístků podporuje zdravý životní styl, pravidelně jsou zařazovány pokrmy
ze zeleniny, žádoucí je dbát na dodržování zásad nutričně vyvážené stravy. Škola získává
finanční podporu na úhradu úplaty za školní stravování (obědy zdarma) pro strávníky ze
sociálně znevýhodněného prostředí.


                          Hodnocení průběhu vzdělávání
Společným rysem všech hospitovaných hodin byla pozitivní pracovní atmosféra založená
na vzájemné důvěře a respektu. Žáci dodržovali nastavená pravidla, před třídou bez obav
pokládali otázky a sdělovali své postřehy nebo na odpovídající úrovni komentovali návrhy
řešení úkolů. Ve většině hodin pedagogové seznamovali v úvodu žáky s tématem hodiny,
méně často se vzdělávacím cílem. Vyučující respektovali pracovní tempo žáků. Podpora
žáků se speciálními vzdělávacími potřebami a s odlišným mateřským jazykem byla
převážně založena na individuálním přístupu. Ve výuce napříč předměty byly uplatňová ny
různé metody a formy práce k procvičování učiva. Samostatná práce žáků s informač ními
zdroji se objevovala ojediněle. Učitelé efektivně využívali mezipředmětové přesahy
a zkušenosti žáků z každodenního života. V převážné většině hodin nechybělo závěrečné
shrnutí probraného učiva vyučujícím, ale vyhodnocení vzdělávacího cíle s ohledem na
dosažený pokrok žáků bylo sporadické. Pedagogové tak nevytvářeli prostor pro vzájemné
hodnocení žáků, formativní hodnocení nebylo realizováno.
V jazykovém a společenskovědním vzdělávání odborná erudice pedagogů měla pozitivní
dopad na kvalitu výuky. Výklad nového učiva byl většinou dobře strukturovaný, žáci se učili
orientovat v souvislostech, vyjadřovat svůj názor a argumentovat. Efektivní byly části hodin,
kde pedagog využil aktivizující metody pro zapojení většího počtu žáků nebo skupinovo u
práci. Příprava žáků k maturitní zkoušce byla podpořena analýzami textu a cílenou orientací
témat. Metoda řízeného rozhovoru po skupinové práci žáků poskytovala dostatek prostoru
pro souvislý mluvený projev a schopnost rozvoje argumentace. Práce s pracovními listy
vhodně korespondovala s výstupy. Hodiny cizích jazyků byly vedeny v cílovém jazyce.
Ověřování pochopení probíraného učiva probíhalo zejména prostřednictvím dotazování,
v případě potřeby i prodloužením stanoveného času k dokončení úlohy. Digitá lní
technologie byly využívány jak učiteli k prezentaci učiva, tak žáky k procvičování


                                            3/8
gramatiky a slovní zásoby. Zapojení rodilého mluvčího rozvíjelo komunikační dovednosti
žáků v anglickém jazyce. Hospitované hodiny matematického a přírodovědného vzdělává ní
měly rozdílnou úroveň, v některých hodinách činnost učitele převažovala nad aktivitou žáků.
Žáci byli cíleně vedeni k užívání odborné terminologie ve správných souvislostec h,
vyučující podporovali jejich komunikační dovednosti. Strategie řešení úkolů vycháze la
z logické posloupnosti jednotlivých kroků. Žáci byli motivováni prostřednictvím
pomocného pozitivního hodnocení. Předností sledované výuky bylo průběžné využívá ní
zkušeností žáků z běžného života. K efektivitě sledovaných hodin přispívala učební témata
prezentovaná jednotlivými žáky. Doporučením je zejména při upevňování učiva nabízet
např. série gradovaných úloh, využívat vzájemnou spolupráci žáků a podpořit jejich
sebehodnocení vlastní reflexí úspěšnosti vedoucí k přijetí zodpovědnosti za pokrok v učení.
Ve sledované výuce odborných předmětů byli žáci vhodně vtaženi do diskuse, ve které
přirozeně vyjadřovali a sdíleli své vlastní názory, byli vedeni k přemýšlení a logickému
úsudku za pomoci návodných otázek. Při výkladu nového učiva pedagogové navazovali na
již dříve osvojené vědomosti a dovednosti žáků. Cílené bylo propojení teoretických znalostí
s praxí, sledovaná výuka měla tak dobrou odbornou úroveň. Při řešení úloh žáci využíva li
nebo rozvíjeli spolupráci. V některých hodinách jim zadávali úkoly s odpovídajíc í
náročností s ohledem na jejich individuální schopnosti a dovednosti. Vyučující udělovali
jasné instrukce, poskytovali žákům okamžitou zpětnou vazbu při řešení úloh a často
využívali metody myšlenkových map nebo brainstormingu. Obsah hodin směřoval
především k rozvoji a prohlubování znalostí a dovedností žáků, menší pozornost byla
věnována formování jejich postojů. Žáci vhodně využili chyby ke svému učení, ale v menší
míře byli vedeni k samostatnému využívání různých informačních zdrojů při řešení úlohy
nebo k výběru z úloh odlišné kognitivní náročnosti. Závěry hodin byly zpravidla využity pro
shrnutí probíraného učiva a méně často k ověření naplnění vzdělávacích cílů.
Ve sledovaných hodinách praktického cvičení navazovala praktická výuka na poznatky
z teoretické výuky a reálného prostředí. Žáci pracovali se zájmem, důsledně dodržovali
zásady bezpečnosti a ochrany zdraví. Při samostatném či společném plnění úkolů rozvíje li
spolupráci, cíleně diskutovali nad řešením praktických úkolů, uplatňovali získané vědomosti
v praxi, což vedlo k podpoře pracovních, komunikativních a dalších klíčových kompetencí.
Vyučující poskytovali žákům potřebnou zpětnou vazbu v průběhu činností a v závěru hodin.


                         Hodnocení výsledků vzdělávání
K hodnocení výsledků vzdělávání využívá škola standardní nástroje, např. písemné práce,
ústní zkoušení, testy. Informace o průběžných výsledcích vzdělávání jsou předávány
zákonným zástupcům a žákům prostřednictvím elektronického systému. Jako externí nástroj
pro porovnání úrovně dosažených výsledků využívá škola především výsledky maturitníc h
zkoušek. S jinými externími nástroji (např. výběrové zjišťování výsledků vzdělávání) škola
nepracuje.
Ve sledovaném období posledních tří let dosahovaly celkové výsledky vzdělávání žáků
srovnatelné úrovně, 25 % žáků prospělo s vyznamenáním, neprospělo nejvýše 9 % žáků.
Horších výsledků dosahují žáci především v českém jazyce a literatuře, německém jazyce
a v odborných předmětech. Neomluvené hodiny byly zaznamenány a řešeny kázeňskými
opatřeními, průměrný počet omluvených hodin na žáka za školní rok 2023/2024 byl 92,
z toho většinou v 1. pololetí méně a neomluvené hodiny se týkaly jedinců. Žáky ohrožené
školním neúspěchem sleduje třídní učitel a ve spolupráci s ostatními pedagogy jsou jim
nabízeny individuální konzultace a doučování.



                                           4/8
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období výsledky vzdělávání žáků u maturitní zkoušky odpovídaly
průběžným výsledkům během celého studia. V průměru dosahovala celková hrubá
úspěšnost přibližně 88 %, horší výsledky dosahovali žáci u společné části maturitní zkoušky.
Jen ojediněle si žáci volí matematiku jako maturitní předmět. Výsledky žáků u maturitní
zkoušky škola analyzuje, hledá jejich příčiny v průběhu studia, zjišťuje příčinnou souvislo st
mezi průběhem vzdělávání a studijními výsledky žáků. Škola nabízí možnost rozvíje ní
vědomostí, schopností a dovedností žáků v nepovinných předmětech (konverzace
v anglickém německém, ruském a španělském jazyce s rodilým mluvčím). Žáci byli vedeni
ke tvorbě vlastního portfolia.
Výsledky vzdělávání žáků pozitivně ovlivňuje funkční poradenský systém propojený
s prevencí sociálně patologických jevů. Efektivní podpora spočívá zejména ve včasné
identifikaci speciálních vzdělávacích potřeb, v důsledném informování vyučujících, ve
spolupráci se zákonnými zástupci a školskými poradenskými zařízeními. Výchovno u
poradkyní zajišťovaná metodická podpora pedagogům přispívá ke konkrétnímu řešení
vzdělávacích problémů žáků. Pomoc žákům s rizikem studijního neúspěchu je založena na
individuálním přístupu výchovné poradkyně a pedagogických pracovníků. Prevence
sociálně patologických jevů je založena na komplexním průběžném monitoringu rizikové ho
chování, který umožňuje včas podchytit případné patologické jevy. Účinným nástrojem
prevence sociálně patologických jevů je úzká spolupráce mezi učiteli, žáky a rodiči.
Ve sledovaném období byly ve škole závažné problémy v chování žáků včas podchyceny.
Absence a pozdní příchody patří mezi nejčastěji řešené problémy, které vedou k ukládání
kázeňských opatření a hodnocení žáků sníženým stupněm z chování. Škole se osvědčilo
konání netradičních třídních schůzek v některých ročnících, kde jsou rodiče žáků zváni na
večeři, kterou jim žáci sami připraví a naservírují.
Škola zajišťuje příznivé podmínky pro vzdělávání nadaných žáků úspěšným zapojováním
do soutěží. Žáci jsou učiteli připravováni na regionální, celostátní i mezinárodní soutěže
v různých oblastech odborného vzdělávání (barmanství, sommelierství, přípravy pokrmů,
čepování piva a znalostech o pivu aj.) i všeobecného vzdělávání (český jazyk a literatura,
cizí jazyky, matematika, sportovní soutěže aj.) nebo mají možnost přípravy na složení státní
zkoušky z kancelářského psaní na klávesnici. Podpora rozvoje specifických zájmů žáků je
realizována především prostřednictvím projektových dnů, kulturních a sportovních akcí.
Žákům jsou nabízené odborné kurzy vedené špičkovými odborníky (barmanský, carvingo vý
a sommelierský kurz, kurz baristy a teatender) nebo účast v množství nepovinných kroužků,
(např. cukrářský, složité obsluhy, studené kuchyně, zdobení v gastronomii, barmanský
kroužek, sportovní hry nebo jazykové kroužky). Škola pořádá mezinárodní soutěž
„Havířovský korbel“, ve které se prezentují žáci škol v oblasti čepování piva, poznávání
nápojů a párování skla s nápojem a akci zvanou Burčákfest. Ve spolupráci se soukromou
jazykovou školou probíhá pravidelně tzv. pretestace Cambridge jazykových testů, následně
se pak konají „ostré“ Cambridge testy. K formování osobnosti žáků přispívá zapojení do
charitativních akcích (spolupráce s dětským domovem, psím útulkem nebo pomoc při
povodních). K upevňování sociálních a občanských kompetencí žáků škola účelně
spolupracuje s místním magistrátem a dalšími organizacemi, kde se žáci aktivně zapojují do
realizace akcí.




                                             5/8
                                         Závěry
Vývoj školy
– Od poslední inspekční činnosti v roce 2018 došlo k výraznému nárůstu počtu žáků, a s tím
  souvisí rozšíření v oblasti personální a materiální.
– Materiální zázemí bylo obnoveno a modernizováno, čímž došlo ke zlepšení podmínek
  pro vzdělávání.
– Od poslední inspekční činnosti v roce 2018 ředitelka školy přijala opatření ke zjištěním
  a v jejich naplňování pokračuje.
Silné stránky
– Široká spolupráce se sociálními partnery a asociacemi podporuje osobnostní a sociální
  rozvoj žáků a přispívá ke zvýšení kvality vzdělávání a lepší uplatnění žáků na trhu práce.
  (1.5)
– Škola aktivně zapojuje žáky do projektových činností a soutěží s ohledem na jejich
  individuální předpoklady, dosahované výsledky pravidelně vyhodnocuje a oceňuje. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní systém nebyl ve všech oblastech nastaven efektivně. (2.1)
– V některých vyučovacích hodinách nebyla patrná účelná práce s cílem zaměřeným na
  žáka, v závěru hodin tak nedocházelo k ověření míry naplnění cíle a pochopení učiva
  žáky. (4.1)
– Ve výuce nebyla využívána diferenciace ve vztahu k různým vzdělávacím potřebám
  a možnostem žáků a v menší míře byli žáci vedeni k samostatnému využívání různých
  informačních zdrojů při řešení úlohy. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit kontrolní systém mimo jiné na oblast aktualizace dokumentace, organizac i
  praktického vyučování, školního stravování a evidenci úrazů.
– Pracovat účelněji s cílem hodiny, zejména v závěru hodin ve větší míře ověřovat míru
  jeho naplnění a pochopení učiva žáky.
– Vytvořit větší prostor pro diferenciaci ve výuce a vést žáky formou kritického myšle ní
  k vyžívání informačních zdrojů.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy na období 2025 – 2030
 2.   Školní vzdělávací programy platné ve školním roce 2024/2025
 3.   Dokumentace k ukončování vzdělávání maturitní zkouškou ve školním roce
      2023/2024 (vzorek)
 4.   Dokumentace k řízení školy – organizace školního roku, zápisy z kontrolní
      a hospitační činnosti vedené ve školním roce 2024/2025 (vzorek)
 5.   Evidence žáků (školní matrika) včetně výsledků vzdělávání žáků vedené ve školním
      roce 2024/2025 (vzorek)
 6.   Záznamy z jednání pedagogické rady vedené ve školním roce 2024/2025 (vzorek)
 7.   Třídní knihy a rozvrh vyučovacích hodin platné ve školním roce 2024/2025 (vzorek)
 8.   Výroční zpráva o činnosti školy za školní rok 2023/2024
 9.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
10.   Zápisy předmětových komisí vedené ve školním roce 2024/2025 (vzorek)
11.   Plán dalšího vzdělávání pedagogických pracovníků ve školním roce 2024/2025
12.   Preventivní program pro školní rok 2024/2025
13.   Plán práce a dokumentace školního poradenského pracoviště vedené ve školním roce
      2024/2025 (vzorek)
14.   Portfolio žáků (vzorek)
15.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní roky 2023/2024 a 2024/2025 (vzorek)
16.   Dokumentace vztahující se ke školnímu stravování ve školním roce 2024/2025
      (vzorek)




                                          7/8
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Ing. Hana Maľarová, školní inspektorka
 Mgr. Josef Navrátil, školní inspektor
 Bc. Marcela Zahradníková, kontrolní pracovnice
3. 4. 2025




                                          8/8
