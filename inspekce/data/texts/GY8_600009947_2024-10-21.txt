                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1231/24-P
                                       Sp. zn. ČŠIP-S-269/24-P


Název                               Gymnázium, Stříbro, Soběslavova 1426
Sídlo                               Soběslavova 1426, 349 01 Stříbro
E-mail                              kantor@goas.cz
IČO                                 70 842 582
Identifikátor                       600 009 947
Právní forma                        příspěvková organizace
Zastupující                         Mgr. Milan Deredimos
Zřizovatel                          Plzeňský kraj
Místo inspekční činnosti            Soběslavova 1426, Stříbro
Inspekční činnost na místě          21. 10. 2024 − 25. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení naplňování školních vzdělávacích programů podle § 174 odst. 2 písm. c)
školského zákona.


                                         Charakteristika
Právnická osoba Gymnázium, Stříbro, Soběslavova 1426 (dále „subjekt“ nebo „škola")
vykonává činnost střední školy a školní jídelny.
Škola ve školním roce 2024/2025 poskytuje vzdělávání v denní formě celkem 353 žákům
ve 13 třídách, a to v oborech vzdělání: 79-41-K/81 Gymnázium s délkou vzdělávání 8 let
(225 žáků), 79-41-K/41 Gymnázium s délkou vzdělávání 4 roky (19 žáků) a 63-41-M/02
Obchodní akademie se zaměřením na podnikání a služby cestovního ruchu s délkou
vzdělávání 4 roky (109 žáků). Školu navštěvuje celkem 13 žáků se speciálními vzdělávac ími
potřebami (dále „SVP“), z nichž dva se vzdělávají podle individuálního vzdělávacího plánu,
a 13 žáků s odlišným mateřským jazykem.


                         Hodnocení podmínek vzdělávání
Ředitel školy (dále „ředitel“) se při řízení subjektu opírá především o vlastní zkušenosti
z dosavadní pedagogické praxe a vychází z písemně zpracované koncepce rozvoje školy. Ta
je přehledná, zahrnuje všechny důležité oblasti, je s ní seznámen pedagogický sbor
a průběžně je vyhodnocováno její postupné naplňování. Při vedení školy spolupracuje
zejména se svými dvěma zástupkyněmi, do širšího vedení dále patří i předsedové
předmětových komisí a členky školního poradenského pracoviště. Pro interní komunikac i
s pedagogickým týmem jsou využívány podle aktuálních potřeb provozní porady
a každodenní osobní setkávání. Poradním orgánem vedení školy je pedagogická rada,
z jejích záznamů je patrné, že je projednávána především organizace vzdělávání, výsledky
výchovy a vzdělávání a naplňování školních vzdělávacích programů. Menší pozornost je
věnována hodnocení kvality vzdělávání a jejímu dopadu na výuku.
Na základě plánu hospitační činnosti ředitel i obě zástupkyně sledují a vyhodnocují kvalitu
výuky, vedou o vstupech do výuky strukturované písemné záznamy, v závěrech formulují
doporučení pro zlepšení, která mají vést k odstranění zjištěných negativ. Uvedená
doporučení se však nepromítají do systematického plánování dalšího vzdělávání pedagogů.
Není také sledován progres ve výuce jednotlivých pedagogů v návaznosti na absolvované
další vzdělávání. Předsedové metodických orgánů do hospitační činnosti nejsou zapojeni.
Plánování dalšího vzdělávání pedagogů je ponecháváno na zájmu a iniciativě jednotlivc ů,
případně na aktuální nabídce vzdělávacích institucí. Celkově není přínos dalšího vzdělává ní
pedagogů systematicky vyhodnocován.
Metodické orgány se zabývají organizačními záležitostmi (pomůcky, výběr učebních
materiálů, soutěže, projekty, exkurze atd.), úpravami školních vzdělávacích programů,
mezipředmětovou koordinací, vzděláváním žáků se SVP, sjednocováním pravidel pro
hodnocení žáků nebo organizací maturitních zkoušek a analýzou vzdělávacích výsledků.
Metodická podpora mezi učiteli není běžná, zcela chybí cílená diskuse o aktuálníc h
pedagogických otázkách na úrovni školy (např. k problematice vyučovacích metod a forem
práce v hodinách), systematické sdílení informačních zdrojů, inspirace a poskytování zpětné
vazby (např. formou vzájemných hospitací). Z metodického i obsahového hlediska jsou
nevhodně spojeny do jedné předmětové komise humanitní předměty s cizími jazyky.
Pedagogický sbor prošel od poslední inspekce částečnou obměnou a vzhledem k nárůstu
počtu žáků a tříd byl posílen o nové pedagogy. Vzdělávání je zajištěno v převážné většině
kvalifikovanými pedagogy. Ředitel doložil, že nekvalifikovaní pedagogové vykonávají
přímou pedagogickou činnost pouze v nezbytném rozsahu a po nezbytně nutnou dobu.
Inspekční tým zaznamenal nižší úroveň kvality některých hodin těchto učitelů. Vedení školy
si plně uvědomuje potřebu jejich metodického vedení. Začínajícím nebo nově příchozím
učitelům byli přiděleni uvádějící učitelé.
Služby školního poradenského pracoviště zajišťují výchovná poradkyně, která je zároveň
kariérovou poradkyní, a metodička prevence. Poskytují konzultace žákům, pedagogům
i zákonným zástupcům, zabývají se péčí o žáky s potřebou podpory a o žáky nadané,
nastavováním prosociálních vztahů v třídních kolektivech, prevencí rizikového chování


                                            2/8
a též směřováním žáků k optimálnímu výběru navazující vzdělávací či profesní cesty. Tým
je doplněn také externí školní psycholožkou, která je žákům a jejich zákonným zástupcům
v případě potřeby k dispozici operativně.
Vedení školy klade důraz na projektové aktivity, kterými úspěšně posiluje mimorozpočto vé
finanční zdroje pro rozvoj školy. Velmi aktivní a úspěšná je škola při čerpání prostředků
z fondů EU, do kterých se zapojuje dlouhodobě a opakovaně. Z poskytovaných mikrogra ntů
od zřizovatele škola zajišťuje některé mimoškolní akce pro žáky. V rámci projektových
aktivit např. organizuje pro žáky a děti partnerských škol ze Stříbra (dvě základní a jedna
mateřská škola) přírodovědné kroužky ve zmodernizovaných laboratořích chemie, fyzik y
a biologie, či kroužek finanční gramotnosti.
Pravidla k zajištění bezpečnosti považuje vedení školy za důležitou prioritu a podniká
systematické kroky k jejich naplnění, všichni jsou s nimi seznámeni a dbají na jejich
dodržování. Prostředí v budově školy je bezpečné, vchod je trvale zabezpečen, prostor před
školou je monitorován. Žáci se při vstupu povinně jednotlivě registrují prostřednictvím
čipového systému. Uskutečnila se rozsáhlá instruktáž žáků a pedagogů o úkrytovýc h
a únikových možnostech v případě ohrožení. Třídy je v případě potřeby možno uzamkno ut
zevnitř.


                          Hodnocení průběhu vzdělávání
Výuka českého jazyka a literatury, dějepisu, občanské nauky a základů společenských věd
probíhala v příjemné pracovní atmosféře, žáci dodržovali nastavená pravidla a aktivně
se zapojovali do připravených činností. Pedagogové většinou volili promyšlenou motivac i,
pro udržení pozornosti žáků střídali činnosti, používali k podpoře názornosti didaktické
pomůcky. Většina pedagogů věnovala dostatečnou pozornost práci s cílem, v závěru hodiny
jej vyhodnotila jen část z nich. Často byly uplatňovány pestré formy a metody práce, žáci
byli vedeni ke schopnosti spolupracovat, domlouvat se během skupinové nebo párové práce
na řešení zadaných úkolů. Ve všech sledovaných hodinách byly úkoly zadávané jednotně
pro všechny žáky, bez ohledu na jejich náročnost. Vyhledávání informací z různých zdrojů
bylo sledováno pouze výjimečně, žáci nebyli vedeni k cílenému třídění informací či
ověřování jejich pravdivosti. V hodinách českého jazyka a literatury byla často zařazována
práce s textem, při níž žáci formulovali důležité myšlenky, sledovali autorský záměr, volbu
jazykových prostředků, formulovali své názory na jednotlivé postavy a jejich charakter.
V jedné z hodin občanské nauky i v základech společenských věd byly přirozeně formovány
žákovské postoje, a to s ohledem na jejich věk a životní zkušenosti. Žáci se uměli
kultivovaně vyjadřovat, dostávali příležitost prezentovat své myšlenky a názory před
kolektivem třídy. V jiné hodině občanské nauky však díky nepromyšlené stavbě hodiny
a nízké motivaci bylo sledováno rušivé chování žáků, což negativně ovlivňovalo efektivitu
vzdělávacích aktivit. Všichni pedagogové v průběhu hodin hodnotili individuální výkony,
menší prostor byl však poskytnut žákům k sebehodnocení či vzájemnému hodnocení.
V závěrech hodin zhodnotili posun žáků pouze někteří vyučující, většinou však hodnocení
chybělo, nebo nemělo formativní charakter.
Výuka anglického a německého jazyka byla vždy efektivně promyšlena, naplánová na
a zorganizována, zakládala se na účelně zvolených činnostech. Směřovala rovnoměrně
k rozvoji všech řečových dovedností i upevňování jazykových prostředků. Výrazný prostor
byl věnován prohlubování vlastního mluveného projevu žáků. Ti se do aktivit zapojovali
ukázněně a se zájmem, vyučující jim poskytovali účinnou zpětnou vazbu k míře
upevňovaných znalostí a dovedností. Cílený rozvoj kompetenčního učení (konkrétně


                                           3/8
kompetence k učení, ke spolupráci) byl zaznamenán v nižší míře. Sledovaná diferenc iace
měla podobu individuální podpory žáků se SVP.
Kvalita sledovaných hodin matematiky a fyziky se lišila v závislosti na zvolených metodách
a formách, které měly vliv na motivaci žáků k učení a jejich aktivitu. Frontální způsob výuky
s převažující aktivitou na straně učitele neposkytoval žákům prostor pro projevení vlastní
iniciativy a objevování vlastních řešení. Ojediněle se vyskytla práce ve dvojicích při
procvičování daného tématu formou hry a ve skupinách, kdy žáci plnili úkoly z pracovního
listu navazujícího na zhlédnuté video. Tyto metody rozvíjely vzájemnou komunikac i
a spolupráci žáků a poskytovaly zpětnou vazbu o zvládnutí učiva. Jedna ze sledovanýc h
hodin fyziky probíhala formou žákovských pokusů. Práce ve skupinách podporovala
kompetence komunikativní, sociální a pracovní. Samostatnými činnostmi si žáci prakticky
ověřili teoretické poznatky z předchozích hodin. Diferencovaný přístup vzhlede m
k potenciálu jednotlivých žáků byl uplatněn tam, kde měli vyučující předem připravené
výsledky samostatných prací a různými formami žákům umožňovali se s nimi seznámit.
Společná kontrola výsledků, kdy pohotovější žáci čekali na ostatní, negativně ovliv nila
účinnost výuky. V hodinách, ve kterých byl formulován vzdělávací cíl, proběhlo i vhodné
zhodnocení jeho dosažení žáky. Většinou však byl cíl nahrazen jen sdělením tématu nebo
informací o předpokládaném průběhu hodiny. To neumožňovalo provést efektivní
zhodnocení splnění cíle hodiny v jejím závěru.
Sledovaná výuka dalších přírodovědných předmětů a informatiky probíhala většinou
v příznivé pracovní atmosféře. V úvodní části hodin byli žáci seznámeni s tématem,
popřípadě průběhem hodiny, vzdělávací cíl hodiny však často formulován nebyl, většinou
chybělo i jeho závěrečné vyhodnocení. Převažující frontální výuka nebyla příliš efektivní,
zapojení žáků do průběhu hodin nebylo dostatečné, což vedlo k jejich pasivitě, někdy se
objevovalo i rušivé chování. Jen ojediněle byla zařazena práce ve dvojicích podporující
žákovský dialog a spolupráci. Vyučující uplatňovali při vysvětlování nového učiva názorné
příklady, ukázky, ale také řízenou diskusi. Využívali digitální technologie a společně sdílené
prostředí, což umožňovalo efektivnější využití času vyučovací hodiny. V malé míře bylo
sledováno mezipředmětové propojení učiva, práce s chybou, příklady ze života a praxe.
Příkladem takového typu výuky byla frontálně vedená výkladová hodina informa tik y
(na téma týkající se bezpečí v kyberprostoru a silných hesel), při níž žáci nebyli do tématu
dostatečně zapojeni. V dalších hodinách informatiky probíhaly aktivity po odborné
i metodické stránce zdařile, bylo zařazeno formativní hodnocení, vyhodnocován pokrok
jednotlivců, pro efektivní výuku bylo využito sdílené prostředí, kde jsou uchovávána
žákovská portfolia. Byla sledována rovněž prožitková hodina, při níž se žáci seznamova li
s virtuální realitou. Velmi dobrou úroveň měla názorná a účelná výuka zeměpisu s důrazem
na diskusi mezi žáky a pedagogem, v níž docházelo k propojení učiva s příklady ze života,
žáci dostávali prostor k přemýšlení v souvislostech, při skupinové práci byly využit y
digitální technologie.
Vysoká profesní úroveň byla zaznamenána při výuce tělesné výchovy. Sledované hodiny
byly vedeny efektivně, funkčně v nich byla nastavena pravidla, motivace žáků k pohybu,
využita názornost i jasné zadání pokynů. Probíhalo zde formativní hodnocení, informo vá ní
o pokroku a působení pedagogů směřovalo ke zdravému vývoji žáků.
Výuka odborných předmětů (ve třídách obchodní akademie) byla vedena věcně správně.
Vyučovalo se převážně frontálním způsobem, s významnou podporou didaktické techniky.
Sledovaná výuka probíhala v příjemné pracovní atmosféře, žáci plnili zadané úkoly
a respektovali dohodnutá pravidla chování. Nechybělo průběžné i závěrečné upevnění
a zopakování probíraného učiva.



                                             4/8
                          Hodnocení výsledků vzdělávání
Sledováním a základní analýzou individuálních a skupinových výsledků vzdělávání se
zabývají metodické orgány, s aktuálními zjištěními jsou seznamováni učitelé na jednání
pedagogické rady. V případě slabého prospěchu žáka či kázeňských problémů jsou hledány
příčiny neúspěchu a jsou navrhována opatření ke zlepšení, která jsou projednávána
se žákem, případně i s jeho zákonnými zástupci. Protože jsou žáci ke studiu vnitřně
motivovaní, podíl neprospívajících žáků osmiletého gymnázia je celkově velmi nízký
a předčasné ukončení studia nebo opakování ročníku je dlouhodobě výjimečné. U žáků
obchodní akademie je opakování ročníku častější, tvoří však zanedbatelné procento.
Úspěšnost žáků gymnázia u maturitní zkoušky je dlouhodobě stoprocentní, u žáků obchodní
akademie je velmi vysoká.
Pro srovnání výsledků se školami stejného typu je využíváno pravidelné výběrové zjišťová ní
výsledků žáků (ČŠI). Jeho výsledky odpovídají internímu hodnocení žáků. V posledních
letech žáci nižšího gymnázia dosahovali výborných výsledků v českém jazyce, matematice,
čtenářské gramotnosti, naopak průměrných výsledků v zeměpisu. Nadprůměrných výsledků
v oblasti moderních dějin a v českém jazyce dosáhli žáci vyššího gymnázia a obchodní
akademie.
Program preventivních aktivit školy je účelně sestaven tak, aby reflektoval potřeby třídníc h
kolektivů, jednotlivců i aktuální situaci ve škole. Je prioritně zaměřen na prevenci školní
neúspěšnosti, předcházení projevům rizikového chování žáků a na jejich vedení k osvojování
kompetencí v oblasti zdravého sociálního klimatu školy a zdravého životního stylu. Mezi
účinné nástroje patří zařazení témat primární prevence do výuky občanské nauky, základů
společenských věd i dalších předmětů. Pravidelně probíhají preventivní programy,
přednášky, besedy, diskuse s odborníky apod. zajišťované externími organizacemi. Pro žáky
prvního ročníku osmiletého gymnázia jsou organizovány výjezdní adaptační kurzy spojené
se sportovními aktivitami, pro žáky prvního ročníku obchodní akademie a nově i čtyřletého
gymnázia jsou určeny adaptační aktivity ve Stříbře zaměřené na vytváření dobrých vztahů
v nových kolektivech. Žákovská samospráva, tzv. Rada studentů, se schází přibližně jednou
měsíčně a diskutuje témata týkající se organizace školních akcí, prostředí, vztahů ve škole
a vystupování školy na veřejnosti, předává podněty vedení školy.
Poskytování služeb školního poradenského pracoviště je funkční. Výchovná poradkyně
koordinuje péči o žáky s potřebou podpory a zprostředkovává komunikaci se školskými
poradenskými zařízeními. Zajišťuje také přenos informací uvnitř pedagogického sboru
a sleduje uplatňování podpůrných opatření. Vyhodnocování přínosu podpory probíhá
v souladu s doporučeními a v závislosti na aktuální situaci. Kariérové poradenství je určeno
žákům nejvyšších ročníků. Probíhají individuální konzultace, jsou organizovány rovněž
skupinové aktivity, v nichž se žáci zamýšlejí nad přednostmi i nároky různých povolání
i dalšího studia.
Síť smluvních partnerů umožňuje realizaci odborných praxí žáků, kteří se vzdělávají podle
Školního vzdělávacího programu pro obchodní akademii. Jedná se o lokální firmy i lázeňské
domy. K podpoře odborného vzdělávání je dále navázána spolupráce s Úřadem práce
v Tachově, Městským úřadem ve Stříbře a Krajskou hospodářskou komorou v Plzeňském
kraji. Koordinace vzdělávání mezi školou a odbornými pracovišti je řádně zabezpečena.
Při škole funguje spolek Rodiče GOAS Stříbro. Vybraní zákonní zástupci za každou třídu
komunikují pravidelně s vedením školy o podstatných záležitostech pro vzdělávání žáků.
Vybrané finanční prostředky jsou používány pro rozvoj nadání žáků (např. pomůcky
do soutěží, příspěvky na dopravu) i k organizaci zajímavých besed a dalších aktivit.


                                            5/8
Dlouhodobá spolupráce s partnerskými školami v Německu a ve Francii prohlubuje
jazykové dovednosti žáků v německém i anglickém jazyce, umožňuje poznávat jiné kultury
a přispívá rovněž k všestrannému rozvoji jejich osobnosti. Intenzivní je zvláště součinnost
s německou školou v sousedním Bavorsku, díky níž je zorganizováno několik tematickýc h
akcí každý rok pro třídy nižšího gymnázia. Zhruba jednou ročně se realizuje i širší třístranná
kooperace s bavorskou a francouzskou školou.
Škola zapojuje své žáky do širokého spektra soutěží a přehlídek ze všeobecně vzdělávac íc h
předmětů i různých sportovních disciplín. Žáci jsou úspěšní na úrovni krajských
i republikových kol (Pohár vědy, ChemQuest, Bystré hlavy aj.). Významný rozměr
představuje podpora vědy a polytechnického vzdělávání. Klub malých debrujárů při
Gymnáziu Stříbro úspěšně funguje již několik let, v jeho rámci se žáci zabývají fyzikálními
i chemickými pokusy, zapojují se do přírodovědných i ekologických aktivit a účastní se
festivalů vědy a techniky. Se zpracovanými projekty pravidelně vyjíždějí na mezinárod ní
přehlídky (např. v roce 2023 do Mexika, v roce 2022 do Dubaje), kde je s úspěchem
prezentují. Učitelé se věnují nejen popularizaci vědy pro žáky, odbornému vedení při
zpracování projektů ve vyšších ročnících, ale i metodické spolupráci s učiteli prvního stupně
základních a mateřských škol.
Ve škole je příkladně rozvíjena projektová činnost v rámci programu Erasmus+.
Akreditovaný program umožňuje žákům třetího nebo čtvrtého ročníku obchodní akademie
uskutečnit dvoutýdenní odbornou praxi v irském Dublinu. Dále jsou zprostředkovává ny
dlouhodobé odborné stáže pro absolventy bezprostředně po ukončení vzdělávání. Žáci
gymnázia se mohou účastnit tematicky zaměřených krátkodobých výměnných pobytů např.
do Řecka či Německa. Tento rozměr činnosti subjektu pozitivně přispívá k prohlubová ní
jazykových a odborných dovedností žáků a zvyšuje jejich budoucí uplatnitelnost na trhu
práce.
O svých aktivitách subjekt informuje veřejnost na webových stránkách a ve výročníc h
zprávách.



                                          Závěry
Vývoj školy
– Od školního roku 2024/2025 škola otevřela nový obor vzdělání 79-41-K/41 Gymnázium
  s délkou vzdělávání 4 roky.
– Od minulé inspekční činnosti se navýšil počet žáků (z 319 na 353), v souvislosti s tím
  přibylo ve škole pedagogických pracovníků, došlo k obměně části pedagogického sboru.
– Průběžně dochází ke zlepšování materiálních podmínek školy (vybavení digitálními
  technologiemi, program pro účetnictví, zateplení budovy, výměna oken, posílení
  vybavení školní jídelny z důvodu navýšení počtu strávníků).


Silné stránky
– Škola díky dlouhodobé spolupráci se zahraničními školami (Německo, Francie) rozvíjí
  odborné a jazykové kompetence svých žáků. Organizuje pro žáky okolních základníc h
  škol a děti z mateřské školy kroužky pro podporu polytechnického vzdělávání. (1.5)



                                             6/8
– Škola úspěšně identifikuje nadané žáky, podporuje a rozvíjí jejich potenciál ve formě
  zapojování do různých soutěží a olympiád. Významným příkladem dlouhodobé
  systematické péče o nadané žáky, rozvíjení jejich zájmu o vědu a badatelství je úspěšná
  práce Klubu malých debrujárů.
  Zapojením školy do programu Erasmus+ je umožněno žákům koncových ročníků
  obchodní akademie účastnit se zahraničních stáží a získávat v cizojazyčném prostředí
  praktické zkušenosti, zvyšovat svou budoucí uplatnitelnost i jazykové kompetence. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– Plánování dalšího vzdělávání pedagogů nevychází z výsledků hospitační činnosti vedení
  školy či z podnětů metodických orgánů a není systematicky vyhodnocováno. (2.3)
– Profesní rozvoj jednotlivých pedagogů závisí na vlastní iniciativě a nabídce vzdělávac íc h
  institucí, nejsou zavedeny plány profesního rozvoje jednotlivých pedagogů. (3.5)
– Sledovaná výuka (především přírodovědných předmětů a matematiky) se většinově
  vyznačovala dominantní rolí učitele. Důsledkem výrazného uplatňování frontální formy
  práce a malé pestrosti využitých metod práce byla relativně malá aktivita žáků v hodinách
  a nedostatečná podpora jejich komunikativních kompetencí. Ve výuce všech předmětů
  žáci dostávali jen ojediněle možnost samostatně vyhledávat informace, následně je třídit
  a vyhodnocovat, nebyla tak dostatečně využívána práce se zdroji informací. (4.2)
– Ve sledované výuce nebyly dostatečně zohledňovány individuální potřeby žáků ve vztahu
  k aktuální úrovni jejich znalostí a dovedností, chyběla diferenciace zadávaných úkolů.
  Žáci nebyli cíleně vedeni k sebereflexi a uvědomění si možností vlastního pokroku.
  Hodnocení ze strany pedagogů většinově nemělo formativní charakter, efektivita výuky
  byla často vyhodnocována spíše formálně a nepřinášela konkrétní informace o tom, jak
  žáci učivo zvládají. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Efektivně plánovat další vzdělávání pedagogů a zaměřit je cíleně na oblasti, kde byly
  inspekční činností shledány rezervy. Zapojit do tohoto úsilí metodické orgány školy.
– Zvážit zavedení plánů profesního rozvoje pedagogů.
– Zintenzivnit metodické sdílení uvnitř školy, využít k tomu inspirativní vyučujíc í.
  Podporovat v celém pedagogickém sboru sdílení zkušeností a vzájemné hospitace.
– Zřídit samostatnou předmětovou         komisi cizích    jazyků (vyčlenit    ji z humanitní
  předmětové komise).
– Snížit dominantní roli učitele ve prospěch aktivity a interaktivity žáků.
– Ve výuce posílit diferenciaci učiva a práci s různými informačními zdroji.
– Podporovat kooperaci žáků a věnovat pozornost rozvoji jejich komunikativníc h
  dovedností. Dbát na aktivní zapojení žáků do průběhu vzdělávání a jejich zodpovědnost
  za vlastní učení.


                                             7/8
– Během vzdělávání sledovat a vyhodnocovat pokrok jednotlivých žáků, poskytovat jim
  průběžně srozumitelné informace o dosažené úrovni. Uplatňovat prvky formativního
  hodnocení, sebehodnocení i vzájemného hodnocení žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Plán personálního rozvoje – školní rok 2024/2025, Další vzdělávání pedagogickýc h
      pracovníků
 2.   Další dokumentace školy vedená dle § 28 odst. 1 školského zákona vztahující se
      ke kontrolovanému období


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jana Bervidová, školní inspektorka, vedoucí inspekčního týmu
 Mgr. Alena Wirthová, školní inspektorka
 Mgr. Miroslava Vlčková, školní inspektorka
 Ing. Drahuše Šefčíková, školní inspektorka
 Mgr. Marie Svejkovská, školní inspektorka
 Ing. Václava Matasová, kontrolní pracovnice


18. 11. 2024



                                          8/8
