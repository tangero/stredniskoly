                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-799/21-Z


Název                               Střední škola hotelová a služeb Kroměříž
Sídlo                               Na Lindovce 1463/1, 767 01 Kroměříž
E-mail                              ivana.hasova@hskm.cz
IČ                                  47934832
Identifikátor                       600015092
Právní forma                        příspěvková organizace
Zastupující                         Mgr. Ivana Hašová
Zřizovatel                          Zlínský kraj
Místo inspekční činnosti            Na Lindovce 1463/1, 767 01 Kroměříž
Termín inspekční činnosti           4. až 7. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti (dále „školský zákon“).


                                         Charakteristika
Zřizovatelem právnické osoby Střední škola hotelová a služeb Kroměříž je Zlínský kraj.
Právnická osoba vykonává činnost střední školy (dále „škola“), domova mládeže a školní
jídelny. Škola disponuje vyhovujícími prostory, které jsou využívány pro zabezpečení
teoretického i praktického vyučování. Od jmenování nové ředitelky školy přetrvával
klesající trend celkového počtu žáků s tím, že v průběhu inspekční činnosti jich bylo


2021/2022
vzděláváno 503. Škola poskytuje střední vzdělání již jen v jednom čtyřletém oboru
s maturitní zkouškou zaměřeném na služby spojené s hotelovým provozem a cestovním
ruchem. V případě možnosti získání výučního listu vzdělává žáky v oborech zaměřenýc h
na gastronomii a služby i specifický obor zaměřený na chov koní a jezdectví. Škola nabízí
též dvouleté nástavbové studium zakončené maturitní zkouškou pro absolventy středního
vzdělávání s výučním listem jak v denní, tak i nově v dálkové formě. Žákům se speciálními
vzdělávacími potřebami je nabízena možnost studia v oborech poskytujících střední vzdělání
s výučním listem zaměřených na strojírenskou výrobu, potravinářství, gastronomii
a v Praktické škole dvouleté se získáním vysvědčení o závěrečné zkoušce. Domov mládeže
poskytuje standardní ubytování i dostatečné zázemí pro využití volného času všem žákům.
Hodnoceným obdobím je doba od poslední inspekční činnosti k datu inspekce.


                        Hodnocení podmínek vzdělávání
Ředitelkou školy předložená koncepce rozvoje školy na období 2019-2024 přehledně
a výstižně specifikuje konkrétní oblasti činnosti s vymezením silných i slabých stránek,
příležitostí a možných hrozeb. V rámci pedagogického procesu škola využila příležitos ti
k zapsání a vyučování dvou nových oborů vzdělání, naopak nevyužila potenciál
kvalifikovaného pedagogického sboru ke zlepšení výsledků vzdělávání žáků. Přetrvávají
hrozby v podobě malé míry využívání rozmanitých metod výuky, odmítavého přístupu žáků
ke studiu a jejich následných odchodů ze školy. Taktéž se škole nedařilo odstranit slabiny
v podobě neuspokojivé komunikace mezi pedagogickými pracovníky, nezájmu žáků
o studium a vysokého počtu jejich neomluvené absence ve výuce. Méně se také dařilo
optimalizovat přístup všech učitelů v oblasti pedagogické diagnostiky a následné vzájemné
informovanosti.
Nově nastavená organizační struktura školy účelně reaguje na snižující se počet
vzdělávaných žáků, avšak přetrvává nesystémové zařazení vedoucího učitele pro odborný
výcvik učebních oborů zemědělských v rámci úseku odborného výcviku pro gastro učební
obory. Mezi zaměstnanci pedagogického úseku nebyla zajištěna prostupnost podstatných
informací o realizovaném režimu vyučovacího dne odborného výcviku žáků, kteří studují
odbornost jezdec a chovatel koní.
Porady vedení školy a následně i porady jednotlivých úseků se zabývaly problémy
zjištěnými v období vzdělávání distančním způsobem, což zužitkovali v opatřeních
usnadňujících návrat žáků k prezenční výuce. Vymezení náplně práce předmětových komisí
však zcela opomíjí průkazné hodnocení individuálních i skupinových výsledků vzdělává ní
žáků na základě školního i externího hodnocení. Rovněž školní akční plán rozvoje
vzdělávání pouze obecně stanovuje sledování žáků se špatnými studijními výsledky spolu
s identifikací rizikových žáků z hlediska předčasného odchodu ze vzdělávání, aniž by byla
využita možná provázanost jak s konkrétními kroky specifikovanými v plánu výchovné ho
poradenství, tak s jednotlivými oblastmi poskytovaných poradenských služeb
prostřednictvím školního poradenského pracoviště.
Školou nastavená časová organizace teoretického vyučování sice stanovila akceptovatelné
rozvržení přestávek mezi jednotlivými vyučovacími hodinami, avšak žádoucím způsobem
nepřihlížela k základním fyziologickým potřebám žáků i učitelů, kteří musí v průběhu
vyučovacího dne přecházet mezi dvěma místy poskytovaného vzdělávání, a to i přes
frekventovanou komunikaci. V souvislosti s opožděnými příchody učitelů do učebny
docházelo k narušení organizace a průběhu výuky teoretického vyučování, nikoli
v ojedinělých případech.


2021/2022                                   2
Opakující se obsahové zaměření kontrolní a hospitační činnosti užšího vedení školy
nereagovalo na průběžně shromažďovanou sumarizaci výsledků vzdělávání žáků. Zvolený
přístup neumožnil vedení školy získat reálný obraz z průběhu vzdělávání ve spojitosti
s neuspokojivými výsledky žáků.
Pedagogická rada plnila svou funkci poradního orgánu ředitelky školy při pravidelné m
projednávání všech zásadních pedagogických dokumentů, opatření týkajících se vzdělává ní
a všech podstatných činností školy. Pečlivě vedené výsledky vzdělávání žáků poskytovaly
přehledný sumář jejich celkové úspěšnosti, avšak bez uložení přijetí konkrétních opatření
podporujících možné zlepšení výsledků výchovně vzdělávací činnosti. Navazující činnost
většiny předmětových komisí se soustředila spíše na plánování a organizaci výuky nežli
na analýzu průběžně získaných výsledků žáků s rizikem školního neúspěchu. Promyšlená
spolupráce učitelů teoretického a praktického vyučování prostřednictvím metodické komise
cukrář – pekař umožňovala účelnou podporu odborné profilace žáků v souladu s koncepcí
rozvoje školy.
Rozsah průběžného informování uchazečů o studium, o vzdělávací nabídce, podmínkách
studia a organizaci přijímacího řízení s přehledně konkretizovanými kritérii poskytoval
všem rovné příležitosti.
Zvolený model poradenských služeb umožňoval spolupráci všech zúčastněných především
při podpoře žáků se speciálními vzdělávacími potřebami i kariérního poradenství.
Zpracované individuální vzdělávací plány poskytovaly všem pedagogickým pracovníkům
možnost využití podpůrných opatření u konkrétního žáka. Již méně se dařilo optimalizo vat
přístup všech učitelů zejména v oblasti pedagogické diagnostiky a následné vzájemné
informovanosti. Prodlení v poskytnutí byť i dílčích projevů výchovně vzdělávac íc h
problémů oslabovalo koordinaci průběžné spolupráce potřebné pro předcházení školního
neúspěchu, především neomluvené absence žáků denního studia vzdělávání, jejíž
neuspokojivá četnost se významně projevila u tříletých oborů vzdělání s výučním listem. Pro
část žáků nebyly ani osobní pohovory dostatečnou motivací k aktivní účasti v pravidelné m
vzdělávání realizovaném distančním způsobem. Následné projevy problémů vyvola né
nemožností pravidelného osobního styku s vrstevníky a omezením podnětných
společenských kontaktů přesahují reálné možnosti pedagogických pracovníků školy je řešit
bez podpory specializovaného odborníka.
Nastavená školní preventivní strategie měla rozdílnou účinnost při řešení konkrétních
projevů rizikového chování žáků. I přes to že přehledně mapuje situaci v oblasti prevence
rizikového chování s následným smysluplným vytýčením konkrétních cílů, nedaří se
naplňovat zejména vedení žáků k důslednému dodržování interně nastavených pravidel
a uvědomění si osobní odpovědnosti při řešení nastalých problémů. Zatímco byla poměrně
úspěšná při řešení projevů souvisejících s agresivitou, šikanou i kyberšikanou, dlouhodobě
se nedaří úspěšně řešit kouření žáků a zejména vysokou absenci žáků ve výuce. Nastavená
pravidla svědčí o zvýšené pozornosti věnované hlavně evidenci překročení pravidel
uvedených ve školním řádu a již méně o účinnosti uplatňované prevence.
V rámci dalšího vzdělávání pedagogických pracovníků učitelé využívali možnost účasti
na vzdělávacích akcí k rozšíření svých odborných znalostí, pedagogických dovedností
i osobnostního rozvoje. S ohledem na pandemickou situaci se osvědčily především akce
zabývající se realizací vzdělávání distančním způsobem. Uvádění začínajících učitelů
orientované spíše na organizační záležitosti výuky u nich nevytvářelo předpoklady pro
osvojení aktivizujících metod výuky, ačkoliv je to zdůrazněno ve strategických cílech
koncepce rozvoje školy v přímé souvislosti s potřebou zlepšení úspěšnosti žáků při
ukončování vzdělávání.


2021/2022                                   3
V důsledku omezení vyplývajících z uplatňování opatření k prevenci nebezpečí vzniku
a rozšíření závažného respiračního onemocnění škola vykázala zhoršený hospodářský
výsledek. Ke ztrátě došlo nejen z výnosů z produktivní práce, ale zejména v doplňkové
činnosti omezením stravovací a ubytovací činnosti. Dostupné finanční prostředky význa mně
limitují žádoucí rekonstrukci budov i se statutem historické památky, zejména pracoviště
pro výuku vyučované odbornosti jezdec a chovatel koní. I přes to vedení školy usiluje
o zajištění vyhovujících materiálně technických podmínek pro teoretické i praktické
vyučování. Pořízení technologického vybavení umožnilo žákům vyučované odbornosti
cukrář a pekař osvojení komplexního zvládnutí obsluhy strojů a strojního zařízení. Podnětné
prostředí speciálních tříd je přizpůsobeno individuálním potřebám žáků se speciálními
vzdělávacími potřebami. I přes zjevnou snahu o udržování čistého a bezpečného prostředí,
vykazoval interiér školy fyzické opotřebení a estetická úprava zejména kmenových tříd
patřičně nepodněcovala žáky k sounáležitosti se studovaným oborem vzdělání.
Kvalitně vybavená odborná pracoviště v případě cvičné a školní kuchyně, školní jídelny
a restaurace poskytují žákům odpovídající zázemí pro skupinovou výuku odborného
výcviku. Nadstandardním vybavením disponuje pekařské a cukrářské zázemí. Vzdělává ní
probíhá v esteticky podnětném a čistém prostředí. Prostory dílny vyučované odbornosti
zámečnické práce a údržba postrádaly podnětné informační materiály zaměřené na nové
poznatky i technologie v daném oboru, čemuž odpovídalo rovněž strojové a ostatní
vybavení.
Pro potřeby individuálního odborného výcviku žáků jsou využívána odpovídající pracoviště
smluvních partnerů. Obsah, rozsah a podmínky takto vedeného praktického vyučová ní
s jasným doložením odpovědnosti pověřených instruktorů, umožňuje žákům osvojování
i prohlubování zejména odborných dovedností, které jsou následně uplatnitelné úspěšnými
absolventy školy v praktickém životě.
Domov mládeže poskytuje všem ubytovaným žákům vhodné podmínky pro přípravu
na vyučování, a to převážně v nově zrekonstruovaných prostorách, které jsou podnětně
uzpůsobeny ke studiu. Pro zvýšení tělesné zdatnosti a pro rozvoj pohybových dovedností
škola nenabízí aktivity nad rámec výuky z důvodu velkého počtu dojíždějících žáků.
Rozšířená nabídka je pouze pro žáky ubytované na domově mládeže. Jen malý počet
ubytovaných žáků školy však projevuje zájem o aktivní účast i s ohledem na fyzicko u
náročnost praktického vyučování. I přes to nejsou žákům nabízeny pohybové aktivity
zaměřené k docílení kompenzace jejich jednostranné tělesné zátěže při praktickém
vyučování.
Zvolený způsob vyhodnocení častých úrazů žáků souvisejících s jízdou na koni
neumožňoval analýzu účinnosti preventivního opatření, které mělo úrazu předejít a bylo
školou přijato v době před úrazem.


                          Hodnocení průběhu vzdělávání
Ve sledovaných vyučovacích hodinách všeobecně vzdělávacích předmětů převažovala
frontální výuka občasně doplněna řízeným rozhovorem s iniciativou projevenou zejména
na straně vyučujícího a pasivním příjmem informací žáky. Vhodné zařazování
mezipředmětových vztahů žákům napomáhalo chápat propojení vzdělávacích obsahů
vyučovaných odborností. Snaha učitelů motivovat žáky vedla pouze v ojedinělých případech
k prezentaci jejich názorů opírajících se především o elementární využití znalostí získanýc h
z předchozího vzdělávání. Využité příklady z praktického života sice vhodně dokreslovaly
souvislosti s běžnými reálnými situacemi, avšak zcela opomíjely možnost motivovat žáky


2021/2022                                    4
prostřednictvím profesní terminologie vyučovaných odborností. Rovněž se nedařilo
poskytovat jednotlivým žákům podporu zohledňující jejich individuální schopnosti. Zvolené
organizační formy i využívané metody neposkytovaly všem žákům prostor pro projevení
vlastní iniciativy. Účelné dělení vyučovacích hodin českého jazyka s nízkým počtem žáků
při výuce bylo jen sporadicky využito k individuálnímu přístupu, ke skupinovým aktivitá m
či práci s různými zdroji informací. Ve výuce anglického jazyka vykazovali žáci nízkou míru
komunikativních dovedností, s obtížemi se vyjadřovali zejména v delších souvislýc h
projevech. Pouze ve dvou vyučovacích hodinách žáci vhodně rozvíjeli svůj jazykový
potenciál a využívali interaktivní komunikaci. Zařazení matematiky do nabídky nepovinné
zkoušky žáků maturitních oborů vzdělání se zjevně projevilo ve sledované výuce.
Výjimečně se dařilo zapojit do předem připravených aktivit většinu žáků třídy, i přes to se
jedinci projevovali pasivně po převažující část vyučovací hodiny. Postup při zápisu řešené
úlohy u tabule i pod vedením učitele neposkytoval žákům vědomé rozvíje ní
komunikativních schopností a dovednost vysvětlit, případně obhájit zvolený postup. Dobře
promyšlená vstupní motivace podporující pohybové dovednosti žáků se pozitivně odrážela
na průběhu vyučovacích hodin. Výuka tělesné výchovy rozvíjela u většiny žáků kladný
vztah k osvojování a pravidelnému využívání pohybových činností. V závěru většiny
sledovaných vyučovacích hodin proběhlo pouze formální zhodnocení ze strany učitelů,
výjimečně alespoň někteří žáci využili příležitost ke zhodnocení výuku.
Ve sledovaných vyučovacích hodinách odborných předmětů převažoval frontální způsob
výuky za využití řízeného rozhovoru a samostatné práce žáků s ojedinělým zařazením
aktivizujících metod. Účelné využití dataprojektoru podporovalo lepší zapamatová ní
probíraného učiva žáky, zejména v případě prezentace názorných ukázek. Naopak
zapisování promítaného textu do sešitů neumožňovalo jejich činorodé zapojení. Ve
sledované výuce byli žáci vedeni k dodržování odborné terminologie s náležitým využitím
výstižných příkladů z praxe, které dokreslovaly vhodné souvislosti s reálnými situacemi, jež
navazovaly na jejich předpokládané profesní uplatnění. Žáci vyučované odbornosti jezdec
a chovatel koní spontánně využívali prvky sebehodnocení v bezprostřední návaznosti
na aktivizující podněty průběžně zařazované do výuky.
Žáci až na výjimky aktivně spolupracovali s vyučujícími odborných předmětů, vesměs
projevovali zájem o danou problematiku. Z rozhovorů s vyučujícími vyplynulo, že jsou
dobře informováni o žácích se speciálními vzdělávacími potřebami. Jejich individuá lní
podpora však byla patrná pouze v části sledované výuky, diferenciace učiva s ohledem
na vzdělávací potřeby jednotlivců byla využívána jen z části. V závěru většiny sledovanýc h
vyučovacích hodin proběhlo pouze formální zhodnocení ze strany vyučujících, povětšinou
bez zapojení žáků a bez ocenění jejich pokroku a poukázání na jejich další možný rozvoj.
Sledovaný vzdělávací proces ve speciálních třídách respektoval možnosti psychického
a fyzického rozvoje žáků se speciálními vzdělávacími potřebami postižením při současném
uplatňování psychohygienických zásad i obecných didaktických principů. Vnitřní členění
jednotlivých tříd vycházelo z úrovně individuálních schopností a potřeb jednotlivých žáků.
Vhodné motivování a povzbuzování, dostatek prostoru pro vyjádření vlastního názoru a
prožitku, příkladné hodnocení i drobných dílčích úspěchů, směřovalo žáky k aktivní účasti
v nabízených činnostech.
Ve sledovaných vyučovacích hodinách byl kladen důraz na rozvoj myšlení a schematické
třídění nových informací s důsledným procvičováním. Žáci pracovali v optimálním tempu,
byli přirozeně vedeni k respektování určených pravidel, což podporovalo jejich celko vý
osobnostní rozvoj. Využití názorných pomůcek napomáhalo žákům k přirozenému osvojení
propojenosti teoretických poznatků s činností potřebných v reálném životě. Poskytovaná



2021/2022                                    5
zpětná vazba a motivační hodnocení každého jednotlivce vytvářely přirozený pocit potřeby
neustálého vzdělávání se, a tím i zapojování se do společnosti s co nejmenší dopomocí
ostatních lidí. Účelná aplikace mezipředmětových vztahů poskytovala žákům přirozené
propojování učiva i s využitím návaznosti na odbornou slovní zásobu. Vytváření stereotypů
pro uplatnění v konkrétní situaci vedlo žáky ke schopnosti projevovat se jako samostatná
osobnost. Citlivý a laskavý přístup respektující individualitu každého žáka vytvářel příjemné
až rodinné klima. Součinnost pedagogického pracovníka a asistenta pedagoga v hodinách
působila pro žáky přirozeně a pozitivně ovlivňovala klidný průběh výuky.
Skupinová i individuální forma výuky se samostatnými pracemi žáků odpovídala většinou
potřebám praktického vyučování a vhodně navazovala na odborné předměty teoretického
vyučování. V případě vyučované odbornosti zámečnické práce a údržba žáci neměli
možnost při plnění některých pracovních úkolů plnohodnotně využít získaných odborných
znalostí. Naopak žáci vyučované odbornosti jezdec a chovatel koní měli možnost získávat
potřebné praktické dovednosti a návyky prostřednictvím pravidelně se opakujícíc h
pracovních činností, což účelně podporovalo kvalitu rozvíjených odborných kompetencí.
Jejich motivovanost ke zlepšování osobních výsledků byla vhodně podporována
odůvodněným hodnocením, většinou pochvalou nebo konstruktivní kritikou.
Žákům projevujícím zájem o studovanou odbornost byla dávána příležitost k rozvíjení jejich
přirozeného talentu nad rámec pracovních úkolů při zachování probíraného obsahu učiva.
Žáci povětšinou pracovali se zájmem, dokázali mezi sebou spolupracovat i cíleně diskutovat
k zadaným úkolům. Průběžně poskytovanou zpětnou vazbu dokázala většina žáků využít pro
své další učení. Ve většině sledovaných skupin prokazovali při plnění zadaných činnost í
rovněž smysl pro povinnost, pečlivost i potřebu dodržování hygieny a bezpečnosti práce.
Vysledovaná chybovost související s osvojováním praktických dovedností a její následné
citlivé sdělení motivovalo žáky k aktivní účasti v nabízených činnostech zejména ve
vyučovaných odbornostech cukrář, pekař, kuchař číšník, prodavač i jezdec a chovatel koní.
Mnozí žáci v průběhu sledovaných vyučovacích dnů zažívali pocit úspěchu a ocenění jejich
vlastní práce při získávání souboru dovedností nezbytných pro volbu technologick ýc h
podmínek pracovních operací, potřebných pracovních prostředků a optimálních postupů.


                          Hodnocení výsledků vzdělávání
Škola využívala průběžné hodnocení dosahovaných výsledků vzdělávání s využitím
účelného členění klasifikace žáků ve vyučovacích předmětech s převahou teoretického či
praktického zaměření. Způsoby ověřování průběžné i celkové klasifikace rovněž vycháze ly
z požadavků vymezených v učebních osnovách vyučovacích předmětů. Shromážděné
podklady se dařilo individuálně vyhodnocovat, avšak bez využití zpětné vazby vycházejíc í
z ucelené analýzy dosažených výsledků podle zaměření jednotlivých předmětových komisí.
Rovněž se škola nezabývala systematickým využitím výsledků žáků ve společné části
maturitní zkoušky dosažených jak v tematických okruzích dovedností a znalostí, tak
i v jednotlivých úlohách didaktických testů. V práci předmětových komisí, zejména v oblasti
teoretického vyučování, se nedařilo nastavit účinná opatření vedoucí ke zlepšení žákovských
výsledků v průběhu studia i při jeho ukončování v návaznosti na shromážděné výsledky
vzdělávání. Škole se nedařilo nízký studijní potenciál přijímaných žáků zejména v průběhu
teoretického vyučování kompenzovat.
Z meziročního porovnání studijních výsledků žáků maturitních oborů vzdělání vyplývá, že
se projevila při jejich klesajícím počtu ve sledovaném tříletém období významně zvýšená
míra neúspěšnosti v posledním uzavřeném školním roce.


2021/2022                                    6
Z meziročního porovnání výsledků maturitních zkoušek v jarním období u žáků vyučované
odbornosti hotelnictví a cestovní ruch vyplývá, že se projevila při jejich srovnatelném počtu
ve sledovaném tříletém období kolísavá míra neúspěšnosti. V případě žáků nástavbového
studia denní formy vzdělávání se projevila při jejich zvýšeném počtu ve sledovaném tříleté m
období srovnatelná míra významné neúspěšnosti.
Z analýzy výsledků dílčích zkoušek z jednotlivých zkušebních předmětů společné části
maturitní zkoušky ve sledovaném tříletém období vyplývá, že největší neúspěšnost v jarním
zkušebním období měli žáci dvouletého nástavbového studia denní formy vzdělávání v roce
2019, a to v českém jazyce a cizím jazyce. V porovnání s průměrnou úrovní výsledků žáků
ostatních škol ve stejné skupině oborů za celou ČR měly tyto výsledky podprůměrnou
úroveň. Dílčí zkoušku z matematiky konal jediný žák, který neuspěl.
Z meziročního porovnání výsledků dílčích zkoušek dvou zkušebních předmětů společné
části maturitní zkoušky (český jazyk a cizí jazyk) ve sledovaném tříletém období vyplývá,
že se projevil trend ve snižování úspěšnosti žáků v případě cizího jazyka. Jednak se zhoršila
průměrná známka žáků za dobu studia ve dvou na sebe navazujících letech a v posledním
uzavřeném školním roce nadpoloviční část žáků dosahovala pouze dobrého výkonu
směřujícího až pod hranici úspěšnosti zkoušky. V případě rozkolísané úspěšnosti českého
jazyka dosáhla v posledním uzavřeném školním roce nadpoloviční část maturantů
nedostatečného výkonu směřujícího až pod hranici úspěšnosti zkoušky. Postupy zvolené
k naplnění individualizované podpory žáků s rizikem školního neúspěchu nedokázaly zvýšit
jejich motivaci k využití nabízené pomoci v průběhu studia maturitního oboru vzdělání.
I přes to se škola nezabývala vyhodnocením účinnosti přístupu zvoleného jednotlivými
pedagogickými pracovníky.
Z meziročního porovnání studijních výsledků žáků tříletých oborů vzdělání s výučním
listem vyplývá, že se při jejich srovnatelném počtu ve sledovaném tříletém období projevila
kolísavá míra neúspěšnosti.
Z meziročního porovnání výsledků závěrečných zkoušek ve sledovaném tříletém období
vyplývá, že se v roce 2019 projevila nejmenší úspěšnost u žáků vyučované odbornosti
kuchař číšník. V roce 2020 se projevila nejmenší úspěšnost u žáků vyučované odbornosti
jezdec a chovatel koní. I přes významná omezení související s realizovaným vzdělává ním
distančním způsobem v roce 2021 uspěla převažující většina žáků víceoborové třídy
vyučovaných odborností kuchař, číšník a prodavač. Ve výsledcích závěrečných zkoušek
škola v meziročním srovnání kromě posledního uzavřeného školního roku vykazova la
neúspěšnost u čtvrtiny žáků. Postupy zvolené k naplnění individualizované podpory žáků
s rizikem školního neúspěchu nedokázaly zvýšit jejich motivaci k využití nabízené pomoci
v průběhu studia tříletého oboru vzdělání s výučním listem. I přes to se škola nezabýva la
vyhodnocením účinnosti přístupu zvoleného jednotlivými pedagogickými pracovníky.
V rámci sledování úspěšnosti žáků v průběhu vzdělávání, kteří nastoupili do 1. ročníku
tříletého oboru vzdělání s výučním listem a zdárně dokončili vzdělávání v uzavřené m
školním roce 2020/2021 vyplynulo, že se škole nedaří maximalizovat počet žáků, kteří
úspěšně ukončují odborné vzdělávání po absolvování stanovené délky studia. Nejmenší
četnost úspěšných žáků se projevila ve vyučované odbornosti číšník. Naopak největší četnost
úspěšných žáků se projevila ve vyučované odbornosti pekař. V ostatních vyučovanýc h
odbornostech se v případě významného počtu žáků rovněž nedařilo docílit jejich úspěšné ho
ukončení řádného studia.
V rámci sledování předčasných odchodů žáků v průběhu vzdělávání, kteří nastoupili
do 1. ročníku tříletého oboru vzdělání s výučním listem a nedokončili vzdělává ní
ve 2. ročníku školního roku 2020/2021 vyplynulo, že se škole nedaří minimalizovat počet


2021/2022                                    7
žáků, kteří ukončují odborné vzdělávání předčasně. Největší úbytek žáků se projevil ve
vyučované odbornosti jezdec a chovatel koní. Naopak nejmenší úbytek žáků se projevil ve
vyučované odbornosti kuchař. V ostatních vyučovaných odbornostech se nedařilo v případě
významného počtu žáků předcházet jejich předčasným odchodům ze vzdělávání.
Z meziročního porovnání studijních výsledků žáků se speciálními vzdělávacími potřebami
tříletých oborů vzdělání s výučním listem vyplývá, že se při jejich srovnatelném počtu
ve sledovaném tříletém období projevila mírně kolísavá míra neúspěšnosti.
V rámci sledování úspěšnosti žáků se speciálními vzdělávacími potřebami v uzavřené m
školním roce 2020/2021, kteří nastoupili do 1. ročníku tříletého oboru vzdělání s výučním
listem či Praktické školy dvouleté, jich úspěšně dokončilo vzdělávání v rozmezí od méně
než 50% až do 90% ve vyučovaných odbornostech cukrářské práce, kuchařské práce,
zámečnické práce a údržba a Praktická škola dvouletá. Největšího počtu úspěšných
absolventů škola docílila u žáků vyučované odbornosti zámečnické práce a údržba. Naopak,
v případě žáků Praktické školy dvouleté se dařilo alespoň jejich začleňování do kolektivu
a získávání základních pracovních dovedností a návyků.
I v souvislosti se vzděláváním realizovaným distančním způsobem přetrvávalo množství
uložených výchovných opatření především ve spojitosti s neomluvenou absencí za poslední
uzavřený školní rok. Nejzávažnější výskyt četnosti neomluvené absence připadl na žáky
tříletých oborů vzdělání s výučním listem, kdy v průměru na jednoho z nich připadla
neomluvená nepřítomnost ve škole odpovídající více jak dvěma vyučovacím týdnům.
Závažný výskyt četnosti neomluvené absence připadl na žáky se speciálními vzdělávac ími
potřebami tříletých oborů vzdělání s výučním listem, kdy v průměru na jednoho z nich
připadla neomluvená nepřítomnost ve škole odpovídající více jak jednomu vyučovac ímu
týdnu. Významný výskyt četnosti neomluvené absence připadl na žáky čtyřletého
maturitního oboru vzdělání, kdy v průměru na jednoho z nich připadla neomluve ná
nepřítomnost ve škole odpovídající více jak polovině vyučovacího týdne. Přestože škola
podniká řadu dílčích opatření ke snížení počtu zameškaných hodin, nedaří se jí tento trend
dlouhodobě řešit, neboť školní preventivní strategie nestanovuje postupy vedoucí
k vyhodnocení účinnosti uplatňovaných preventivních aktivit.
I přes omezení vyplývající z uplatňování opatření k prevenci nebezpečí vzniku a rozšíření
závažného respiračního onemocnění žáci vyučované odbornosti hotelnictví a cestovní ruch
využili absolvování odborné praxe formou studijního pobytu u zahraničního zaměstnavate le,
kde prohlubovali své odborné dovednosti s praktickým uplatněním cizího jazyka.
Rovněž v případě jinak pravidelně organizovaných různorodých odborných soutěží
na školní a v rámci možností i regionální, republikové či mezinárodní úrovni dokázali žáci
úspěšně reprezentovat školu v zastoupených odbornostech. S ohledem na omezené možnosti
vyplývající z plošně uplatňovaných opatření se to dařilo zejména u vyučovaných odborností
hotelnictví a cestovní ruch, cukrář, pekař a prodavač florista. Žáci vyučované odbornosti
cukrář úspěšně prezentovali získané specializované dovednosti v motivační soutěži
uspořádané školou v online prostředí. Žáci rovněž využívali velmi dobrou úroveň průběhu
praktického vyučování u spolupracujících partnerů k rozvíjení získaných dovedností
v souladu s požadavky praxe.
Po uvolnění celoplošných omezení si žáci úspěšně ověřili dosaženou úroveň svých
dovedností v certifikovaném kurzu ke zvládnutí základní techniky dekorativního vyřezává ní
do potravin. Zvládnutí odborné zručnosti spolu s poskytováním služeb žáci zdárně prezentují
jak prodejem pekařských a cukrářských výrobků, tak při rautech, oslavách i společenských
událostech.



2021/2022                                   8
                                         Závěry
Vývoj školy
- Jmenování nové ředitelky školy s účinností od 1. srpna 2018.
- V oboru vzdělání 65-41-L/01 Gastronomie škola ve školním roce 2021/2022 nevzdělá vá
  žádné žáky.
- Přijetí žáků do prvního ročníku vyučovaného oboru vzdělání 65-51-E/01 Stravovací
  a ubytovací služby denní formy vzdělávání, počínaje školním rokem 2020/2021.
- Přijetí žáků do prvního ročníku vyučovaného oboru vzdělání 64-41-L/51 Podnikání
  dálkové formy vzdělávání, počínaje školním rokem 2021/2022.
- Zvýšení úrovně materiálního vybavení školy v konkrétních učebnách realizací úprav
  zlepšujících uživatelský komfort verbální komunikace mezi vyučujícím a žáky.
Silné stránky
- Účelné pořízení a následné využití technologického vybavení poskytujícího žákům
  v průběhu praktického vyučování získání odborných zručností i možnost komplexního
  zvládnutí obsluhy strojů a strojního zařízení.
- Využívání aktivizujících metod praktického vyučování především pro odbornost cukráře
  a pekaře.
Slabé stránky a/nebo příležitosti ke zlepšení
- Nastavení pravidel vnitřního komunikačního systému nezabezpečuje             prostupnost
  podstatných informací směrují k vyššímu stupni řízení.
- Nedostatečný systémový přístup k vyhodnocování účinnosti přijatých opatření
  uplatňovaných v souvislosti s vytvářením podmínek pro zkvalitňování vzdělává ní
  každého žáka.
- Absence zařazování aktivizujících výukových metod v teoretickém vyučování, které
  podněcují žáky k jejich samostatnému tvůrčímu projevu v zájmu prohlubování užší
  odborností studovaného oboru vzdělání.
- Zvolená organizace       vyučovacích hodin teoretického vyučování          dostatečně
  nezohledňovala individuální potřeby žáků a nepodporovala aktivní zapojení všech žáků
  při získávání a upevňování jejich odborné profilace.
- Nedostatečné využití postupů vedoucích k ocenění pokroku žáků i jejich dalšího možného
  rozvoje a přijetí hodnocení výsledků svého učení rovněž ze strany spolužáků v závěru
  vyučovacích hodin teoretického vyučování.
- Absence vyhodnocování účinnosti opatření přijatých a uplatňovaných školou ke
  zlepšování vzdělávacích výsledků žáků.
Doporučení pro zlepšení činnosti školy
- Nastavit funkční pravidla vnitřního komunikačního systému a zajistit jejich naplňování.
- Využít jednání pedagogické rady rovněž k přijetí konkrétních opatření podporujícíc h
  možné zlepšení výsledků výchovně vzdělávací činnosti žáků.
- Vymezit náplně práce předmětových komisí taktéž k průkaznému hodnocení
  individuálních i skupinových výsledků vzdělávání, které bude vycházet jak ze školního,
  tak i z externího hodnocení žáků.


2021/2022                                   9
- Upravit rozvrh hodin tak, aby přihlížel k základním fyziologickým potřebám žáků
  i učitelů.
- Individuální plán uvádění do praxe začínajícího učitele zaměřit především na kvalitu
  organizace výuky a osvojení aktivizujících metod výuky.
- Pro žáky s rizikem školního neúspěchu zabezpečit systémovou podporu k naplnění
  výsledků vzdělávání deklarovaných ve školních vzdělávacích programech.
- Zefektivnit práci s žáky v oblasti prevence vysoké absence a při řešení zejména
  neomluvené absence přijímat motivační opatření, jejichž účinnost bude pravidelně
  vyhodnocována.
- Hospitační činnost zaměřit rovněž na cílené sledovaní jevů podporujících aktivní zapojení
  všech žáků v průběhu teoretického vyučování.
- Navrhovat a realizovat estetickou úpravu kmenových tříd tak, aby podněcovala žáky
  k sounáležitosti s užší odborností studovaného oboru vzdělání.
- Za účelem kompenzace jednostranné tělesné zátěže žáků související osvojování
  odborných dovedností využít rovnoměrné posilováním jejich fyzické kondice jak
  prostřednictvím tělesné výchovy, tak s využitím mimoškolní výchovy.
- V rámci preventivních opatření pořídit žákům ochranné vesty za účelem možného
  předcházení závažnějším následkům úrazů souvisejících s jízdou na koni.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e -
podatelnu csi.z@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina čj. 3129/2001/ŠK ze dne 28. listopadu 2001, ve znění pozdějších
       dodatků č. 1 až 10, vydaná Zlínským krajem
 2.    Jmenování na pracovní místo ředitelky Střední školy hotelové a služeb Kroměříž,
       čj. KUZL 44 392/2018 ze dne 9. července 2018, s účinností od 1. srpna 2018
 3.    Výpis z rejstříku škol a školských zařízení ze dne 1. 10. 2021
 4.    Školní řád, účinný od 1. 9. 2021
 5.    Koncepce Střední školy hotelové a služeb Kroměříž 2019 - 2024
 6.    Školní akční plán rozvoje vzdělávání 2019 – 2022
 7.    Výroční zpráva o činnosti školy za školní rok 2018/2019, 2019/2020 a 2020/2021
 8.    Zápisy z jednání pedagogické rady za školní rok 2019/2020, 2020/2021 a 2021/2022
 9.    Zápisy z jednání provozních porad vedení školy za školní rok 2019/2020, 2020/2021
       a 2021/2022




2021/2022                                   10
10.    Záznamy z předmětových a metodických komisí za školní rok 2019/2020, 2020/2021
       a 2021/2022
11.    Plán kontrolní činnosti a kontrolní činnost vedení školy, zápisy z kontrol a hospitační
       záznamy za školní rok 2019/2020, 2020/2021 a 2021/2022
12.    Organizační řád platný od 1. 9. 2020
13.    Školní vzdělávací programy pro čtyřletý obor vzdělání s maturitní zkouškou
       Hotelnictví a cestovní ruch platné ve školním roce 2021/2022
14.    Školní vzdělávací programy pro tříleté obory vzdělání s výučním listem Číšník,
       servírka, Kuchař-číšník, Kuchař, Prodavač, Prodavač florista, Pekař, Cukrář, Jezdec
       a chovatel koní platné ve školním roce 2021/2022
15.    Školní vzdělávací programy pro nástavbové obory vzdělání s maturitní zkouškou
       Podnikání v denní a dálkové formě vzdělání
16.    Školní vzdělávací programy pro tříleté obory vzdělání s výučním listem cukrářské
       práce, kuchařské práce, ubytovací služby, zámečnické práce a údržba platné ve
       školním roce 2021/2022
17.    Školní vzdělávací programy pro žáky se speciálními vzdělávacími potřebami ve
       tříletých oborech vzdělání s výučním listem cukrářské práce, kuchařské práce,
       ubytovací služby, zámečnické práce a údržba platné ve školním roce 2021/2022
18.    Školní vzdělávací program Praktická škola dvouletá platný ve školním roce
       2021/2022
19.    Školní zpráva o výsledcích maturitní zkoušky, stav po mimořádném termínu jarního
       zkušebního období roku 2021
20.    Školní matrika vedená v elektronické podobě k datu inspekce
21.    Rozvrh vyučovacích hodin ve školním roce 2021/2022, k datu inspekce
22.    Evidence výuky odborného výcviku žáků – školní rok 2021/2022 (Bakaláři) k datu
       inspekce
23.    Doklady související se zajištěním bezpečnosti žáků při poskytování vzdělává ní
       a školských služeb, školní rok 2020/2021 a 2021/2022, k datu inspekce
24.    Minimální preventivní program pro školní rok 2019/2020, 2020/2021, 2021/2022
       a jeho vyhodnocení za uzavřené školní roky
25.    Program primární prevence na domově mládeže pro školní rok 2019/2020,
       2020/2021, 2021/2022 a její vyhodnocení za uzavřené školní roky
26.    Školní poradenské pracoviště (struktura ŠPP, plán práce), školní rok 2021/2022
27.    Dokumentace žáků se speciálními vzdělávacími potřebami ve školním roce
       2019/2020, 2020/2021 a 2021/2022
28.    Individuální vzdělávací plány žáků pro školní rok 2020/2021 a 2021/2022
29.    Kritéria a dokumentace k přijímacímu řízení pro školní rok 2021/2022
30.    Aktuální přehled pedagogických pracovníků školy, doklady o dosaženém vzdělání
       pro splnění odborné kvalifikace pedagogického pracovníka
31.    Plán DVPP a dlouhodobý plán ze dne 28. 8. 2021, přehled vzdělávání ve školním roce
       2021/2022, vzdělávání pedagogických pracovníků 2020/2021
32.    Individuální plány uvádění do praxe začínajícího učitele za školní rok 2019/2020,
       2020/2021 a 2021/2022
33.    Doklady vztahující se k finančním podmínkám školy za rok 2020
34.    Dokumentace školní jídelny za měsíce prosinec 2020 a červen 2021


2021/2022                                    11
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy


 PhDr. Josef Hitmár,                            PhDr. Josef Hitmár v. r.
 školní inspektor, vedoucí
 inspekčního týmu
 Mgr. Soňa Bergerová,                          Mgr. Soňa Bergerová v. r.
 školní inspektorka
 Mgr. Jana Zámečníková,                    Mgr. Jana Zámečníková v. r.
 školní inspektorka
 Mgr. Radovan Zicháček,                    Mgr. Radovan Zicháček v. r.
 školní inspektor
 Bc. Jana Mazáková,                            Bc. Jana Mazáková v. r.
 kontrolní pracovnice
 Ing. Soňa Froňková,                           Ing. Soňa Froňková v. r.
 odborník pro chovetelství
 koní a jezdectví
 Ing. Miroslav Školoudík,                  Ing. Miroslav Školoudík v. r.
 odborník pro strojírenství
 Mgr. Věra Víchová,                            Mgr. Věra Víchová v. r.
 odborník pro gastronomii

Ve Zlíně 5. 11. 2021


Datum a podpis ředitelky školy potvrzující projednání a převzetí inspekční zprávy


 Mgr. Ivana Hašová,                                     Mgr. Ivana Hašová v. r.
 ředitelka školy

V Kroměříži 8. 11. 2021


2021/2022                                 12
