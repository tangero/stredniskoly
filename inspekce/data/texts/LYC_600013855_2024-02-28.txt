                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-494/24-B
                                       Sp. zn. ČŠIB-S-115/24B


Název                               Střední škola strojírenská a elektrotechnická Brno,
                                    příspěvková organizace
Sídlo                               Trnkova 113, 628 00 Brno - Líšeň
E-mail                              sekretariat@sos-soubrno.cz
IČO                                 00 380 431
Identifikátor                       600 013 855
Právní forma                        příspěvková organizace
Zastupující                         Ing. Roman Moliš
Zřizovatel                          Jihomoravský kraj
Místo inspekční činnosti            Trnkova 2482, Brno
                                    Jedovnická 2348, Brno
                                    Gajdošova 1300, Brno
Inspekční činnost na místě          28. 2. 2024 − 1. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola strojírenská a elektrotechnická Brno, příspěvková organizace (dále „škola“)
vykonává činnost střední školy, domova mládeže a školní jídelny. V době inspekční činnosti
bylo vzdělávání realizováno v 11 oborech vzdělání. Z toho bylo pět oborů středního vzdělání
s výučním listem – Obráběč kovů, Strojní mechanik, Elektromechanik pro zaříze ní
a přístroje, Elektrikář silnoproud, Nástrojař (dále „tříleté obory“), čtyři obory středního
vzdělání s maturitní zkouškou – Mechanik strojů a zařízení, Mechanik seřizovač, Mechanik
elektrotechnik, Elektrotechnika (dále „čtyřleté obory“). Škola realizuje také vzdělává ní
v duálním programu, které umožňuje žákům po absolvování studia v oborech
zakončených       závěrečnou     zkouškou    navázat      studiem   ukončeným     maturitní
zkouškou.     Jde o těchto pět oborů – Mechanik elektronik/Elektrikář silnoproud,
Mechanik elektrotechnik/Elektromechanik        pro zařízení       a přístroje,    Mechanik
seřizovač/Elektromechanik pro zařízení a přístroje, Mechanik seřizovač/Obráběč kovů
a Mechanik seřizovač/Nástrojař. Vzdělávání zde nabízí i ve dvou nástavbových oborech
– Provozní technika a Provozní elektrotechnika. Téměř ve všech oborech vzdělání je žákům
zajištěna vhodná oborová prostupnost.
Ke dni inspekční činnosti bylo ve škole vzděláváno celkem 648 žáků, z toho 88 žáků
se speciálními vzdělávacími potřebami, osm má individuální vzdělávací plán. S odlišným
mateřským jazykem je vzděláváno 49 žáků.
Vzdělávání a školské služby jsou uskutečňovány na třech místech poskytovaného vzdělání,
v aglomeraci města Brna. Ubytovací služby poskytuje žákům školy domov mládeže. V době
inspekční činnosti zde bylo ubytováno ve třech výchovných skupinách celkem 84 žáků,
z nich 38 je žáky školy, ostatní jsou z okolních středních škol. Školní stravování zajišťuje
školní jídelna.


                         Hodnocení podmínek vzdělávání
Ředitel školy (dále „ředitel“) při tvorbě koncepce rozvoje školy vycházel ze svých
dlouholetých zkušeností při řízení i podpory širšího vedení školy. Stanovil konkrétní cíle
a postupy k jejich dosažení. Tyto cíle se daří naplňovat převážně v oblastech zkvalitňo vá ní
materiálního vybavení, získávání dalších finančních prostředků z mimorozpočto výc h
zdrojů, podpory spolupráce se sociálními partnery a realizace řady projektů, např. spoluprací
s odbornými školami v zahraničí. Záměry směřované ke zkvalitnění výuky se doposud
nepodařilo zcela naplnit v teoretickém vzdělávání zejména v oblasti samotného průběhu
teoretické výuky, prevence školní neúspěšnosti a vzdělávacích výsledků žáků.
Část kompetencí a odpovědnosti ředitel účelně delegoval na své zástupce pro teoretické
a odborné vzdělávání. Širší vedení školy operativně plánuje a kontroluje činnost školy
včetně přijatých opatření. Organizační struktura školy je funkční, ale v případě vedení
školního poradenského pracoviště zástupcem ředitele toto pracoviště není vzhlede m
ke kumulaci funkcí řízeno efektivním způsobem, což má negativní vliv na kvalitu
poskytované podpory žákům. Průběh vzdělávání vedení školy sleduje hospitační činností
v dostatečné míře, o práci jednotlivých pedagogických pracovníků má přehled. Z dílčích
nedostatků zjištěných během inspekční činnosti ve sledovaném teoretickém vyučování však
bylo zřejmé, že hospitační záznamy nedostatečně reflektují konkrétní poznatky a doporučení
ke zkvalitňování výuky a zvyšování její efektivity. Hospitace provádějí i vedoucí
předmětových komisí, příklady dobré praxe se však nedaří přenášet do teoretické výuky.
Systém vyhodnocování úrovně výuky je tak méně účinný a má jen malý dopad


                                            2/9
na zkvalitňování pedagogické práce. Prostřednictvím školního parlamentu mohou žáci
předkládat řediteli svoje návrhy či připomínky k pravidlům a chodu školy. Výstupy
z jednání mezi zástupci žáků a vedením školy ale nejsou evidované a tak této činnosti chybí
větší vzájemná transparentnost.
Pravidelné porady pedagogů úseků teoretického vyučování a praktického vyučování dobře
slouží k zajištění organizace pedagogického procesu, ke společnému řešení aktuálníc h
problémů a sdílení důležitých informací. Také v rámci předmětových komisí pedagogové
spolupracují, a to především při zajišťování učebních pomůcek, přípravě exkurzí, soutěží
a dalších aktivit školy. U předmětové komise cizích jazyků, českého jazyka a všeobecně
vzdělávacích předmětů dochází ke kumulaci organizačních problémů a široký rozsah její
působnosti neumožňuje efektivní činnost. Na společných jednáních se pedagogové
v komisích nedostatečně věnují problematice zkvalitňování průběhu vzdělávání a předávání
inspirativní pedagogické praxe.
Vedení školy zajišťuje vhodné personální podmínky pro realizaci školních vzdělávac íc h
programů. K profesnímu rozvoji a dalšímu vzdělávání se však daří motivovat jen část
pedagogických pracovníků. Plán dalšího vzdělávání má spíše formální charakter a jeho
reálné naplnění vedení školy důsledně nevyhodnocuje. Rozsah a zaměření dalšího
vzdělávání v plné míře neodpovídalo potřebám školy, jen málo vzdělávacích aktivit bylo
ve školním roce 2022/2023 zaměřeno na oblast didaktiky a využívání moderních metod
a forem výuky.
Služby školního poradenského pracoviště zajišťují dva výchovní poradci, speciální
pedagožka, školní psycholožka, dvě metodičky prevence, čtyři asistenti pedagoga a jeden
asistent pro ukrajinské žáky. Pedagogové nemají stálý přístup k základní dokumentac i
školního poradenského pracoviště například pomocí digitálního sdíleného prostoru nebo
jejich umístěním v elektronickém informačním systému. Není zde prokazatelné seznámení
pedagogů s individuálními vzdělávacími plány jednotlivých žáků a jejich horší dostupnost
je rizikovým faktorem pro jejich realizaci. Vyučující jsou seznamováni s podpůrnými
opatřeními, ale jejich aplikace ve sledované výuce nebyla pozorována v dostatečné míře.
Speciální pedagožka poskytuje potřebným žákům pedagogickou podporu mimo výuku,
kdy s nimi pracuje na procvičování problematických oblastí. Metodičky prevence dobře
zajišťují potřeby školy v oblasti předcházení sociálně patologických jevů. Pracují s třídními
kolektivy na adaptačních kurzech, v třídnických hodinách a pravidelně monitorují jejich
klima. Školní psycholožka se věnuje složitějším individuálním případům mezi žáky,
efektivně pracuje se školním parlamentem, ve kterém žáci prokazují odpovídající sociální
kompetence. Dobrou úroveň vykazuje práce asistenta pro ukrajinské žáky, ten má přehled
o všech i o těch, kteří jeho pomoc pravidelně nevyhledávají. Asistenti pedagoga dostávají
z poradenského pracoviště ke své práci odpovídající zpětnou vazbu.
Vedení školy se v období od poslední inspekční činnosti zaměřilo na zkvalitně ní
materiálních podmínek pro vzdělávání, a to především s využitím finančních prostředků
různých projektů. Ve spolupráci se zřizovatelem škola zlepšila především vybavení
pracovišť pro praktické vyučování, které tak odpovídá moderním trendům přísluš nýc h
oborů. Proběhla například rekonstrukce odborné učební haly, vybudování kamerového
systému či pořízení nového strojního vybavení do nástrojárny. Dochází také
k průběžné obměně a modernizaci odborných učeben včetně vybavení digitálními
technologiemi. Domov mládeže zajišťuje ubytovaným žákům vhodné podmínky
pro bydlení, přípravu na vzdělávání i realizaci volnočasových aktivit.
Škola rozvíjí aktivní spolupráci s důležitými profesními i sociálními partnery, které dokáže
využít pro zkvalitnění vzdělávání žáků. Pozornost cíleně věnuje zejména realizac i


                                            3/9
praktického vyučování, které je z části uskutečňováno na pracovištích různých smluvníc h
partnerů. Kontakt žáků s reálnou praxí pozitivně ovlivňuje osvojování praktických
dovedností. Získávání dalších zkušeností si škola zajišťuje prostřednictvím zahranič ní
spolupráce např. se školami obdobného zaměření v Rakousku nebo Slovinsku v rámci
projektu Erasmus+. Škola spolupracuje při rozvoji odborných kompetencí žáků také
na projektu odborného vzdělávání s Masarykovou univerzitou v Brně. Vedení se pravidelně
setkává s řediteli středních škol v regionu, s dalšími školami s obdobným oborovým
zaměřením kooperuje v rámci aktivit odborného vzdělávání.


                          Hodnocení průběhu vzdělávání
Průběh vzdělávání byl hodnocen v teoretické výuce všeobecně-vzdělávacích i odborných
předmětů, v odborném výcviku, učební praxi i praktických cvičeních, a to ve většině tříd
a oborů vzdělání.
Praktické vyučování bylo hospitováno ve školních dílnách a odborných učebnách
i u sociálních partnerů, kde nárokům jednotlivých oborů vzdělání odpovídaly materiá lní
podmínky i možnost žáků seznamovat se v oblasti současných oborových trendů.
Organizace praktického vyučování, kde žáci působí na různých pracovištích a vykonávají
rozmanité druhy činností, umožňuje žákům odpovídajícím způsobem získat požadované
odborné kompetence. Pedagogické postupy podporovaly ve sledované výuce odborného
výcviku správné osvojování odborných znalostí a dovedností požadovaných v reálné praxi.
Nastavené vzdělávací cíle vycházely ze školních vzdělávacích programů. Rozdílnou úroveň
mělo vzdělávání žáků se speciálními vzdělávacími potřebami. Velice přínosným způsobem
zde byl vzděláván žák s vysokým stupněm podpůrných opatření za pomoci asistentky
pedagoga. Avšak v některých případech byla sledována nedostatečná podpora žáků
se sociálním znevýhodněním. Učební činnosti byly diferencovány podle motorickýc h
a dovednostních schopností žáků. Všichni žáci pracovali většinou se zájmem, samostatně
nebo ve skupinkách, s odpovídající zpětnou vazbou od učitele.
Ve sledovaném teoretickém vyučování žáci dodržovali stanovená pravidla, vyučující byli
vstřícní a poskytovali jim odpovídající zpětnou vazbu. Z hlediska sociální interakce
se v některých hodinách vyskytovala větší odměřenost v komunikaci od učitelů směrem
k žákům. Ve většině vyučovacích hodin vyučující pracovali se vzdělávacím cílem,
a to v úvodu hodiny i při vyhodnocení v jejím závěru, jen v menší míře byli do tohoto
hodnocení zapojeni samotní žáci. Odpovídající pozornost byla věnována opakování
a upevňování učiva. Digitální technologie byly ve většině hodin využity vyučujíc ími
k názorné prezentaci, žáci je k plnění úkolů využívali spíše výjimečně. Práce s různými
zdroji, vyhledávání a zpracování těchto informací bylo sledováno u žáků jen ojediněle.
Vyskytla se i část hodin, kde byly uplatněny pestřejší vzdělávací strategie, které podporovaly
učení žáků, řešení úkolů i komunikaci a prezentaci jejich názorů. V převážné části
teoretického vyučování však dominovala frontální forma výuky s předáváním hotových
informací žákům, což vedlo k jejich pasivitě. Podpora rozvoje klíčových kompetencí
a kritického myšlení žáků byla méně výrazná. Kooperativní činnosti probíhaly v menší části
sledovaných hodin. Žákům se speciálními vzdělávacími potřebami byla poskytována
podpora spíše individuálním přístupem jako dopomoc při plnění úkolů větší náročnosti.
Diferenciace učiva a zadávaných úkolů vzhledem k individuálním potřebám, nadání a zájmu
žáků byla v teoretickém vyučování uplatněna jen ojediněle. K odpovídající sebereflexi byli
žáci vedeni výjimečně.




                                             4/9
V převážné části sledované výuky anglického jazyka vyučující žáky vhodně motivova li,
ale ne vždy se podařilo udržet cizojazyčné prostředí na požadované úrovni a žáci zbytečně
přecházeli do mateřského jazyka, což omezovalo efektivitu výuky. Zapojení žáků
do průběhu výuky nepodporovalo v optimální míře jejich učební potenciál, přesto
spolupracovali s pedagogy se zájmem. Ve většině vyučovacích hodin českého jazyka
a literatury byli žáci motivovaní řízeným rozhovorem. Těžištěm vyučovacích hodin byla
efektivní podpora jejich čtenářské gramotnosti. Vzájemně se střídali v četbě literárního díla,
učitelé je do děje zapojovali otázkami k textu, čímž ověřovali jeho pochopení. Nedostatečné
střídání forem a metod výuky v průběhu vyučovacích hodin vedlo u některých žáků
k oslabování jejich pozornosti. V části hodin českého i anglického jazyka neměli žáci
dostatek prostoru posilovat své komunikativní kompetence a zpětná vazba k jejich práci byla
méně účinná. V předmětu matematika průběh výuky vykazoval rozdílnou úroveň
dle zkušeností jednotlivých vyučujících a podle způsobu využitých metod práce. Jako
efektivní pro rozvoj matematické gramotnosti se jevilo využití digitálních technologií
vyučujícími a zapojení žáků do práce ve skupinách. Naopak využití frontální výuky
doplněné samostatnou prací mělo jen menší efekt na rozvoj logického myšlení žáků.
Ve vyučovacích hodinách společenskovědního základu byla sledována také rozdílná kvalita
výuky. Tam, kde vyučující využil digitální technologie v podobě informačních zdrojů
a videosekvencí, žáci vyhledávali umně informace na internetu a pracovali účelně
ve skupinách. Naopak v těch hodinách, kde žáci pouze zaznamenávali informace do svých
sešitů, bylo jejich zapojení do učebních aktivit minimální. V hodinách tělesné výchovy byly
zařazeny sportovní aktivity, při nichž byla rozvíjena spolupráce, komunikace
v týmu, dodržování základních pravidel sportovních her. To vedlo žáky nejen k rozvoji
obratnosti a vytrvalosti, ale také ke vzájemné podpoře při společných činnostech. Vzhlede m
k délce přesunu na sportoviště nebyl čas vyučovacích hodin využit plně a efektivně.
Výuka v odborných teoretických předmětech byla realizována převážně frontálním
způsobem, kdy učitelé aktivně předávali informace a řídili průběh vyučovací hodiny. Žáci
měli jen malý prostor pro zapojení do výuky a prezentaci svých znalostí a praktických
zkušeností. Jiné formy výuky – samostatná či skupinová práce, nebyly až na výjimk y
využívány. Učitelé byli během hodin dominantní, žáci se spíše pasivně zapojovali,
a to převážně formou krátkých odpovědí na otázky. Zvolené didaktické postupy a metody
výuky tak vedly k menší míře zapojení žáků, což mělo negativní vliv na efektivitu některých
sledovaných hodin. Pozitivní dopad mělo využití názorných pomůcek a výukového
softwaru, které přispívaly k pochopení učiva. Nedostatečný prostor byl věnován
závěrečnému shrnutí učiva a zhodnocení splnění vyučovacího cíle.


                          Hodnocení výsledků vzdělávání
Výsledky vzdělávání žáků jsou hodnoceny na základě pravidel jasně a srozumite lně
definovaných ve školním řádu. Informování o výsledcích vzdělávání je efektivně zajištěno
prostřednictvím školního informačního systému. Učitelé zjišťují dosahované výsledky
vzdělávání žáků průběžně pomocí běžných evaluačních nástrojů. Průběžně rovněž probíhá
sumarizace a vyhodnocování výsledků vzdělávání na jednáních předmětových komisí
a v rámci jednotlivých klasifikačních období na jednáních pedagogické rady. Pozornost
je věnována zejména žákům s vysokou absencí a nedostatečným prospěchem. V těchto
případech jsou pak realizovány postupy řešení školní neúspěšnosti stanovené ve vnitř níc h
předpisech školy, zejména ve strategii předcházení školní neúspěšnosti a ve směrnic i
k omlouvání absence. Vysoká absence je dle analýz zpracovaných školou jednou z hlavníc h
příčin školní neúspěšnosti. Při omlouvání absence škola klade důraz zejména


                                             5/9
na systematickou práci a důslednost třídních učitelů a u zletilých žáků rovněž na spolupráci
s praktickými lékaři. Absence výrazně vzrostla po ukončení distanční výuky a dosáhla
ve školním roce 2021/2022 hodnoty 154 hodin na žáka za školní rok. Díky cílené realizac i
školou stanovených postupů v této oblasti došlo v loňském školním roce 2022/2023 k jejímu
snížení o přibližně 11 %. Tento klesající trend byl zaznamenán i v prvním pololetí aktuálního
školního roku ve srovnání se stejným obdobím předchozích let. S poměrně vysokou absencí
souvisí i vysoký podíl žáků nehodnocených v daném klasifikačním období a konajícíc h
zkoušky v náhradním termínu (v prvním pololetí školních roků 2020/2021 až 2023/2024)
to bylo průměrně 8 % žáků. Jedním z opatření směřujícím ke snižování absence
je i stanovení hranice absence pro hodnocení žáků v daném klasifikačním období.
Vysoká absence některých žáků má negativní vliv na jejich průběžné výsledky vzdělává ní,
které se v meziročním srovnání posledních třech uzavřených školních roků (2020/2021
až 2022/2023) a prvního pololetí aktuálního školního roku zhoršují. V prvním pololetí
školního roku 2023/2024 byl podíl neprospívajících žáků přibližně 30 % z celkového počtu
žáků školy, což představuje nárůst počtu neprospívajících žáků oproti roku 2020/2021 více
než jedenapůlkrát. Tato poměrně vysoká neúspěšnost v průběhu vzdělávání negativně
ovlivňuje výsledky vzdělávání žáků u maturitní a závěrečné zkoušky, které rovněž
za poslední tři uzavřené školní roky vykazují v některých oborech vzdělání zhoršujíc í
se tendenci. Nejvyšší hrubou neúspěšnost (hrubá neúspěšnost vypovídá o tom, jak velká část
žáků z celkového počtu žáků přihlášených k maturitní nebo závěrečné zkoušce nebyla
úspěšná, tzn. tuto zkoušku nekonala nebo u ní neprospěla) dlouhodobě vykazují žáci
nástavbového oboru vzdělání Provozní technika (průměrná hrubá neúspěšnost za roky 2021
až 2023 v tomto oboru dosáhla 52 %). Nejlepší výsledky při ukončování vzdělává ní
maturitní zkouškou naopak dlouhodobě dosahují žáci oboru vzdělání Mechanik
elektrotechnik, ve kterém byla průměrně za stejné období hrubá neúspěšnost přibližně 20 %.
Rovněž ve výsledcích žáků u závěrečné zkoušky bylo ve sledovaném období zazname ná no
zhoršení. Průměrná hrubá neúspěšnost za všechny nematuritní obory dohromady v roce
2023 dosáhla hodnoty 46 %, přičemž nejvyšší byla ve tříletých oborech vzdělání
Elektromechanik, Strojní mechanik a Obráběč kovů. V ostatních dvou nematuritníc h
oborech (Elektrikář silnoproud a Nástrojař) závěrečnou zkoušku nekonala nebo u ní v roce
2023 neuspěla přibližně třetina žáků.
Znalosti a dovednosti žáků školy jsou cíleně rozvíjeny jejich zapojováním do soutěží,
olympiád a jiných vzdělávacích projektů, a to jak v předmětech všeobecně vzdělávac íc h,
tak zejména v předmětech s odborným zaměřením. V průběhu školního roku probíhá celá
řada odborných a kulturních exkurzí, výukových programů, přednášek a besed, což vytváří
dobré předpoklady pro propojení vzdělávacího obsahu s odbornou praxí a běžným životem.
Žáci mají možnost se odborně realizovat v kroužku 3D tisk a robotiky. Vychovate lé
v domově mládeže zajišťují žákům kromě ubytování i zájmové aktivity prostřednictvím
sportovních či kulturních akcí konaných mimo domov.


                                         Závěry
Vývoj školy
– Zřízení pracovního místa školního psychologa
– Vybavení nástrojárny novým strojním vybavením, obměna nové výpočetní techniky,
  pořízení kamerového systému a zřízení kroužku 3D/tisk a robotika
– Nárůst počtu žáků ohrožených školní neúspěšností


                                            6/9
Silné stránky
– Kvalitní a oboustranně přínosné partnerské vztahy se zaměstnavateli a profesními
  organizacemi se promítají do kvality odborného vzdělávání a vytvářejí podmínk y
  pro lepší uplatnitelnost absolventů na trhu práce (1.5)
– Získávání dalších finančních prostředků z mimorozpočtových zdrojů má pozitivní dopad
  na provoz školy, materiální zázemí i činnost praktického vzdělávání. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Formální přístup vedení školy k hospitační činnosti nevedl ke zvýšení kvality průběhu
  vzdělávání prostřednictvím účinné zpětné vazby, podpory sdílení příkladů pozitivní
  pedagogické praxe a k dodržování délky výuky tělesné výchovy. (2.1)
– V části odborných teoretických předmětů převládala frontální výuka s nedostatečným
  zapojením žáků do výuky včetně malé možnosti prezentování nabytých vědomostí
  a zkušeností. (4.1)
– Žáci v teoretické výuce nebyli dostatečně vedeni k pochopení reálných souvislostí mezi
  probíraným tématem a jeho využitím v reálné situaci, což mělo negativní dopad
  do rozvoje jejich klíčových kompetencí. (4.2)
– Vysoká hrubá neúspěšnost při ukončování vzdělávání maturitní zkouškou v letech 2022
  a 2023 v oboru vzdělání 23-43-L/51 Provozní technika. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se ve výuce na práci s vzdělávacími cíli v hodinách, podněcování ke kritickému
  myšlení, využívání různých informačních zdrojů jednotlivými žáky včetně
  využívání informační techniky samotnými žáky, diferenciaci učiva.
– V rámci dalšího vzdělávání pedagogických pracovníků více klást důraz na vzdělává ní
  v oblasti aktivizačních metod a forem výuky, práci se vzdělávacími cíli v hodinách,
  využívání více informačních zdrojů, a podporovat vzájemné sdílení dobré pedagogické
  praxe.
– Nastavit systém hospitací tak, aby vedl k podpoře kvality vzdělávání a pomáhal
  odbourávat formálnost těchto činností.
– Ve vztahu k žákům se více zaměřovat na sociální kontext a partnersky otevřený přístup.
– Odstranit kumulaci funkcí v rámci školního poradenského pracoviště, který má negativní
  dopad do průběhu jeho činností.
– Zefektivnit proces seznamování pedagogů s podpůrnými opatřeními a umožnit jim stálý
  přístup k základní dokumentaci školního poradenského pracoviště například
  ve sdílené digitální aplikaci.
– Důsledně sledovat a vyhodnocovat výsledky vzdělávání žáků v nástavbových oborech
  vzdělávání, přijmout účinná opatření k jejich zlepšení.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 28. 2. 2024
 2.   Školní vzdělávací programy všech oborů vzdělání platné ve školním roce 2023/2024
 3.   Školní vzdělávací program domova mládeže, platný od 1. 9. 2023
 4.   Školní řád s účinností od 31. 8. 2022
 5.   Vnitřní řád Domova mládeže s účinností od 1. 9. 2023
 6.   M8 Výkaz o střední škole podle stavu k 28. 2. 2024
 7.   Z 19-01 Výkaz o školském ubytovacím zařízení podle stavu k 28. 2. 2024
 8.   Školní elektronický informační systém vedený ve školním roce 2023/2024
 9.   Výroční zpráva o činnosti školy za školní roky, 2021/2022 a 2022/2023
10.   Plán rozvoje školy ze dne 28. 10. 2023
11.   Personální dokumentace pedagogických pracovníků vedená ve školním roce
      2023/2024 (doklady o dosaženém vzdělání – vzorek)
12.   Dokumentace k dalšímu vzdělávání pedagogických pracovníků ve školním roce
      2022/2023 a 2023/2024
13.   Zápisy z porad a jednání ve školním roce 2022/2023 a 2023/2024 (porady vedení,
      jednání pedagogické rady, porady učitelů teoretického vyučování, porady učitelů
      praktického vyučování)
14.   Plán dalšího vzdělávání pedagogických pracovníků pro školní rok 2022/2023
      a 2023/2024
15.   Dokumentace školního poradenského pracoviště vedená ve školním roce 2023/2024
      (osobní dokumentace vybraných žáků, program poradenských služeb, minimá lní
      preventivní program, strategie řešení školní neúspěšnosti, plány činnosti)
16.   Písemnosti žáků vedené ve školním roce 2023/2024 – vzorek
17.   Přehledy prospěchu a chování žáků vedené za jednotlivá klasifikační období školních
      roků 2020/2021 až 2023/2024 ke dni inspekční činnosti
18.   Celkové výsledky maturitních a závěrečných zkoušek za roky 2021 až 2023
19.   Vnitřní směrnice k omlouvání absence, ze dne 31. 8. 2022
20.   Vyhodnocení úspěšnosti u závěrečných zkoušek a opatření ke zvýšení úspěšnosti
      (školní rok 2022/2023), ze dne 31. 8. 2023
21.   Zápis z jednání Školního parlamentu za školní rok 2023/2024
22.   Hospitační záznamy vedené ve školním roce 2022/2023 a 2023/2024 – vzorek
23.   Dokumentace k praktickému vyučování vedená ve školním roce 2023/2024 – vzorek
      (Odměny žákům, smlouvy o obsahu, rozsahu a podmínkách praktického vyučování)


                                          8/9
24.   Dokumentace k aktivitám v rámci projektu Erasmus+
25.   Dokumentace domova mládeže vedená ve školním roce 2023/2024 (deníky
      výchovných skupin, roční plán domova mládeže, kritéria pro přijímání žáků
      k ubytování, přihlašovací lístky, denní režim domova mládeže)
26.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
27.   Inspekční zpráva č.j. ČŠIB-1536/17-B


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Mgr. Milan Heroudek, školní inspektor
 Mgr. Jakub Mojžíš, školní inspektor
 Ing. Renata Boková, školní inspektorka
 Bc. Dana Haláková, kontrolní pracovnice
27. 3. 2024




                                          9/9
