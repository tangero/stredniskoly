CSI0X00CDLUN




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1491/24-S
                                       Sp. zn. ČŠIS-S-305/24 S


Název                               Střední zdravotnická škola a Vyšší odborná škola
                                    zdravotnická, Kladno, Havířská 1141
Sídlo                               Havířská 1141, 272 01 Kladno
E-mail                              svzs@svzskladno.cz
IČO                                 00 066 729
Identifikátor                       600 019 519
Právní forma                        příspěvková organizace
Zastupující                         RNDr. Daniela Tomsová
Zřizovatel                          Středočeský kraj
Místo inspekční činnosti            Havířská 1141, Kladno
Inspekční činnost na místě          9. − 12. dubna 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“) a akreditovaných vzdělávacích programů,
naplňování ŠVP a jeho souladu s právními předpisy a rámcovým vzdělávacím programem
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Příspěvková organizace (dále „škola“) vykonává činnost střední školy (dále „SŠ“) a vyšší
odborné školy (dále „VOŠ“). K 30. září 2023 se ve škole vzdělávalo 466 žáků (naplněno st
97 % nově navýšeného nejvyššího počtu žáků) v denní formě čtyřletých oborů středního
vzdělání s maturitní zkouškou (dále „MZ“) Zdravotnické lyceum a Praktická sestra. Tento
obor nahradil dříve realizovaný obor Zdravotnický asistent, a to od 1. ročníku ve školním
roce 2020/2021. Obor vzdělání Sociální činnost je dlouhodobě utlumován, v dálkové formě
vzdělávání žáci maturovali ve školním roce 2022/2023. Ve školním roce 2023/2024 se
v tomto oboru žáci již nevzdělávají. Vzdělávání v tříletém oboru s výučním listem
Ošetřovatel škola nabízí dlouhodobě, v letošním školním roce se realizuje nově ve všech
třech ročnících. Studenty v celkovém počtu 67 (naplněnost 27 %) škola vzdělává v denní
formě tříletého oboru VOŠ Diplomovaná všeobecná sestra. Od předchozí inspekční činnosti
(2018) se zdvojnásobil celkový počet žáků, počty studentů jsou přibližně stejné. Veškeré
vzdělávání probíhá v denní formě.
Svou činností škola dlouhodobě umožnuje zajistit kvalifikované personální zdroje
v celospolečensky žádaných oborech. Vyšší odborné vzdělávání cíleně navazuje na obory
vyučované ve středním vzdělávání.
Ve škole se aktuálně vzdělává 42 žáků se speciálními vzdělávacími potřebami (dále „SVP“)
diagnostikovanými školským poradenským zařízením. Škola eviduje 16 žáků s odlišným
mateřským jazykem s různě velkou jazykovou bariérou.


                         Hodnocení podmínek vzdělávání
Ředitelka školy (dále „ředitelka“) působí ve své funkci třetí funkční období, a to od roku
2010. Její dlouholeté zkušenosti s vedením školy se účinně promítají do dobře nastavené
a realisticky vyhodnocované koncepce rozvoje školy. Škole se daří naplňovat profil
absolventa, zlepšovat materiální podmínky a rozvíjet spolupráci se sociálními partnery.
Aktivně se podílí na pilotních projektech ohledně prostupnosti oborů odborného vzdělává ní.
Příležitost ke zlepšení má i nadále v oblasti dosahování požadovaných výstupů ŠVP u MZ.
Struktura řízení odpovídá charakteru školy, organizaci výuky a reaguje na nárůst počtu žáků.
Ředitelka nově ustanovila svou druhou zástupkyni. Na užší vedení školy účelně delegovala
část řídicích kompetencí. Kontrolní činnost postihuje všechny oblasti činnosti školy a je
převážně účinná. Vnitřní informační systém odpovídá velikosti školy a efektivně využívá
digitální platformu. Pedagogická rada pravidelně projednává zásadní pedagogické
dokumenty, organizační zajištění výuky a výsledky vzdělávání žáků a studentů. Těmi se
zabývají i předmětové komise a školní poradenské pracoviště v souvislosti se strategií
předcházení školní neúspěšnosti, a to s různou mírou účinnosti.
Potřebnou pozornost ředitelka věnuje řízení lidských zdrojů. I nadále ve škole působí
převážně kvalifikovaný pedagogický sbor, který se početně výrazně navýšil od minulé
inspekční činnosti. Aktuálně jej tvoří 44 interních a 14 externích pedagogů. V Ředitelka
prokazatelně usiluje o zajištění vzdělávání odborně kvalifikovanými pedagogy. Daří se
zapojovat pedagogy k účasti na zahraničních projektech, v environmentálních aktivitách, ke
tvorbě mediálního obrazu školy aj., méně již k vzájemným hospitacím. Mentoring pro nové
učitele je účelný. Plán dalšího vzdělávání pedagogických pracovníků tvoří ředitelka společně
s učiteli, jeho žádoucí pedagogické a odborné zaměření vychází z potřeb školy. Příležitos tí
ke zlepšení je zaměřit jej na vzdělávání v oblasti diferenciace výuky. Zpětnou vazbu
o získaných odborných poznatcích si učitelé poskytují následně v rámci předmětových


                                           2/10
komisí. Školní poradenské pracoviště tvoří vzájemně spolupracující výchovná poradkyně
a školní metodička prevence. Nově byly ve škole ustanoveny funkce kariérového poradce
a koordinátora spolupráce mezi školou a zaměstnavateli.
Díky aktivnímu zapojování školy do projektů, dobré spolupráci se zřizovatelem a spolkem
rodičů se daří zlepšovat vzdělávací podmínky ve škole. Od minulého inspekčního hodnocení
došlo výraznému zlepšení materiálních podmínek zejména v oblasti digitalizace. Byla
zřízena nová odborná učebna, přičemž využívání kvalitních pomůcek bylo ve sledovaném
průběhu vzdělávání dobře patrné. Rozvoji čtenářské gramotnosti žáků a studentů vhodně
i nadále napomáhá školní knihovna spolu s digitální platformou, kam učitelé vkládají
výukové materiály.
Škola i nadále klade velký důraz na rozvoj účinné spolupráce se sociálními partnery.
Oboustranně přínosná spolupráce s odděleními nemocnic přispívá k efektivní praktické
přípravě žáků a studentů. Škola tuto oblast vhodně evaluuje a systematicky rozšiřuje
o zahraniční spolupráci. Tradiční je aktivní zapojení školy do života města ve spolupráci
s dalšími organizacemi, výchova ke zdravému životnímu stylu v projektech se žáky
základních škol apod.
Ředitelka správně nastavila pravidla pro zajištění bezpečnosti a ochrany zdraví a seznámila
s nimi všechny účastníky vzdělávání. Vedení školy se pravidelně zabývá rozborem
úrazovosti s důrazem na opakované poučování všech zúčastněných o pravidlech bezpečného
chování. Ve školních rocích 2019/2020 a 2020/2021 byl index úrazovosti školy vyšší než
celorepublikový průměr. O účinnosti přijatých preventivních opatření svědčí to, že se ve
školním roce 2022/2023 výrazně snížil.


                           Hodnocení průběhu vzdělávání
V hospitované výuce žáci respektovali dohodnutá pravidla chování. Sledované činnosti byly
připravené v souladu se ŠVP. Vyučující správně využívali znalosti a zkušenosti žáků
a výrazně propojovali učivo s reálnými situacemi. Pro řešení úkolů učitelé žákům
poskytovali dostatek času. V polovině hodin bylo patrné systematické využívání digitálníc h
technologií učiteli a vhodné zjišťování zpětné vazby od žáků s ohledem na vlastní vzdělávac í
pokrok. Učitelé tak získávali potřebnou zpětnou vazbu o zvládnutí učiva žáky. Z forem
výuky převládal převážně účelný frontální výklad, kooperativní formy byly zastoupeny
v dostatečné míře. Práce s informačními zdroji byla patrná v menší míře, jen v cca pětině
hodin. Chyběla širší podpora rozvoje komunikativních kompetencí žáků v nejazykovýc h
vzdělávacích oblastech. Příležitostí ke zlepšení je využívat diferenciaci a individualizac i
výuky s přihlédnutím k rozdílným vzdělávacím potřebám jednotlivých žáků nebo
zohledňování jejich rozdílného pracovního tempa, což bylo patrné ojediněle.
Ve sledované výuce českého jazyka a literatury byla správně rozvíjena čtenářská gramotnost
žáků rozborem literárního díla, přičemž důraz na práci s literárními texty je jedním z opatření
pro zlepšení výsledků MZ. Při procvičování gramatických pravidel samostatnou prací byli
někteří žáci vzhledem ke stejnému zadání aktivizováni méně. Většina hospitovanýc h
vyučovacích hodin cizích jazyků a latiny byla organizačně velmi dobře promyšle ná
a realizovaná. Komunikace probíhala důsledně v cílových jazycích. Učitelé žáky
v převážené míře pozitivně motivovali a podněcovali k plnění úkolů využíváním pestrých
metod a forem výuky. Mnohé aktivity rozvíjely digitální gramotnost. Ve všech
hospitovaných hodinách probíhala efektivní sebereflexe žáků. Ve výuce matematiky bylo
vzdělávacím cílem zejména procvičování a upevňování znalostí a dovedností žáků. Při
samostatné práci žáci efektivně aplikovali matematické postupy, v komentování postupů


                                             3/10
a výsledků byl však aktivní především učitel. K pozitivní motivaci žáků přispíva lo
hodnocení jejich aktivního zapojení ve výuce. Použité formy a metody výuky však
dostatečně nepodporovaly vzájemnou spolupráci žáků a obsahově náročnou komunikac i.
Ve výuce společensko-vědní oblasti byly skupinovou prací vhodně rozvíjeny postojové cíle
výuky a sociální kompetence žáků. Nechybělo ani účelné využívání digitálních technologií
při plnění zadaných úkolů. V přírodovědné vzdělávací oblasti učitelé výrazně využíva li
mezipředmětové vztahy, podporovali rozvoj matematické a čtenářské gramotnosti
a zařazováním skupinové práce vhodně rozvíjeli sociální kompetence žáků. Ve výuce fyzik y
žáci účinně porovnávali a hodnotili dané reálné situace, prezentovali své názory
a s dopomocí učitele odvozovali řešení a objevovali výsledek. Při výuce biologie si žáci
ověřovali dosažené znalosti testem. K aktuálně probíranému tématu žáci měli možnost řešit
otázky výběrem správných odpovědí, v komentování výběru však převládala aktivita učitele.
Při chemii byla vhodně využita skupinová práce pro řešení jednotného zadání v pracovním
listu, přičemž žáci příhodně vyhledávali informace z jiných zdrojů. Diskutovali nad řešením
zadaných úkolů a společně zaznamenávali návrhy odpovědí. Vhodně byli žáci zapojeni do
hodnocení žákovské prezentace aplikováním předem známých kritérií. Při laboratorníc h
pracích byli žáci zvolenými metodami dobře aktivizováni, přičemž byli účelně vedeni
k dodržování pracovních postupů. Ve výuce ekonomiky převažovala frontální výuka
a výklad učitele, který nové učivo přehledně prezentoval nebo názorně objasňoval
prostřednictvím ekonomických pravidel. Přirozeně tak byly rozvíjeny matematické
kompetence a finanční gramotnost žáků. Ve výuce předmětu informační a komunikač ní
technologie žáci samostatně pokračovali v souvislé práci na multimediálním projektu. Téma
si žáci zvolili samostatně na základě svých zájmů a silných stránek, což přispívá účinně
k jejich motivaci. Ke zpracování práce v souladu se zadanými požadavky žáci aktivně
využívají různé informační zdroje a vzorovou práci učitele.
Teoretické vzdělávání v odborných předmětech v SŠ probíhalo v příjemné atmosféře.
Vhodně zvolená struktura vyučovacích hodin s úvodní motivací žáků a zvolených metod
výuky zvyšovala zájem žáků o probírané učivo. Žáci měli možnost vyjádřit vlastní názor
a znalosti a byli aktivně zapojováni do výuky. Byla sledována velmi efektivní skupinová
práce žáků, při které se vhodným rozdělením a sehráním rolí v modelových situacích učiteli
podařilo diferencovaně zapojit všechny žáky. Byla zaznamenána i obsahově náročná
komunikace v rámci diskuse, při níž žáci vyvozovali souvislosti a používali kritické myšle ní.
Výborné bylo propojování teorie s praxí uváděním praktických příkladů a efektivní
využívání připravených pomůcek, pracovních listů s aktivním využitím digitálníc h
technologií s pozitivním dopadem na kvalitu výuky. Náležitá pozornost byla věnována
používání správné odborné terminologie, podpoře názornosti učiva videoprojekcemi,
prezentacemi obrazových materiálů a častému využívání mezipředmětových vztahů.
V závěru výuky učitelé, někdy i se žáky, zrekapitulovali proběhlou hodinu a pozitivně
vyhodnotili přístup žáků.
Hospitované praktické vyučování byl účelně organizováno a připraveno. Činnosti žáků
navazovaly na odborné předměty teoretické výuky. Byly promyšleně zaměřeny na
prohlubování a rozvoj jejich dovedností a návyků, spojených s výkonem konkrétní budouc í
profese žáků. Vyučující v úvodu žáky dobře motivovali a následně důsledně trvali na
dodržování pracovních postupů. Vždy využívali vhodné metody a formy práce výuky.
Účelně propojovali teoretické vzdělávání s reálnou praxí. Žáci pracovali s přiměřeným
počtem pacientů, výkony byly ihned komentovány a byly jim pokládány doplňující dotazy.
Tím byly vytvořeny vhodné předpoklady pro rozvoj žákovských kompetencí a individuá lní
přístup. V nižších ročnících byly zdařile preferovány činnosti rozvíjející manuální
dovednosti žáků, chybělo však uplatnění diferencovaných činností s ohledem na využívá ní


                                            4/10
studijního potenciálu žáků. Hodnocení výstupů vyučující žákům podrobně zdůvodňova li
a poskytovali jim cennou zpětnou vazbu, využitelnou pro jejich další učení. Promyšleně
usměrňovali stanovené činnosti žáků, kteří pracovali se zájmem a každý svým tempem.
Přínosné bylo vždy účelné zhodnocení učebního dne nejen vyučujícími, ale i samotnými
žáky.
Ve sledované výuce teoretického vzdělávání v odborných předmětech ve VOŠ bylo patrné
sepětí výuky s reálným životem, vyučující uváděli vhodné příklady z praktických situací.
Učitelé důsledně navazovali svým frontálním výkladem s řízeným rozhovorem na dosavadní
znalosti studentů. Často jim předkládali problémové otázky. Učivo bylo důsledně
aktualizováno a nové poznatky byly předkládány srozumitelně při využívání odborné
terminologie. Závěrečné fáze hodin však byly jen ojediněle využity k jejich zhodnocení.
Studenti 1. ročníku každoročně vytvářejí preventivní program zaměřený na protidrogovo u
prevenci, šikanu a zdravou výživu pro žáky základních škol, případné uchazeče
o vzdělávání. V jeho sledovaném průběhu byly dobře patrné smysluplné aktivity, které
svědčily o dobrých dovednostech a znalostech studentů.


                          Hodnocení výsledků vzdělávání
Škola zjišťuje individuální výsledky vzdělávání žáků a studentů obvyklými způsoby
(písemné a ústní zkoušení, hodnocení praktické činnosti). Pro externí porovnání jsou
využívána kromě výsledků MZ také umístění žáků v soutěžích. Prostřednictvím
elektronického informačního systému průběžně informuje žáky, jejich zákonné zástupce
a studenty o průběhu a výsledcích vzdělávání. Další informace rodičům pravidelně předává
na třídních schůzkách, případně při individuálních jednáních.
V hodnoceném období 2. pololetí školních roků 2021/2022 a 2022/2023 (dále „hodnocené
období“) nejlepších výsledků dosahují žáci oboru Zdravotnické lyceum, a to v průměru
kolem 2,00. V oboru vzdělání Zdravotnický asistent, respektive Praktická sestra se
prospěchový průměr v hodnoceném období pohyboval kolem 2,35. V oboru Sociální činnost
se prospěchový průměr meziročně zhoršil z 1,94 na 2,27. Celkový podíl žáků
s vyznamenáním v maturitních oborech meziročně vzrostl z 7,2 % na 10,6 % a zároveň se
snížil celkový podíl žáků neprospívajících z 5,1 na 3,7 %. Společným rysem průběžnýc h
výsledků žáků je nárůst podílu žáků ohrožených školní neúspěšností (žák je klasifiko vá n
jednou nebo více dostatečnými). U žáků oboru Zdravotnické lyceum je patrné, že postupem
do vyššího ročníku se jejich prospěch zhoršuje a zvyšuje se podíl žáků ohrožených školní
neúspěšností z 27 % na 32 %. V hodnoceném období se jednalo o zhruba polovinu žáků
3. a 4. ročníku. Nejobtížnějšími předměty jsou pro ně chemie, biologie či fyzika. U žáků
oboru Praktická sestra se podíl žáků ohrožených školní neúspěšností pohyboval průměrně
kolem více než jedné třetiny žáků, přičemž nejvíce jich bylo ve 2. a 3. ročníku, celkově šlo
o zhruba polovinu žáků. Obtížné jsou pro žáky zejména odborné předměty, ve 4. ročníku to
je opakovaně literární seminář.
V hodnoceném období oboru Ošetřovatel nebyly naplněny všechny tři postupové ročníky.
Průměrný prospěch činil 2,11, nejobtížnějšími předměty byly pro žáky chemie a anglick ý
jazyk. Celkový podíl žáků s vyznamenáním meziročně poklesl z 10 % na 5 %. Meziročně se
snížil podíl neprospívajících, ve školním roce 2022/2023 prospěli všichni žáci oproti 95 %
v roce předchozím.
Pozitivním jevem je, že se škole daří motivovat žáky k řádné školní docházce a dobrým
vzájemným vztahům. Meziročně se snížil průměrný počet zameškaných hodin na žáka, ve
školním roce 2022/2023 činil 122 hodin, přičemž počet neomluvených hodin je minimá lní.


                                           5/10
Téměř bezproblémové je chování žáků, pouze necelé procento jich bylo klasifiko vá no
sníženým stupněm.
Výsledky MZ v roce 2022 a v roce 2023 byly kolísavé a v meziročním srovnání vykazují
pozitivní prvky. U MZ 2022 byla celková hrubá neúspěšnost žáků (podíl žáků neúspěšnýc h
u MZ nebo zkoušku nekonajících z celkového počtu přihlášených žáků) i hrubá neúspěšnost
ve společné a profilové části MZ oboru Zdravotnický asistent a Zdravotnické lyceum horší
než je průměr v příslušné skupině oborů vzdělání v republikovém srovnání. U MZ 2023 se
výsledky žáků v oboru Praktická sestra, který vystřídal obor Zdravotnický asistent,
meziročně zlepšily, celková i dílčí hrubá neúspěšnost ve společné a profilové části MZ byly
nižší než průměr v dané oborové skupině v republikovém srovnání. V oboru Zdravotnické
lyceum se celková i dílčí hrubá neúspěšnost ve společné a profilové části u MZ sice
meziročně snížila, avšak přesto byla horší než průměr v republikovém srovnání. Ve školním
roce 2021/2022 v závěrečném ročníku dálkové formy oboru Sociální činnost se nevzdělá va l
žádný žák, v následujícím školním roce 2022/2023 konali MZ všichni přihlášení žáci
(sedm). Čtyři z nich neprospěli ani po opravné zkoušce. Hrubá neúspěšnost proto činila
57 %, byla tedy horší než průměr v dané skupině oborů při republikovém srovnání.
Ve školním roce 2021/2022 konali všichni přihlášení žáci oboru Ošetřovatel závěrečné
zkoušky úspěšně, z toho 40 % z nich prospělo s vyznamenáním. Ve školním roce 2022/2023
škola nevzdělávala v závěrečném ročníku žádného žáka.
Škola se výsledky MZ v rámci strategie předcházení školní neúspěšnosti zabývá. Vedení
školy motivuje předmětové komise, aby analyzovaly výsledky a na jejich základě evaluova ly
vzdělávací proces. Po MZ v roce 2023 škola jako opatření ke zlepšení výsledků upravila
kritéria hodnocení cvičných didaktických testů, písemných prací z českého jazyka
a literatury a anglického jazyka, čemuž byla přizpůsobena organizace výuky ve formě
dvouhodin. Žáci jsou nově motivováni k vedení čtenářských deníků za účelem systematizace
svých znalostí. Škola zintenzivnila spolupráci s rodiči žáků a zvýšila četnost klasifikač níc h
porad v maturitním ročníku. Účelně využívá finanční prostředky na doučování žáků.
Příležitostí ke zlepšení je i nadále výsledky vyhodnocovat a přijímat následná opatření.
Průběžné výsledky studentů ve VOŠ jsou velmi dobré, řada studentů prospívá
s vyznamenáním. Prospěchový průměr se za poslední dva školní roky zlepšil z průměrně
1,70 na 1,57. Cílevědomý a zodpovědný přístup studentů je patrný i při ukončování jejich
vzdělávání absolutoriem, i nadále více než polovina z nich prospívá s vyznamenáním. Ve
školním roce 2021/2022 jich bylo 60 % a v roce 2022/2023 se tento podíl zvýšil na 70 %.
Souvislou odbornou praxi si studenti VOŠ mohou nadále zajišťovat i v místě svého bydliště.
Odborná praxe je vhodně doplňována exkurzemi do regionálních zdravotnických zaříze ní
i zahraničními stážemi, které přispívají k rozšíření odborných, osobnostních
a komunikačních dovedností studentů.
Atraktivitu vzdělávání podporuje zahraniční mobilita žáků a studentů. Škola dlouhodobě
participuje ve výměnném programu podpory odborných praxí. Rozvoj potřebných
jazykových a odborných kompetencí podporují četné projekty. Žáci všech vyučovanýc h
oborů a pedagogové vyjíždějí na studijní pobyty do zahraničí s cílem zvýšení
konkurenceschopnosti žáků na domácím i evropském trhu práce. Své nadání žáci vhodně
uplatňují v řadě vědomostních, dovednostních i sportovních soutěží, ať již ve školních,
regionálních či celostátních kolech. Osobnostně-dovednostní zaměření žáků oboru
Zdravotnické lyceum škola vhodně podporuje vypracováváním ročníkové práce. Škola
realizuje účelnou projektovou činnost. V popředí zájmu vedení školy stojí vytváření
pozitivního vztahu žáků a studentů k životnímu prostředí.



                                             6/10
Školní poradenské pracoviště účelně informuje učitele o potřebách žáků a studentů se SVP.
Výchovná poradkyně hospituje vyučovací hodiny maturitních předmětů, v nichž jsou
začleněni žáci se SVP. V případě jejich ohrožení školním neúspěchem iniciuje setkání se
zákonnými zástupci, žáky a pedagogy, na nichž jsou přijímána opatření ke zlepšení
prospěchu. Žákům s částečnou jazykovou bariérou a motivovaným škola účelně poskytuje
systematické doučování českého jazyka, případně další individuální konzultace. Témata
z oblasti prevence rizikového chování žáků jsou náležitě zařazována do výuky či jsou
realizována v rámci pestré škály preventivních aktivit, různých akcí včetně pravidelně
organizovaných adaptačních kurzů či sportovních výletů. Letošní preventivní programy byly
vhodně zaměřené mj. na duševní hygienu. K důležitým preventivním činnostem se řadí
pravidelně organizované třídnické hodiny, které jsou zaměřené na zlepšování klimatu tříd.
Efektivitu akcí si škola vhodně ověřuje následným dotazováním žáků. Dílčí problémy
s chováním žáků řeší školní metodička prevence společně s výchovnou poradkyní a třídními
učiteli ve spolupráci s rodiči. Pravidelné schůzky nového žákovského parlamentu se
uskutečňují s ředitelkou, která se jeho podněty účelně zabývá. Škola navíc realizuje peer
programy, v nichž žáci vyšších ročníků poskytují pomoc a podporu mladším spolužákům při
studiu. Žáci aktivně iniciují charitativní akce, jako je například každoroční výměnná burza
knih a oblečení, ve kterých si osvojují sociální dovednosti a rozvíjejí občanské kompetence.
Nedílnou součástí poradenských služeb ve škole je propracovaný systém kariérového
poradenství. Činnosti motivující žáky ke studiu a výkonu povolání ve zdravotnictví jsou
začleněny již do programu adaptačního kurzu. Škola umožňuje prostupnost oborů, čehož
jednotlivci využívají. Při výběru další profesní cesty napomáhá žákům účelná spolupráce
školy s úřadem práce a zdravotnickými zařízeními. Někteří žáci pokračují v navazujíc ím
studiu ve VOŠ, žáci Zdravotnického lycea volí většinou studium na vysokých školách
různého zaměření. Ostatní absolventi SŠ a VOŠ se zapojují do pracovního procesu, ve
kterém je po nich vysoká poptávka. Příležitostí ke zlepšení je získávat ode všech absolventů
systematickou zpětnou vazbu v zájmu zkvalitnění vzdělávání, spolupráce s nimi je většinou
jen na neformální bázi.


                                         Závěry
Vývoj školy
– Zvýšil se počet žáků a pedagogických pracovníků, počet studentů se téměř nezměnil.
– Postupně se zlepšují materiální podmínky pro vzdělávání.
– Vzrostl zájem uchazečů o tříletý učební obor s výučním listem Ošetřovatel, ve školním
  roce 2023/2024 se vzdělávání realizuje poprvé ve všech ročnících. V maturitním oboru
  Sociální činnost škola ve školním roce 2023/2024 vzdělávání nerealizuje. Tento obor byl
  utlumen.
– Přetrvává neúspěšnost žáků u maturitní zkoušky.
Silné stránky
Střední škola
– Spolupráce se sociálními partnery vede k účinnému naplňování profilu absolventa. (1.5)
– Učitelé cizích jazyků včetně jazyka latinského využívají široké spektrum výchovně-
  vzdělávacích strategií, což účelně rozvíjí jazykové kompetence žáků. (4.2)




                                           7/10
– Používané formy a metody práce v teoretické a praktické výuce odborných předmětů
  vhodně rozvíjejí odborné kompetence žáků. (4.2)
– Škola účinně rozvíjí jazykové a odborné kompetence žáků zapojením do mezinárod ní
  mobility. (5.3)
Vyšší odborná škola
– Spolupráce se sociálními partnery vede k účinnému naplňování profilu absolventa. (1.5)
– Používané formy a metody práce v teoretické a praktické výuce odborných předmětů
  vhodně rozvíjí odborné kompetence studentů. (4.2)
– Studenti stabilně dosahují dobrých výsledků u absolutorií,         většina jich prospívá
  s vyznamenáním. (5.2)
– Škola účinně rozvíjí jazykové a odborné kompetence studentů zapojením do krátkodobé
  či dlouhodobé mezinárodní mobility. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Minimální míra zařazování diferencovaného zadání ve výuce nezohledňo va la
  předpoklady ke vzdělávání žáků, docházelo tak k menšímu využití individuálního
  potenciálu žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vyhodnocovat účinnost strategie předcházení neúspěšnosti a přijímat vhodná opatření ke
  zlepšení výsledků v průběhu a ukončování vzdělávání žáků.
– Diferencovat výuku s ohledem na maximální využití vzdělávacího potenciálu žáků, vést
  je k účelné práci s informačními zdroji a k obsahově náročnější komunikaci.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti




                                           8/10
 2.   Jmenování ředitelkou od 1. března 2010, potvrzení ve funkci z 25. května 2016 na
      dobu neurčitou.
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy a akreditovaný vzdělávací program účinný k termínu
      inspekční činnosti
 5.   Školní řád střední školy a vyšší odborné školy, účinné k termínu inspekční činnosti
 6.   Školní matrika – stav k termínu inspekční činnosti
 7.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 8.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 9.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
10.   Třídní knihy, rozvrhy hodin, školní rok 2023/2024 k termínu inspekční činnosti
11.   Záznamy z pedagogické rady a z jednání předmětových            komisí,   školní roky
      2022/2023 a 2023/2024 k termínu inspekční činnosti
12.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
13.   Výroční zpráva o činnosti školy, školní rok 2022/2023
14.   Účetní a hospodářská dokumentace za roky 2022 a 2023
15.   Dokumentace k zajištění bezpečnosti a ochrany zdraví žáků a studentů včetně knihy
      úrazů a poučení žáků a studentů o bezpečnosti
16.   Inspekční zpráva, čj. ČŠIS-265/18-S
17.   Webové stránky školy https://www.svzskladno.cz/




                                            9/10
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Mgr. Markéta Seidlová, školní inspektorka
 Mgr. Marie Jadrná, školní inspektorka
 Ing. Lenka Balejová, školní inspektorka
 Ing. Marcela Orthoberová, kontrolní pracovnice


14. května 2024




                                         10/10
