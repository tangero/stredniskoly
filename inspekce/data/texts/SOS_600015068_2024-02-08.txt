CSI0X00C4HSY




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-124/24-Z
                                        Sp. zn. ČŠIZ-S-25/24 Z


Název                               Střední škola nábytkářská a obchodní
                                    Bystřice pod Hostýnem
Sídlo                               Holešovská 394, 768 61 Bystřice pod Hostýnem
E-mail                              ssno@ssno.cz
IČO                                 47 935 952
Identifikátor                       600 015 068
Právní forma                        příspěvková organizace
Zastupující                         Ing. Bc. Olga Pastyříková
Zřizovatel                          Zlínský kraj
Místo inspekční činnosti            Holešovská 394, Bystřice pod Hostýnem
                                    Lipnická 1608, Bystřice pod Hostýnem
                                    Lipnická 845, Bystřice pod Hostýnem
                                    Lipnická 541, Bystřice pod Hostýnem
                                    Mlýnská 1425, Bystřice pod Hostýnem
Inspekční činnost na místě          8. 2. 2024 – 9. 2. 2024 a 12. 2. 2024 – 13. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.
                                   Charakteristika
Střední škola nábytkářská a obchodní Bystřice pod Hostýnem (dále „škola“) poskytuje
vzdělání v 7 oborech denního studia, z toho ve 3 oborech středního vzdělání s maturitní
zkouškou 33-42-M/01 Nábytkářská a dřevařská výroba, 82-41-M/11 Design interiéru a 82-
51-L/02 Uměleckořemeslné zpracování dřeva, ve 2 oborech středního vzdělání s výučním
listem 33-56-H/01 Truhlář a 82-51-H/02 Umělecký truhlář a řezbář. V dalších 2 oborech
studia 33-56-E/01 Truhlářská a čalounická výroba a 36-64-E/01 Tesařské práce se žáci již
druhý rok nevzdělávají. Pro výuku využívá škola 3 pracoviště, z toho 1 pracoviště pro
realizaci teoretického vyučování (Holešovská 394) a 2 pracoviště pro praktické vyučová ní
(Lipnická 1608 a Lipnická 845). Dále provozuje činnost domova mládeže a školní jídelny
(Mlýnská 1425) a školní jídelny- výdejny (Lipnická 541).
Ve školním roce 2023/2024 bylo k datu inspekce zapsáno 236 žáků v denní formě
vzdělávání. Škola identifikovala 29 žáků se speciálními vzdělávacími potřebami
s přiznaným 1. – 3. stupněm podpůrného opatření.


                         Hodnocení podmínek vzdělávání
Ředitelkou velmi kvalitně zpracovaná Koncepce dalšího rozvoje Střední školy nábytkářské
a obchodní Bystřice pod Hostýnem navazuje na předcházející strategii rozvoje školy, do
které vnáší inovativní prvky, kvalitativně posouvá již zahájené změny a reflektuje novinky
v oboru a uplatnitelnost absolventů na trhu práce, což podporuje i zavedení nového
uměleckého oboru vzdělání Design interiéru. Ředitelka vycházela z vlastních poznatků
získaných při řízení školy, strategických záměrů vzdělávací politiky a důsledné analýzy
stavu školy. Stanovené dílčí cíle jsou vedením školy efektivně vyhodnocovány a na základě
jejich hodnocení byly efektivně upravovány. Vedení školy o vypracované strategii
s pedagogy komunikuje a většina z nich se s ní identifikuje. Škola o svých strategickýc h
záměrech aktivně komunikuje s rodiči žáků, sociálními partnery a oborově příbuznými
vysokými školami, jejich návrhy zapracovává do svých dokumentů.
Stanovené cíle se škole daří úspěšně naplňovat, a to především ve zkvalitňo vá ní
materiálních podmínek včetně vybavení informačními a komunikačními technologie mi
v teoretické i praktické výuce, v zajištění kvalifikovaného a odborně zdatného
pedagogického sboru, v udržování dobrých sociálních vztahů, v neustálém rozvíje ní
partnerství, spolupráce a prezentace školy na veřejnosti. Méně se daří využívat široké
spektrum výchovně vzdělávacích strategií a zohledňovat výuku vzhledem k individuá lním
potřebám jednotlivých žáků v teoretické výuce.
Vedení školy nastavilo jasná pravidla a efektivní organizaci chodu školy. Metodická komise
školy, jejímiž členy jsou vedoucí předmětových komisí a vedení školy, pravidelně
vyhodnocuje tematické plány, koordinaci mezipředmětových vztahů ve výuce a provázanost
teorie s praktickou výukou. Následně přijímá opatření, která se pozitivně projevují
především ve výuce odborných předmětů a v praktickém vyučování, nebyla efektivně
nastavena pro zlepšení výuky všeobecných předmětů. Do teoretické výuky není dostatečně
zařazována práce s informačními zdroji a digitálními technologiemi, žáci nepracují s úkoly,
které by umožnily rozvíjet jejich rozdílnou úroveň a nadání a nejsou vedeni k hodnocení
vlastní práce.




                                           2/9
Vzdělávání škola uskutečňuje podle školních vzdělávacích programů (dále „ŠVP“), jejich
aktualizace a nově zpracovaný ŠVP pro obor Design interiéru reagují na nejnovější změny
vycházející z potřeb školy i z podnětů ze strany metodických orgánů školy
a spolupracujících sociálních partnerů (firem) vedoucích k širšímu uplatnění absolventů
v dalším vzdělávání i v praktickém životě.
Výuku zabezpečuje vhodně složený pedagogický sbor, který se dařilo s ohledem na rozvoj
školy postupně stabilizovat a doplňovat kvalifikovanými pedagogy s potřebnou specializac í
a dlouholetou praxí v oboru. Ředitelka podporuje další vzdělávání pedagogickýc h
pracovníků, kteří jsou motivováni k rozvoji sociálních, pedagogických i odborných
dovedností. Portfolia jednotlivých pedagogů jsou jedním z podkladů pro pravidelné
hodnocení jejich práce, rovněž propracovaný systém začlenění nových pedagogů přispívá
k jejich rychlé a bezproblémové adaptaci.
Škola má potřebné finanční zdroje pro realizaci vzdělávání. Díky úzké spolupráci se
zřizovatelem byly provedeny finančně náročné investiční akce ke snížení energetické
náročnosti provozu školy. Zapojením do projektů se zkvalitnilo materiální vybavení učeben
i společných prostor. Pořízením nových digitálních technologií a moderní didaktické
techniky včetně softwarového vybavení byly vytvořeny optimální podmínky potřebné pro
uplatňování moderních metod výuky a naplňování obsahu vzdělávání Otevřením nového
oboru se zvýšil počet žáků a vznikly nové prostory pro výuku uměleckých oborů.
V oblasti materiálních podmínek pro praktickou výuku došlo k výraznému posunu, proběhla
modernizace strojů a vybavení, čímž si škola vytvořila optimální podmínky pro zvýšení
kvality a inovace výuky.
Poradenské služby školy dobře zabezpečovalo školní poradenské pracoviště, a to v účinné
spolupráci s vedením školy a ostatními pedagogickými pracovníky. Žákům se speciálními
vzdělávacími potřebami byla věnována cílená podpora formou podpůrných opatření, která
zahrnovala i možnost vzdělávání dle plánů pedagogické podpory. Náležitá poskytovaná
pomoc žákům byla pravidelně vyhodnocována a následně byla přijímána vhodná další
opatření. Pro podporu pozitivních vazeb v nových třídních kolektivech jsou ve škole cíleně
realizovány adaptační pobyty pro žáky prvních ročníků. Škola nově přistoupila také
k prevenci krizových situací ve škole ve spolupráci s Policií České republiky. V rámci
kariérového poradenství škola v součinnosti s odbornými organizacemi a ve spolupráci
s profesně blízkými vysokými školami cíleně pomáhala žákům při rozhodování o další
vzdělávací a profesní cestě.
Škola vytvářela velmi dobré podmínky pro spolupráci s partnery ve prospěch žáků, kteří tak
měli vhodné příležitosti pro seznamování se s běžným provozem a s úkoly souvisejíc ími
s jejich budoucím povoláním. Spolupráce školy s firmami a vysokými školami je velmi
přínosná především při získávání přehledu o nových trendech a technologiích a také pro
načerpání odborných poznatků v oboru. Na veřejnosti se škola aktivně prezentovala zejména
při pořádání řezbářského sympozia a prezentací žákovských výrobků. V rámci projektové
činnosti úspěšně probíhala víceletá spolupráce s mateřskými a základními školami formou
sdílení dílen pro děti a žáky těchto škol. Na velmi dobré úrovni probíhala kooperace školy
se zřizovatelem a zákonnými zástupci žáků. Přínosná byla také mezinárodní spolupráce ve
vazbě na mobilitu žáků a vyučujících.
V potřebné míře byly zajištěny podmínky pro bezpečnost a ochranu zdraví žáků. Žáci byli
systematicky upozorňováni na možná rizika a průběžně poučováni o bezpečném chování
zejména v souvislosti s praktickou výukou a sportovními aktivitami. Vhodně byl uplatňová n
osobní přístup ke každému žákovi.



                                           3/9
Prostřednictvím školního stravování byli žáci vedeni ke zdravému životnímu stylu,
stravovací služby byly poskytovány v souladu se zásadami zdravé výživy, výběr surovin
a způsob přípravy jídel respektovaly současné trendy ve stravování.


                          Hodnocení průběhu vzdělávání
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Vzdělávání bylo sledováno ve výuce všeobecně vzdělávacích, odborných předmětů
i v praktickém vyučování.
Metody a formy výuky v českém jazyce a literatuře byly vzhledem ke stanoveným
výukovým cílům voleny efektivně. Především v hodinách literatury žáci pracovali
s literárními texty, úroveň práce však byla odlišná. Zatímco v maturitních třídách dokázali
žáci posoudit a vyhodnotit text, vyvodit závěr a určit záměr autora díla, v nematuritníc h
oborech spolehlivě text interpretovali a nalézali v něm základní informace. Sledovaná práce
a prezentace úkolů, které žáci postupně plnili, přispívaly k rozvoji čtenářských strategií
a dovedností, které byly nastaveny jako priorita ve výuce.
Výuka anglického jazyka byla vedena odborně a didakticky správně. Účelné využití
didaktické techniky přispívalo k efektivnějšímu osvojování slovní zásoby a vybraných
gramatických jevů. Ve většině vyučovacích hodin se dařilo žáky motivovat, ti se pak ochotně
zapojovali do všech interaktivních činností ve dvojicích či skupinách. Komunikova li
a pozorně naslouchali jeden druhému, aby společně splnili zadaný úkol. Adekvátně dokázali
reagovat na dotazy vyučujících, vybrané úlohy, ústní či písemné, zpracovávali bez větších
potíží. Naopak tam, kde se nedařilo žáky zaujmout a motivovat k práci, zadané úkoly plnili
nesoustředěně a vzájemně nespolupracovali. Hodnocení včetně neadresné zpětné vazby pak
bylo málo cílené a nesplnilo svůj účel.
Použité metody a formy výuky v matematice a v chemii velmi málo přispívaly k zapojování
žáků do mluveného projevu, a tím i k rozvoji jejich komunikačních dovedností. Vyučovací
metody v malé míře podporovaly aktivity a iniciativu žáků, kteří byli během výuky často
pasivní. V hodinách matematiky byla pasivita žáků spojena s nízkou úrovní znalostí většiny
žáků. Také zvolené způsoby procvičování učiva byly málo efektivní. Ve výuce chemie
a fyziky chyběla podpora názornosti. Naopak cílená názornost v ekologii společně
s účelným zapojováním žáků do řešení zadávaných úkolů a vhodně podporované dialogy
mezi žáky napomáhaly k jejich efektivnímu učení i prohlubování poznatků.
Výuka teoretických předmětů probíhala v příjemné a vstřícné pracovní atmosféře. Žáci byli
účinně vedeni k dodržování správné odborné terminologie, průběžně dostávali zpětnou
vazbu využitelnou k jejich dalšímu učení. Většina hodin byla ukončena shrnutím obsahu
učiva a někdy i zhodnocením práce žáků. Do závěrečného zhodnocení výuky byli v menší
míře zapojeni i žáci. Ve výuce chyběla možnost výběru úloh odlišné kognitivní náročnosti,
cílená práce s různými zdroji informací při řešení úkolů a využívání digitálních technologií.
Část hodin postrádala náročnější komunikaci ze strany žáků a následně i jejich cílený rozvoj
kritického myšlení.
Sledovaná výuka odborných předmětů byla vedena převážně frontální formou, která byla
doplněna o aktivizujících metody, které u žáků podporovaly rozvoj kritického myšle ní,
avšak ne všichni žáci se do diskuse zapojovali. Vzdělávací cíle byly jasně formulová ny,
vhodně bylo využito mezipředmětových vztahů i zkušeností žáků z reálných situací. Většina
hodin byla vedena formou výkladu podpořeného prezentací výukového obsahu s účelným


                                            4/9
využitím digitální techniky. Skupinová forma výuky či práce ve dvojicích se vyskytova la
jenom zřídka, samostatná práce byla pro žáky přínosná a umožnila jim při zpracování úkolu
si získané poznatky systematicky utřídit a pochopit. Ve výuce předmětu Dějiny výtvarné
kultury žáci osobitě využívali vlastní emoce, pocity, již získané dovednosti a znalosti včetně
kreativního myšlení, Žáci dokázali jednotlivě i ve skupinách přemýšlet o základníc h
uměleckých principech, výtvarných technikách, přístupech a formách, které vedly autory
sledovaných děl k jejich tvůrčímu procesu.
Ve sledovaných skupinách praktického vyučování byly rozvíjeny kompetence žáků
za účelem získávání potřebných praktických dovedností a návyků vycházející z profilu
absolventa pro daný obor vzdělání. Organizační formy a metody výuky byly zvoleny účelně,
zásady bezpečnosti práce a ochrany zdraví byly dodrženy. Žáci zodpovědně plnili pracovní
úkoly. Pracovali s nástroji a zařízeními, přirozeně komunikovali mezi sebou i s vyučujíc ími,
kteří jim poskytovali radu a pomoc při plnění zadaných úkolů. Žáci se dobře orientova li
v zadávací dokumentaci, vyučující průběžně hodnotili jejich pokrok v dílčích činnostech.
Individuální přístup učitelů praktického vyučování s využitím aktivizačních metod
jednoznačně přispíval k zájmu žáků o praktickou činnost.
Činnosti domova mládeže umožňovaly žákům kvalitní trávení volného času, stanovené cíle
byly úspěšně realizovány. Žákům bylo vytvářeno pozitivní klima podporující jejich
vzdělávání.


                          Hodnocení výsledků vzdělávání
Výsledky vzdělávání žáků škola systematicky zjišťovala a byly pravidelně projednávány na
jednáních pedagogické rady, metodické komise i předmětových komisí. Vedení školy
zpracovává podrobné analýzy průběžných i celkových vzdělávacích výsledků, které jsou
využívány pro nastavení vhodných opatření pro zkvalitnění vzdělávání každého žáka.
Sdílený elektronický informační systém umožňoval systematické sledování úspěšnosti žáků
v průběhu celého školního roku. Zákonní zástupci žáků byli průběžně informo vá ni
o prospěchu pomocí webového informačního systému, na třídních schůzkách i na osobních
jednáních. V rámci externího ověřování znalostí proběhlo testování v oblasti čtenářské
gramotnosti a v moderních dějinách, při kterém škola dosáhla slabších výsledků ve srovnání
s výsledky celorepublikovými. Následně byla přijata opatření ke zlepšení čtenářské
gramotnosti žáků, což se projevilo především při výuce českého jazyka, kde byl kladen velký
důraz na práci s literárními i odbornými texty.
Škola systematicky identifikuje a účinně pracuje s žáky s potřebou podpůrných opatření,
s žáky ohroženými školním neúspěchem a s žáky nadanými či projevujícími zvýšený zájem
o obor. Žákům se speciálními vzdělávacími potřebami byla věnována individuální péče
prostřednictvím pedagogických intervencí, při jejichž nastavení škola účelně spolupracova la
se školskými poradenskými zařízeními. Škola má vlastní promyšlený systém podpory pro
žáky ohrožené školním neúspěchem, který zahrnuje potřebnou podporu ve formě doučování
a individuálních konzultací ve škole, systematickou pomoc při přípravě na výuku na domově
mládeže a okamžitou spolupráci s rodiči těchto žáků. Tato strategie se pozitivně projevuje
na zlepšených vzdělávacích výsledcích žáků především vyšších ročníků.
Celkové výsledky maturitní zkoušky vykazovaly u jednotlivýc h oborů vzdělání ve školních
letech 2020/2021 a 2021/2022 rozdílnou úroveň, zatímco obor Nábytkářská a dřevařská
výroba dosahoval horší úroveň, žáci oboru Uměleckořemeslné zpracování dřeva měli
výrazně lepší výsledky než celorepublikový průměr žáků ve stejné skupině oborů. Ve
školním roce 2022/2023 došlo ke změně, u žáků oboru Nábytkářská a dřevařská výroba


                                             5/9
došlo k výraznému zlepšení výsledků, ale u žáků oboru Uměleckořemeslné zpracování dřeva
se naopak celkové výsledky maturitní zkoušky zhoršily. Ke zhoršení došlo ve společné
i profilové části maturitní, neboť jeden žák z celkového počtu 10 žáků konajících maturitní
zkoušku neprospěl v didaktickém testu z anglického jazyka a jeden žák nevykonal úspěšně
zkoušku v profilové části z technologie. Jinak byly výsledky žáků v profilové části maturitní
zkoušky u obou oborů vzdělání vždy nad celorepublikovým průměrem. Ve školních letech
2020/2021, 2021/2022 a 2022/2023 neuspěli 4 žáci z celkového počtu 53 žáků konajícíc h
maturitní zkoušku. Přijatá opatření ve formě individuálního i skupinového doučování,
osobních konzultací a pravidelného písemného prověřování přípravy žáků k maturitní
zkoušce jsou u velké části žáků účinná.
Celkové výsledky jednotných závěrečných zkoušek ve stejném období se pohybovaly na
velmi dobré úrovni, kdy z celkového počtu 94 žáků konajících tuto zkoušku neprospěl 1 žák.
Pro zlepšení průběžných výsledků i výsledků při ukončování vzdělávání žáků, škola provádí
rozbor a prezentaci ročníkových prací a žákovských projektů.
Škola si vede přehled o úspěších svých absolventů v dalším vzdělávání i profesním životě,
pořádá s nimi setkávání s cílem vhodně motivovat žáky školy pro přípravu na profesní dráhu
nebo k dalšímu vzdělávání.
Škola vytvářela velmi dobré podmínky pro vzdělávání žáků, účelně je motivova la
k zapojování do aktivit, které měly pozitivní vliv na jejich osobní a profesní rozvoj. Pro žáky
škola organizovala řadu vědomostních, dovednostních a uměleckých soutěží. Žáci školy se
každoročně zúčastňovali odborně zaměřených dovednostních soutěží, kde prezentova li
především své řemeslné dovednosti. Jednotliví žáci i družstva se pravidelně umísťovali na
předních místech v krajských kolech dovednostní truhlářské soutěže, mezi význa mné
úspěchy patří čtvrté místo v celorepublikovém mistrovství. Žáci školy byli také velmi
úspěšní se svými projekty v oboru interiérový design na republikových i mezinárod níc h
výstavách a veletrzích. Nejenom účasti v těchto dovednostních soutěžích je ve škole
věnována značná pozornost, žáci jsou zapojováni také do projektů, které přímo řeší
uspořádání interiéru školních prostor i exteriéru veřejných míst ve městě. Významně k tomu
přispívají řezbářské a reliéfní práce žáků a jejich pedagogů v rámci pravidelně pořádaného
mezinárodního řezbářského sympozia.


                                          Závěry
Vývoj školy
– Rozšíření oborů vzdělání o nový obor Design interiéru.
– Od školního roku 2022/2023 škola nevzdělává žáky v oborech Truhlářská a čalounická
  výroba a Tesařské práce.
– Výrazné zlepšení podmínek         pro výuku informačních        technologií   a praktického
  vyučování.
– Zlepšení podmínek pro výuku uměleckýck oborů vybudováním nového ateliéru.
– Zapojení do projektů a získání investičních zdrojů na vybavení školních dílen.
Silné stránky
– Velmi dobře zpracovaná vize rozvoje školy, která vychází ze znalostí silných i slabých
  stránek školy, provázanosti teorie a praxe a potřeb trhu práce. (1.1)



                                             6/9
– Získání kvalifikovaných a profesně zdatných učitelů praktického vyučování, kteří mají
  dlouholetou praxi v oboru. (2.3)
– K přiblížení reálných pracovních podmínek pro žáky přispívá nové vybavení dílen,
  vybudování nového ateliéru pro výuku uměleckých předmětů a zajištění nových
  digitálních technologií v rámci odborné výuky. (2.4)
– Přínosem pro kvalitu odborného vzdělávání je provázanost výuky odborných předmětů a
  praktického vyučování. (3.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vedení školy nedostatečně vyhodnocuje výuku v teoretických předmětech a následně
  nepřijímá cílená opatření ke zlepšení. (2.1)
– Žáci neměli možnost pracovat s úkoly různé kognitivní náročnosti. (4.2)
– Žáci nejsou dostatečně vedeni k obsahově náročnější komunikaci především ve výuce
  přírodovědných předmětů, dominantní zastoupení frontální formy výuky není vždy pro
  vzdělávání žáků účelné, u žáků nebyly rozvíjeny schopnosti účelně využívat různé
  informační zdroje. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Věnovat cílenou pozornost vyhodnocování hospitační činnosti v teoretických předmětech
  a přijímat vhodná opatření ke zkvalitnění výuky.
– Poskytovat žákům možnost rozvíjet studijní potenciál prostřednictvím úloh rozdílné
  kognitivní náročnosti.
– Zaměřit se na rozvoj obsahově náročnější komunikace žáků v přírodovědnýc h
  předmětech, umožnit jim účelně pracovat s různými zdroji informací a vhodně žáky
  motivovat zařazováním aktivizačních metod.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Střední průmyslové školy nábytkářské, Středního odborného učiliště
      a Odborného učiliště, Bystřice pod Hostýnem, Holešovská 394, čj. 3126/2001/ŠK ze
      dne 28. 11. 2001 včetně dodatků č. 1 až č. 8



                                            7/9
 2.   Jmenování na pracovní místo ředitelky Střední školy nábytkářské a obchodní Bystřice
      pod Hostýnem čj. KUZL 33853/2022 s účinností od 1. 8. 2022
 3.   Školní vzdělávací programy ve školním roce 2023/2024 k datu inspekce
 4.   Vnitřní řád a školní vzdělávací program domova mládeže ve školním roce 2023/2024
      k datu inspekce
 5.   Koncepční dokumenty a evaluace školy ve školním roce 2021/2022, 2022/2023
      a 2023/2024 k datu inspekce
 6.   Třídní knihy a rozvrh hodin ve školním roce 2022/2023 a 2023/2024 k datu inspekce
 7.   Kontrolní a hospitační činnost vedení školy ve školním roce 2022/2023 a 2023/2024
      k datu inspekce
 8.   Zápisy z jednání pedagogické rady, metodické komise a předmětových komisí ve
      školním roce 2022/2023 a 2023/2024 k datu inspekce
 9.   Doklady o nejvyšším dosaženém vzdělání pedagogických pracovníků (vzorek)
      ve školním roce 2023/2024 k datu inspekce
10.   Dlouhodobý plán dalšího vzdělávání pedagogických pracovníků, Plán dalšího
      vzdělávání pedagogických pracovníků a portfolia jednotlivých pedagogů ve školním
      roce 2022/2023 a 2023/2024 k datu inspekce
11.   Výroční zprávy o činnosti školy ve školním roce 2020/2021, 2021/2022 a 2022/2023
12.   Dokumentace k výchovnému poradenství a prevenci ve školním roce 2022/2023
      a 2023/2024 k datu inspekce
13.   Dokumentace k zajištění podmínek bezpečnosti a zdraví žáků, zabezpečení školního
      stravování a k finančním a materiálním podmínkám ve školním roce 2023/2024
      k datu inspekce
14.   Podklady k vyhodnocení příjmů a výdajů školy za rok 2021, 2022 a 2023 k datu
      inspekce


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jana Zámečníková, školní inspektorka, vedoucí inspekčního týmu
 Mgr. Jaroslav Čech, odborník na dřevařské obory
 Ing. Zuzana Mücková, školní inspektorka
 PhDr. Renata Horáková, Ph.D., školní inspektorka


                                          8/9
 Bc. Marie Grebeníčková, kontrolní pracovnice


7. 3. 2024




                                          9/9
