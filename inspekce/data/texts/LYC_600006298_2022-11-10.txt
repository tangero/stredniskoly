CSI0X00ATSKU
Počet listů: 8




                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3106/22-A


Název                               Střední škola hotelnictví a gastronomie SČMSD Praha,
                                    s.r.o.
Sídlo                               Slavětínská 82, 190 14 Praha 9 - Klánovice
E-mail                              sekretariat@hotelova-skola.cz
IČO                                 49615378
Identifikátor                       600006298
Právní forma                        Společnost s r.o.
Zastupující                         Mgr. Eva Juríková
Zřizovatel                          Svaz českých a moravských spotřebních družstev
Místo inspekční činnosti            Slavětínská 82, 190 14 Praha 9 - Klánovice
Inspekční činnost na místě          10. 11. – 11. 11. 2022, 14. 11. 2022, 29. 11. − 30. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Inspekční činnost byla vykonána na podnět podle §174 odst. 6 školského zákona.


                                         Charakteristika
Střední odborná škola (dále „škola“ nebo „instituce“) poskytuje vzdělávání ve čtyřletýc h
oborech s maturitní zkouškou Gastronomie (denní forma vzdělávání), Hotelnic tví
a Cestovní ruch (denní i kombinovaná forma vzdělávání), ve tříletých oborech vzdělání
zakončených závěrečnou zkouškou Kuchař-číšník a Cukrář (denní i kombinovaná forma)
a ve dvouletém oboru vzdělání v kombinované formě nástavbového studia Podnikání.
Od posledního inspekčního hodnocení v roce 2015 došlo k výraznému nárůstu počtu žáků,
téměř o dvě třetiny. K termínu inspekční činnosti se ve škole vzdělávalo 330 žáků
ve 23 třídách (222 žáků v maturitních a 75 ve tříletých oborech v denní formě,
a 33 v kombinované formě studia). Nejvyšší povolený počet žáků ve škole (730) tak byl
naplněn téměř z poloviny. Z celkového počtu tvoří přibližně 10 % žáci se speciálními
vzdělávacími potřebami (dále „SVP“) a 7 % žáci s odlišným mateřským jazykem
(dále „OMJ“).
V rámci odborného vzdělávání se škola zapojila do celostátního gastronomického projektu
„Kulinářské umění“.


                         Hodnocení podmínek vzdělávání
Od předchozího inspekčního hodnocení došlo k personálním změnám na pozici ředitelky
školy (dále „ředitelka“) i její zástupkyně. Ředitelka od nástupu do funkce naplňuje jasně
definovanou koncepci rozvoje školy podle aktuálních požadavků trhů práce, společenské
poptávky i potřeb instituce. Na základě interní evaluace pravidelně modifikuje krátkodobé
cíle a strategie vedoucí k realizaci hlavních koncepčních záměrů, přesto však chybí účinné
strategie v oblasti eliminace neúspěšnosti žáků kombinované formy vzdělávání ve společné
části maturitní zkoušky (dále „MZ“). Dokladem úspěšně realizované koncepce rozvoje školy
je např. aktualizace školních vzdělávacích programů (dále „ŠVP“). S ohledem na budoucí
profesní uplatnění žáků byly vhodně využity disponibilní hodiny k podpoře jazykového
a odborného vzdělávání. Vizi vedení školy sdílí všichni pedagogové.
Navázané partnerské vztahy s četnými sociálními partnery umožňují kvalitní naplňová ní
vzdělávacích programů. Dlouhodobá kooperace s odbornými svazy, asociacemi a dalšími
významnými sociálními partnery zajišťuje realizaci praktického vyučování či souvislé praxe
na různých smluvních pracovištích, vytváří nezbytnou vazbu mezi teoretickým vzdělává ním
a praxí. Současně přispívá k inovaci obsahu učiva, rozvoji praktických dovedností žáků
i k profesnímu růstu pedagogů. Kooperace se zřizovatelem přispívá ke zlepšování
materiálních podmínek, k propagaci školy na veřejnosti či umožňuje zajištění zahranič níc h
výjezdů žáků. Zákonní zástupci žáků se na chodu školy podílejí prostřednictvím školské
rady, tripartitních jednání (žák-učitel- zákonný zástupce) ve škole i na smluvníc h
pracovištích.
Vícestupňový systém řízení vychází z účelného delegování kompetencí, stanovení
transparentních pravidel a jasně vymezených úkolů přispívá k optimálnímu fungování školy
a umožňuje zapojení dalších pedagogických pracovníků do chodu školy. Nastavený způsob
řízení je založený na otevřené konstruktivní komunikaci s pedagogickými pracovníky
i se všemi dalšími účastníky vzdělávání. Standardně fungující platformu pro participaci
všech pedagogů na pedagogických procesech představují provozní porady a pedagogické
rady, na nichž ředitelka projednává všechny záležitosti týkající se vzdělávání a zásadní
pedagogické dokumenty. Pedagogové v předmětových komisích efektivně spolupracují
především v oblasti naplňování ŠVP či evaluace výsledků vzdělávání.
K plynulému a efektivnímu přenosu informací napomáhá elektronický informační systém.
Vedení školy se podařilo v době distančního vzdělávání zajistit společnou výukovou
platformu a metodickou i technickou podporu učitelům i žákům a minimalizovat tak
problémy s přechodem na jiný způsob výuky, včetně technického zajištění přenosu
praktických činností ze školního gastronomického pracoviště. Škola se zapojila do několika


                                           2/8
projektů, které umožňují mobilitu žáků a získávání dalších profesních zkušeností žáků
i pedagogů.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů v teoretickém, odborném
i praktickém vzdělávání na školních i smluvních pracovištích. Ze závěrů četné hospitační
činnosti v teoretickém vyučování vyplývají konkrétní doporučení v oblasti aktivizač níc h
metod a forem či diferenciace a individualizace výuky, ne vždy je však vyučující v průběhu
vzdělávání respektují.
Koncepční práce vedení školy se odráží v personálních podmínkách. Vzdělávání zajišťuje
stabilizovaný sbor 22 pedagogů, z nichž čtyři si studiem doplňují pedagogickou kvalifik ac i
a další tři jsou nekvalifikovaní. Nově příchozím či studujícím pedagogům je poskytována
podpora uvádějícího či dalšího konzultujícího učitele, včetně cílené podpory ze strany
vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je v souladu s potřebami školy plánovitě zaměřeno na aktualizaci odborných
poznatků či zajišťování ukončování studia a na problematiku primární prevence
a výchovného poradenství. Vedení školy klade potřebný důraz na svůj profesní růst.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění plynulého chodu školy. V oblasti materiálně technického
zabezpečení došlo od posledního inspekčního hodnocení k výraznému zlepšení. Obměnily
se didaktické pomůcky a vybavení učeben, nově byly vybudovány dvě velkokapacitní
učebny pro výuku informačních a komunikačních technologií a multimediální učebna
pro výuku cizích jazyků s interaktivní tabulí, všechny učebny byly vybaveny audiovizuá lní
technikou, včetně posílení školní wifi-sítě. Vyučování odborných teoretických i praktických
předmětů gastronomických oborů probíhá v budově školy na několika pracovištíc h
(např. kavárna, gastroučebna-posluchárna, cvičné kuchyně), která jsou vybavena
nejmodernějšími zařízeními a technologiemi. Kvalitní materiálně technické zázemí školy
podporuje názornost výuky. Pro podporu výuky žáků je účelně využíván systém MOODLE.
Žáci mají v budově školy k dispozici klidové koutky, kopírky, knihovnu i školní bufet.
Uspořádání vnitřních prostor a dodržování nastavených pravidel napomáhá k zajištění
bezpečnosti žáků. Celodenní přítomnost služby nepedagogického pracovníka u vstupu
do školy, zabezpečený vstup i kamerový systém přispívají k větší bezpečnosti žáků
a ochraně majetku. Stravování žáků je zajišťováno externí firmou ve školních prostorách.


                          Hodnocení průběhu vzdělávání
Praktické vyučování i souvislá praxe probíhají v souladu s koncepcí školy na velmi vysoké
odborné úrovni. Úzké sepětí odborných poznatků s přímou realizací výuky na konkrétních
pracovištích přispívá k uplatnění absolventů. Na smluvních pracovištích jsou žáci
seznamováni s moderními technologiemi a postupy. Žáci jsou plnohodnotnými členy
pracovního týmu, což se pozitivně odráží v jejich motivaci. Efektivita praktického
vzdělávání je dále zvyšována jasným vymezením a návazností úkolů, jež žáci plní v reálném
prostředí. V praktickém vyučování jsou rovněž efektivně využívány digitální technolo gie,
např. v předmětu kulinářství, což podporuje využití poznatků z teoretické výuky v praxi.
Účelným zapojením žáků do praktických činností formou fiktivní firmy a využívá ním
odborných hotelových a gastronomických softwarů dochází k prohlubování jejich
odborných kompetencí s ohledem na další uplatnění na trhu práce. Žáci všech oborů
vzdělání prokazovali schopnost samostatně vykonávat zadané činnosti, případně vhodně


                                            3/8
aplikovat poznatky z teoretické výuky. Ve všech sledovaných hodinách byl průběžně
podporován rozvoj odborných znalostí a dovedností žáků formativním hodnocením i jejich
sebehodnocením. Žáci jsou vedeni k dodržování hygienických a bezpečnostních předpisů
na pracovištích, k využití požadovaných pracovních pomůcek a pracovního oblečení.
Kvalitu výuky teoretických odborných i všeobecně vzdělávacích předmětů převážně
pozitivně ovlivňuje odbornost a zaujetí pedagogů pro vyučovaný předmět. Společným
znakem všech sledovaných hodin byla příjemná pracovní vzdělávací atmosféra založená
na partnerském přístupu učitelů i na vzájemném respektu. Nastavená a dodržovaná pravidla
komunikace a chování přispívají k vytváření a posilování pozitivních vzájemných vztahů.
Vzdělávací strategie vycházely z předem stanovených cílů a rozvíjely především vědomosti
a dovednosti žáků. Učitelé vhodně podporovali žáky se SVP, často však nebyla výuka
diferencována vzhledem k žákům rychlejším či nadanějším. Pedagogové respektovali tempo
práce pomalejších žáků, poskytovali jim prostor pro dotazy a individuální dopomoc.
V teoretickém vyučování preferovali učitelé frontální výuku v kombinaci s odborným
výkladem nebo řízeným rozhovorem, méně často se samostatnou prací, kooperativní formy
práce byly využity v menší míře. V převážné části sledovaných hodin teoretického
vzdělávání byla výuka vedena jasně a srozumitelně, vyučujícím se úspěšně dařilo
aktivizovat žáky promyšleným střídáním činností s účelným využitím didaktické techniky,
pomůcek a textových materiálů. V jazykovém vzdělávání byly efektivně rozvíjeny
interaktivní řečové dovednosti, v cizím jazyce pak navíc s aplikací probíraných
gramatických jevů v reálné komunikační situaci. V matematickém vzdělávání zvolený
didaktický postup směřoval k podpoře logického myšlení i rozvíjení matematické
gramotnosti. Individuální podpora žáků rozvíjející samostatné myšlení byla věnována
převážně žákům se SVP či žákům slabším, méně však žákům nadanějším či rychlejš ím.
Významným pozitivem vzdělávání v teoretických odborných předmětech bylo četné
využívání mezipředmětových vztahů. Aktualizace témat a jejich propojení s reálným
životem a využitím poznatků z praktického vyučování se efektivně projevuje v projektovém
vyučování realizovaném žáky, např. kompletní zajištění školních zájezdů včetně
logistického a ekonomické zabezpečení a průvodcování.
V části sledovaných hodin se převaha činností učitele projevovala jednotvárností a nižší
dynamikou vyučovací hodiny, nerovnoměrným zapojením žáků do výuky a jejich pasivním
přístupem, např. opisování předkládaných postupů či poznatků z prezentací či tabule s nižší
mírou samostatného vyvozování možných řešení či souvislostí. Vyučující méně často
vytvářeli prostor pro souvislejší samostatný projev žáků. Práce s chybou nebyla vždy účelně
využita, nevedla tak žáky k dostatečnému uvědomění si správného postupu. Jen v malé míře
byly zařazovány aktivizující metody, např. diskuse, modelová situace, jež by podpořily
zájem žáků o probírané učivo. Ve větší části sledovaných hodin pak učitelé opomíjeli
účelnou vstupní motivaci, v průběhu ani v závěru si dostatečně neověřovali efektivitu
vzdělávacího procesu. Chyběl závěr vyučovací hodiny, jež by vedl ke společnému shrnutí
důležitých poznatků a sebereflexi žáků. Pouze někteří vyučující využívali ocenění dílčích
pokroků žáků k jejich povzbuzení a poskytovali jim efektivní zpětnou vazbu. Podpora
rozvoje čtenářské gramotnosti napříč vyučovacími předměty byla méně účinná, ve větším
rozsahu nebyla využita např. komplexní práce s textem v patřičném rozsahu a náročnosti,
samostatné vyhledávání informací a klíčových slov, práce s různými informačními zdroji,
porozumění a interpretace textu.
Výuka je pravidelně doplňována četnými sportovními, kulturními a vzdělávacími akcemi,
například odbornými zahraničními výjezdy, tematickými exkurzemi a odbornými
profesními kurzy.



                                           4/8
                          Hodnocení výsledků vzdělávání
Při poskytování poradenských služeb úzce spolupracuje školský poradenský tým
(tj. koordinátoři v oblasti výchovného a kariérového poradenství a v oblasti prevence)
s vedením školy, s třídními učiteli a ostatními pedagogy i zákonnými zástupci. Škola
průběžně identifikuje individuální potřeby žáků se SVP, s OMJ a žáky ohrožené školním
neúspěchem. Poskytuje jim individuální podporu, např. formou individuálních konzultac í,
doučování, možností doplnění či opravy písemné práce (v některých předmětech i s plnou
náhradou známky, např. v matematice) v domluveném termínu i respektujícím přístupem
ve výuce. V úzké spolupráci vedení školy a školního poradenského pracoviště škola správně
postupuje při řešení podnětů a stížností ze strany žáků i zákonných zástupců, k případným
zjištěním pak přijímá účinná opatření. Systém podpory se zaměřuje na selhávání žáků
v průběhu vzdělávání, předcházení vysoké absenci ve výuce či řešení případného
předčasného ukončování studia. Nastavená opatření však nejsou zcela účinná u žáků
v kombinovaném vzdělávání maturitních oborů, což se negativně projevuje ve výsledcíc h
při ukončování studia. Výrazná individuální péče je poskytována žákům ze sociálně
nepodnětného prostředí či s klesajícím zájmem o vzdělávání. Nadaní žáci identifiko va ní
školou jsou cíleně podporováni převážně v odborné části studovaného oboru. Žákům s OMJ
je nabízena výuka českého jazyka ve spolupráci s dalšími vzdělávacími instituce mi.
Ke snížení studijní neúspěšnosti žáků a zamezení předčasného odchodu ze vzdělávání škola
nabízí žákům možnost změny oboru v průběhu studia. Žáci s velmi dobrými vzdělávac ími
předpoklady přestupují do čtyřletého vzdělávacího oboru s maturitní zkouškou.
Nastavená školní preventivní strategie umožňuje včas odhalovat a zachycovat různé formy
rizikového chování. Uplatňované preventivní mechanismy nejsou plně funkční, nedaří
se snížit vysokou absenci v kombinované formě vzdělávání. Adaptace žáků na požadavky
středoškolského studia je systematicky podporována organizováním adaptačního pobytu
či aktivit pro žáky prvních ročníků. Řada účinných opatření (např. třídnické bloky,
preventivní programy a aktivity) umožňuje vytváření příznivého sociálního klimatu,
reflektuje potřeby a specifika školy. Problematika prevence sociálně patologických jevů
je doplňována vzdělávacími obsahy některých předmětů.
Výsledky vzdělávání jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je dostatečně ověřována především prostřednictvím běžných
nástrojů. Vedení školy analyzuje příčiny neúspěšnosti žáků při ukončování studia a postupně
realizuje konkrétní kroky vedoucí ke zlepšení výsledků vzdělávání. Systémové řešení
předcházení neúspěšnosti žáků u maturitní zkoušky v oboru Gastronomie představuje
zapojení školy do pilotního ověřování, v jehož rámci žáci mají možnost složit po třetím
ročníku závěrečnou zkoušku a získat výuční list. Výsledky vzdělávání žáků se SVP nebo
s OMJ jsou srovnatelné v porovnání s žáky intaktními. Snížené známky z chování jsou
udělovány ojediněle, převážně za neomluvenou absenci. Motivační efekt pochval převažuje
nad uloženými      kázeňskými      opatřeními.    Vytvářením      motivačního     prostředí,
např. pravidelnými besedami s úspěšnými absolventy nebo významnými osobnostmi
z oboru, je podporován rozvoj odborných kompetencí žáků. Škola motivuje žáky
k dosahování lepších výsledků poskytováním slevy na školném a vyplácením
prospěchového stipendia.
Výsledky žáků při ukončování studia u maturitních i závěrečných zkoušek korespondují
se studijními předpoklady žáků, průběžnými výsledky a jejich motivací ke vzdělává ní.
Rozdílné výsledky však lze zaznamenat v jednotlivých formách vzdělávání. V denní formě
vzdělání ve sledovaném období dvou školních let 2020/2021 – 2021/2022 ve čtyřletýc h


                                            5/8
maturitních oborech prospělo při ukončování studia až 93 % žáků. Hrubá neúspěšnost žáků
ve společné části maturitní zkoušky, tj. podíl počtu žáků neúspěšných u maturitní zkoušky
a zkoušku nekonajících z celkového počtu přihlášených žáků, dosahovala nejvýše 33 %,
přičemž dlouhodobě lepších výsledků dosahují žáci oboru Gastronomie. Pozitivním
zjištěním je skutečnost, že žáci jsou výrazně úspěšnější v profilové části maturitní zkoušky,
což odpovídá i kvalitě průběhu odborného vzdělávání. Z analýzy výsledků maturitní
zkoušky vyplývá nízká efektivita vzdělávání v kombinované formě vzdělání maturitníc h
oborů. Dlouhodobě se v nich vzdělává nízký počet žáků, maturitní zkoušku pak skládají
jednotlivci, často neúspěšně. Ve srovnání s danou skupinou oborů vzdělání v rámci ČR
dosahují žáci výrazně horších výsledků.
Z analýzy výsledků vzdělávání dále vyplývá, že žáci oborů vzdělání s výučním listem
v kombinované formě vzdělávání naopak dosahují u závěrečných zkoušek dlouhodobě
lepších výsledků než žáci denní formy vzdělávání. Ve sledovaném období v kombinova né
formě studia závěrečnou zkoušku úspěšně složili téměř všichni žáci, úspěšnost žáků v denní
formě se pohybovala mezi 80 % až 93 %.
Škola cíleně podporuje účast žáků v odborných, sportovních a různých předmětových
soutěžích, zahraniční mobilitu a umožňuje rozvoj jejich praktických dovedností. Úspěchy
žáků na regionální i republikové úrovni dokládají vysokou míru získaných odborných
dovedností a znalostí. Škola zprostředkovává žákům další profesní specializované kurzy,
čímž podporuje jejich konkurenceschopnost a uplatnitelnost na trhu práce.


                                         Závěry
Vývoj školy
- od posledního inspekčního hodnocení v roce 2015 došlo ke změně na pozici ředitelky
  školy a zástupkyně ředitelky školy,
- škola si udržuje vysoký standard poskytovaného odborného vzdělávání,
- došlo k nárůstu počtu žáků téměř o dvě třetiny,
- nově byla zřízena pozice školního koordinátora v oblasti prevence,
- vedení školy výrazně zlepšilo vybavení školy a materiální zázemí pro vzdělává ní
  v souladu s nejmodernějšími trendy ve vyučovaných oborech.

Silné stránky
- dlouhodobá spolupráce s četnými sociálními partnery a výběr smluvních pracovišť,
  přístup pedagogických pracovníků i zaměstnanců smluvních i školních pracovišť
  k žákům školy umožňuje realizaci odborného vzdělávání na velmi vysoké úrovni,
- aktivní přístup ředitelky školy ke zkvalitňování materiálních podmínek školy, vybavení
  učeben a odborných pracovišť v prostorách školy nejmodernějšími zařízeními
  a technologiemi,
- prohlubování odborných kompetencí žáků jejich zapojením do praktických činností
  formou fiktivní firmy a využíváním odborných hotelových a gastronomických softwarů,
- účelné využívání mezipředmětových vztahů v rámci výuky odborných předmětů
  s předměty všeobecného vzdělávání podporujících rozvoj pracovních kompetencí
  a kompetencí žáků k řešení problémů vzhledem k uplatnění na trhu práce.



                                            6/8
Slabé stránky a/nebo příležitosti ke zlepšení
- v části teoretické výuky méně efektivní časové a organizační rozvržení
  činností, opomíjení vstupní motivace, využití aktivizujících metod, průběžné evaluace
  a didaktického závěru vyučovací jednotky pro závěrečnou reflexi výuky,
- vysoká absence žáků maturitních oborů v kombinované formě vzdělání ovlivňuje jejich
  neúspěšnost při ukončování studia.

Doporučení pro zlepšení činnosti školy
- zlepšit strukturu vyučovacích hodin, více se zaměřit na úvodní motivaci, aktivizač ní
  metody, v závěru na shrnutí a fixaci poznatků a zhodnocení hodiny,
- více zapojovat žáky do evaluačních aktivit v průběhu i závěru vyučovacích hodin, ve větší
  míře vést žáky k sebehodnocení,
- zvážit útlum maturitních oborů v kombinované formě vzdělání vzhledem k vysoké
  absenci žáků a jejich neúspěchu při ukončování studia.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Rozhodnutí zřizovatele č. j. SŠHTaG/244/2022 o povolení výjimky z nejvyššího
      počtu žáků ve třídách pro školní rok 2022/2023 pro obory Cestovní ruch,
      Gastronomie, Hotelnictví, Kuchař-číšník a Cukrář
 2.   Jmenování do funkce ředitelky s účinností od 1. 9. 2018
 3.   Koncepce a strategie rozvoje školy na období 2018 – 2024 ze dne 1. 9. 2018
 4.   Školní akční plán rozvoje vzdělávání z července 2019
 5.   Školní vzdělávací programy, včetně dodatků a aktualizací, platné k termínu inspekční
      činnosti,    pro     obory    29-54-H/01      Cukrář,     64-41-L/51      Podnikání,
      65-41-L/01 Gastronomie, 65-42-M/01 Hotelnictví, 65-42-M/02 Cestovní ruch,
      65-51-H/01 Kuchař-číšník
 6.   Školní řád, vnitřní řády odborných učeben a pracovišť platné k termínu inspekční
      činnosti
 7.   Rozvrh vyučovacích hodin platný k termínu inspekční činnosti
 8.   Vybraný vzorek z evidence žáků (školní matrika) vedené k termínu inspekční činnosti
 9.   Výroční zpráva o činnosti školy – školní roky 2020/2021 a 2021/2022
10.   Třídní knihy – školní roky 2021/2022 a 2022/2023 k termínu inspekční činnosti
11.   Záznamy z pedagogických rad vedené ve školních letech 2021/2022 a 2022/2023
      k termínu inspekční činnosti
12.   Přehled DVPP platný k termínu inspekční činnosti
13.   Výběr z personální dokumentace pedagogických pracovníků vedené k termínu
      inspekční činnosti
14.   Kniha úrazů vedená k termínu inspekční činnosti


                                           7/8
15.   Dokumentace školního poradenského týmu vedená k termínu inspekční činnosti
16.   Portfolio výchovného poradce a školního metodika prevence vedené k termínu
      inspekční činnosti
17.   Dokumentace k bezpečnosti a ochraně zdraví žáků platná k termínu inspekční
      činnosti
18.   Stipendijní řád platný od 1. 9. 2018
19.   Smlouva o zajištění školního stravování s poskytovatelem stravovacích služeb
      na dobu neurčitou s účinností od 1. 9. 2022, ze dne 30. 8. 2022
20.   Účetní závěrka za rok 2021 včetně auditorské zprávy
21.   Zápis z jednání s ředitelkou školy ze dne 30. 11. 2022


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Vejrážková, školní inspektorka,
 vedoucí inspekčního týmu

 Mgr. Hana Šinská, školní inspektorka

 Mgr. Tomáš Šimek, školní inspektor

 Ing. Stanislava Grundová, školní inspektorka

 Ing. Ivana Černá, kontrolní pracovnice

 Bc. Vladimíra Příhodová, přizvaná osoba,
 odborník na vzdělávání v gastronomických oborech,
 praktické vyučování

V Praze 4. ledna 2023



                                             8/8
