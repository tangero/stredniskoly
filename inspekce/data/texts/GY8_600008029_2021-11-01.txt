                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-793/21-C


Název                               Gymnázium, Týn nad Vltavou, Havlíčkova 13
Sídlo                               Čihovice 13, Hněvkovice na levém břehu Vltavy,
                                    375 01 Týn nad Vltavou
E-mail                              reditel.gtnv@seznam.cz
IČ                                  60076062
Identifikátor                       600008029
Právní forma                        Příspěvková organizace
Zastupující                         Mgr. Milan Šnorek
Zřizovatel                          Jihočeský kraj
Místo inspekční činnosti            Čihovice 13, Hněvkovice na levém břehu Vltavy,
                                    375 01 Týn nad Vltavou
Termín inspekční činnosti           1. 11. 2021 − 3. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Týn nad Vltavou, Havlíčkova 13 (dále „škola“) vykonává činnost střední školy
a školní jídelny. Školu navštěvovalo v době inspekce 194 žáků v osmi třídách. Čtyřletý
studijní obor není kvůli nižšímu zájmu žáků dlouhodobě otevírán. Škola je naplněna na 67 %
z celkového nejvyššího povoleného počtu žáků ve škole (290 žáků). Aktuálně se ve škole


2021/2022
vzdělávají dva žáci se speciálními vzdělávacími potřebami. V přilehlém okolí školy se
nachází přírodní travnaté plochy využívané pro sport a relaxaci žáků. Přímo v budově
subjektu se nachází školní kuchyně s jídelnou s kapacitou 300 strávníků.


                         Hodnocení podmínek vzdělávání
Ředitel školy vykonává svoji funkci od roku 2018. K odpovídajícímu nastavení řady procesů
přispěla jeho účinná a těsná spolupráce se zástupkyní ředitele, která má dlouholeté
zkušenosti z pozice ve vedení školy. Pravidelné porady vedení a pedagogické rady jsou
funkčně zaměřené převážně na řešení každodenních organizačních a provozních záležitos tí.
Přínosná je součinnost vedení školy se studentskou radou, na základě jejího podnětu byla
v poslední době vybudována venkovní učebna.
Koncepce a strategie rozvoje školy vychází z vize školy sdílené s pedagogy i veřejností přes
webové stránky školy. Škola naplňuje strategické priority zejména v oblastech budování
pospolitosti školní komunity, propagace školy a dobrých vztahů mezi všemi aktéry
vzdělávání či zlepšování materiálních podmínek. V koncepční práci a plánování je také
zahrnuta snaha o analýzu příčin předčasných odchodů ze vzdělávání. Zatím se nedaří plně
realizovat kroky, které by snížily dlouhodobý výskyt odchodů žáků z kvarty na jiné školy.
V oblasti plnění cílů výuky škola vhodně stanovuje realistické cíle seberozvoje učitelů
a pravidelně kontroluje jejich plnění. Do zřetelného úsilí školy o uplatnění strategickýc h
priorit týkajících se uplatňování aktuálních trendů ve vzdělávání významně zasáhla
mimořádná situace spojená s organizační zátěží školy během distančního vzdělává ní
v období pandemie. V nedávné době proto proběhlo dotazníkové šetření zaměřené na
zvládnutí období po návratu žáků z distančního vzdělávání. Pozitivní i negativní závěry byly
vedením školy přijaty jako zpětná vazba, projednány s učiteli a využity pro stanovení
obsahové náplně doučovacích hodin.
Kontrolní mechanismy jsou soustředěny především na fungování provozu školy. V rámci
řízení pedagogických procesů škola zatím hledá cesty, jak sjednotit přístupy jednotlivýc h
vyučujících a zařazovat do výuky efektivnější vzdělávací strategie. Hospitační činnost
vedení školy není systematická, rezervy jsou v poskytování potřebné zpětné vazby
vyučujícím o účinnosti využívaných metod a forem práce při dosahování kompetencí žáků,
což se projevilo např. ve výuce vedené neaprobovaným vyučujícím.
V rámci některých předmětových komisí není shoda ve volbě nejvhodnějších metod a forem
výuky a v nutnosti uplatňování moderních vzdělávacích trendů, důsledky této skutečnosti
byly také patrné v části výuky. Ředitel školy za tímto účelem iniciuje vzájemnou spolupráci
pedagogů prostřednictvím tandemové výuky, včetně sdílení zkušeností pedagogů z různých
škol. Tyto aktivity zatím nepřinesly výraznější dopady do výuky. Zapojením do projektů
spolufinancovaných Evropskou unií bylo cíleně podpořeno vzdělávání pedagogickýc h
pracovníků. Další vzdělávání většinou vychází z iniciativy některých vyučujících, méně
z analýzy potřeb na základě kontrolní činnosti.
Materiální podmínky školy jsou na dobré úrovni, modernizované vybavení je adekvátně
využíváno ve výuce a umožňuje naplňovat cíle ve všech oblastech vzdělávání. Školní
jídelna, která prošla modernizací, dodržuje výživové i finanční normy vyhlášky o školním
stravování.
Škola rozvíjí efektivní spolupráci s mnoha externími partnery. Stěžejní je spolupráce
s městem Týn nad Vltavou, poskytujícím škole městskou sportovní halu, a rovněž s místními
sdruženími, jejichž sportovní zázemí podporuje pohybové aktivity žáků. Podpora motivace
talentovaných žáků ke studiu přírodovědných oborů probíhá v rámci aktivit rozvíjenýc h


2021/2022                                    2
společně se zřizovatelem. Významným přínosem pro rozvoj sociálních a osobnostních
kompetencí žáků je spolupráce s místními sociálními zařízeními při pořádání společných
kulturních akcí. Díky spolupráci s Jihočeskou univerzitou a energetickou společností je
aktivně podporován zájem o studium přírodních a technických věd. Tyto aktivity přinášejí
výměnu zkušeností a promítají se do rozšíření přehledu žáků.


                          Hodnocení průběhu vzdělávání
Výuka byla vyučujícími připravena především z hlediska obsahu a s důrazem na vědomostní
a dovednostní složky vzdělávacích cílů. V hospitovaných hodinách panovala přátelská
atmosféra a vzájemný respektující přístup mezi vyučujícími a žáky. V části výuky bylo
zaznamenáno využití poznatků z dalšího vzdělávání pedagogů, především při podpoře
vysvětlení nové látky nebo upevňování učiva prostřednictvím digitálních technologií a ve
výuce jazyků. Důležitou podporou motivace žáků při osvojování digitálních kompetencí je
kromě účelného využívání inovativních učebních pomůcek, zahrnujících např. 3D tiskárnu,
výuka předmětu informačních a komunikačních technologií vyučujícím, který je
odborníkem z praxe. Reflektována byla reálná úroveň znalostí a dovedností žáků, důraz byl
kladen na systematické opakování učiva. Podpora individuálních vzdělávacích potřeb žáků
se omezovala na žáky tříd dělených na skupiny. Mnohdy bylo zaznamenáno funkční
napojení na zkušenosti z distanční výuky, např. při využívání aplikací a jiných digitálníc h
technologií zejména pro zadávání a vyhodnocování učebních úloh.
Vyučující většinou kombinovali frontální výuku a řízený rozhovor s problémovými
otázkami, ale tyto postupy nebyly ve všech případech účelné. V menším počtu hodin se
vyskytla přínosná samostatná práce a efektivní kooperace žáků ve dvojicích či skupinách.
Vyučující vyžadovali od žáků přiměřeně obsahově náročnou komunikaci, ale ne vždy se
dařilo aktivizovat všechny žáky, a přitom je cíleně vést ke kultivaci souvislého mluve né ho
projevu. Pouze někteří vyučující zadávali žákům úlohy různého typu, náročnosti i rozsahu
s ohledem na jejich specifické možnosti a schopnosti ve vzdělávání. Příležitos ti
k sebehodnocení a vzájemnému hodnocení dostávali žáci hlavně v některých hodinách
matematiky, průběžná zpětná vazba poskytovaná s využitím aplikací v mobilních telefonec h
byla zaznamenána v části hodin humanitních předmětů. V závěru některých hodin proběhlo
shrnutí učiva, chybějící zhodnocení z hlediska splnění vzdělávacích cílů hodiny omezovalo
účinnost osvojování poznatků všemi žáky.
Aktivity podporující objevování, experimentování, kritické myšlení a kreativitu volili
pedagogové jen zřídka, především v přírodních vědách. Pouze nahodile byla rozvíjena
schopnost žáků účelně využívat různé informační zdroje a dovednosti potřebné pro úspěšné
uplatnění v dnešní společnosti. V některých hodinách přírodních věd vyučující dokázali více
propojit učivo s reálnými zkušenostmi žáků a názornými ukázkami, velmi zdařile uplatnit
pestré střídání didaktických her s podněcováním žákovské diskuze či využívat znalostí
z jiných předmětů. V části hodin matematiky byly zaznamenány didaktické postupy, které
nepřihlížely k věkovým specifikům žáků, a ne vždy bylo pochopení vztahů a zákonitostí
podpořeno dostatečnou názorností.
Ve výuce v nižším gymnáziu je rozvoj čtenářské gramotnosti vhodně doplněn zařazováním
čtenářských dílen. Žáci využívají školní knihovnu, daří se spolupracovat i s Městskou
knihovnou Týn nad Vltavou. Hospitované hodiny cizích jazyků byly vedeny v cílovém
jazyce, nově se škole podařilo získat rodilou mluvčí pro výuku anglického jazyka. Žáci
pracovali po celou dobu s vysokým stupněm motivace a spontánně se zajímali o probíraná
témata. Využívání vhodných učebnic s on-line podporou a realizace tzv. malých projektů



2021/2022                                    3
zajišťuje dostatečnou názornost výuky, atraktivitu aktuálních témat a cyklické rozšiřová ní
slovní zásoby.
Tělesná výchova a pohybové aktivity jsou ve škole významně podporovány jak ve výuce,
tak v rámci zájmových kroužků. Velká pozornost je věnována motivačnímu zdůrazňo vá ní
významu pohybu pro zdraví člověka. Přínosné pro eliminaci rozdílů a mezer v pohybových
dovednostech žáků po návratu z distančního vzdělávání byly celoškolní projekty
věnované tělesné výchově a rozvoji zdravého životního stylu. Škole se podařilo propojit
rozvoj pohybových aktivit žáků s charitativní akcí ve prospěch místního sociálního zaříze ní.
Besedy, exkurze a přednášky pořádané zejména s podporou velké energetické společnosti
zvyšují zájem žáků o technické vzdělávání a spolu s projekty uskutečněnými především
v jazycích a matematice, kroužky a dalšími podnětnými akcemi prohlubují a rozšiřují
žákovské znalosti a kompetence potřebné pro osobnostní rozvoj i celoživotní učení.


                          Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. Záznamy o prospěchu žáků jsou vedené ve formě klasifikace
jednotlivými učiteli v elektronickém informačním systému, ke kterému mají žáci a jejich
zákonní zástupci umožněný dálkový přístup. Čtvrtletně se výsledky na úrovni tříd zabývá
pedagogická rada, ale podklady k dosaženým výsledkům nejsou hlouběji analyzo vá ny
a vyhodnocovány směrem k jednotlivým žákům. Nejsou např. systematicky zjišťovány
příčiny zhoršení prospěchu a navrhována opatření ke zlepšení. Ke zjišťování úrovně
dosažených gramotností škola dlouhodobě využívá externí hodnotící nástroje
(např. výsledky ve společné části maturitních zkoušek, standardizované komerční testování
žáků, výběrové zjišťování výsledků vzdělávání žáků Českou školní inspekcí). Pozitivním
zjištěním je fakt, že studijní potenciál je u většiny žáků v průběhu vzdělávání optimálně
využíván jak v českém jazyce, tak v matematice. Celkový přehled výsledků vzdělává ní
a výsledky externího zjišťování jsou zveřejňovány ve výroční zprávě o činnosti školy, a to
nejen za uzavřený školní rok, ale je porovnáván vývoj za delší časové období. Vlastní
hodnocení školy je částečně zahrnuto ve strategii rozvoje školy. Žáci dosahují v necelé
polovině prospěchu s vyznamenáním. Případy, kdy žák prospěl až po složení opravné
zkoušky, jsou výjimečné. Také počty zameškaných hodin jsou nízké (průměr na žáka činí
33 hodin za pololetí), pět neomluvených hodin bylo řešeno v souladu s pravidly hodnocení.
Škola motivuje žáky ke kladnému vztahu k výuce a k aktivitám nad rámec výuky
udělováním pochval, jejichž četnost je mnohonásobně vyšší než kázeňských opatření. Škola
má nastavený systém výchovných opatření, který používá k posílení kázně či k ocenění
mimořádných výkonů žáků např. v soutěžích. I přes nepříznivou epidemiologickou situaci
se žáci školy v roce 2021 účastnili olympiád a předmětových soutěží celého spektra
vzdělávacích oblastí, úspěšní byli v celostátních kolech olympiády z českého jazyka,
dějepisu a zeměpisu.
Celkově dosahuje škola výborných výsledků ve společné části maturitní zkoušky předmětu
český jazyk a literatura ve srovnání s osmiletými gymnázii ČR. Škola má mírně nižší
úspěšnost v matematice a zároveň školní výsledky u některých žáků nekorelují s výsledkem
společné části maturitní zkoušky. Výsledky maturitních zkoušek se zabývají také
předmětové komise, ale ke zlepšení výsledků vzdělávání v matematice zatím škola nepřijala
účinná opatření.
Školní poradenské pracoviště spolupracuje s odbornými pracovišti a výskyt sociálně
patologických jevů je i s ohledem na typ školy vzácný. Nastavené mechanismy prevence


2021/2022                                    4
jsou funkční. Škole se v této oblasti dlouhodobě osvědčuje tzv. peer program zaměřený na
prevenci rizikového chování. Subjekt se v potřebném rozsahu věnuje kariérovému
poradenství a nabízí žákům zájmové útvary na podporu jejich osobnostního rozvoje
a profesní orientace. Rostoucí počet zájemců o technické a přírodovědné obory svědčí
o účinné součinnosti výchovného poradce a pedagogů při práci s jednotlivci i třídními
kolektivy. Menší pozornost je věnována systematické podpoře nadaných žáků ve výuce,
včetně metodické pomoci pedagogům při jejich vedení. V průběhu vzdělávání vytváří škola
podporu převážně žákům ohroženým neúspěchem, aktuálně v podobě doučování po návratu
z distančního vzdělávání.


                                         Závěry
Vývoj školy
- Průběžně se zlepšily materiální podmínky a došlo k modernizaci učebních pomůcek.
- Došlo ke zlepšení bezbariérového přístupu vybudováním výtahu.
- Prohloubila se spolupráce s místními sociální partnery.
- Pokračuje trend odchodu žáků z kvarty na jiné střední školy.
Silné stránky
- Kvalitní spolupráce školy se sociálními partnery významně podporuje rozvoj sociálníc h
  a personálních kompetencí žáků.
Slabé stránky a/nebo příležitosti ke zlepšení
- V části výuky nejsou zařazovány účinnější vzdělávací strategie podporující aktivní učení
  žáků, důsledkem je omezení motivačního faktoru a celistvého rozvoje kompetencí u části
  žáků.
Doporučení pro zlepšení činnosti školy
- Zařazovat do výuky účinnější vzdělávací strategie, včetně diferenciace          směrem
  k nadaným žákům, a více prostředků formativního hodnocení.
- Metodické vedení pedagogů navázat na činnost předmětových komisí směrem ke
  sjednocení vzdělávacích forem a metod.
- Zefektivnit hospitační činnost a se zjištěními dále pracovat.
- Zoptimalizovat pedagogické vedení školy – realizací vlastního hodnocení a vytipová ním
  oblastí pro zlepšení vzdělávání žáků, důkladnou analýzou výsledků vzdělává ní,
  zaměřením dalšího vzdělávání pedagogů na moderní vzdělávací trendy apod.
- V rámci činnosti školního poradenského pracoviště se zaměřit na identifikaci nadaných
  žáků a jejich systematickou podporu.


            Seznam dokladů, o které se inspekční zjištění opírají
 1.    Školní řád Gymnázium, Týn nad Vltavou, Havlíčkova 13, platnost od 1. 9. 2020
 2.    Vnitřní řád školní jídelny ze dne 1. 3. 2021
 3.    Školní vzdělávací program pro nižší stupeň osmiletého gymnaziálního vzdělávání –
       denní studijní forma „ŠKOLA PRO ŽIVOT I“ (V souladu s Rámcovým vzdělávac ím
       programem pro základní vzdělávání – RVP ZV), platnost od září 2021


2021/2022                                    5
 4.    Školní vzdělávací program pro vyšší stupeň osmiletého gymnaziálního vzdělávání –
       denní studijní forma „ŠKOLA PRO ŽIVOT II“ (V souladu s Rámcovým vzdělávac ím
       programem pro střední vzdělávání – RVP G), platnost od 1. 9. 2020
 5.    Úplné znění zřizovací listiny ze dne 1. června 2021 vydané Jihočeským krajem,
       U Zimního stadionu 1952/2, 370 76 České Budějovice včetně dodatků
 6.    Jmenování ředitele do funkce s účinností od 1. 8. 2018, č. j. KUJCK 71808/2018 ze
       dne 1. 6. 2018
 7.    Výpis z rejstříku škol a školských zařízení ke dni inspekční činnosti
 8.    Gymnázium Týn nad Vltavou Škola pro život – 70. výročí školy
 9.    Plán DVPP 2021/2022 a dlouhodobý plán DVPP ze dne 1. 9. 2021
10.    Výroční zprávy 2019/2020, 2020/2021
11.    Rozvrh hodin pro školní rok 2021/2022 platný k termínu inspekční činnosti
12.    Třídní knihy v elektronické podobě za školní roky 2020/2021 a 2021/2022 k termínu
       inspekční činnosti
13.    Program poradenských služeb platný ve školním roce 2021/2022
14.    Doporučení školského poradenského zařízení ze dne 28. 12. 2020
15.    Minimální preventivní program platný ve školním roce 2021/2022
16.    Zápisy z pedagogických rad 2019/2020 a 2020/2021
17.    Zápisy z předmětových komisí za školní roky 2020/2021 a 2021/2022
18.    Školní matrika v elektronické podobě
19.    Hospitační záznamy
20.    Organizační řád školy platný pro školní rok 2020/2021
21.    Dokumentace týkající se oblasti bezpečnosti a ochrany zdraví včetně knihy úrazů
22.    Podklady vztahující se k hodnocení finančních podmínek za roky 2020 a 2021
23.    Personální dokumentace pedagogických pracovníků (odborná kvalifikace)
24.    Dokumentace týkající se školního stravování


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  6
Složení inspekčního týmu a datum vyhotovení inspekční zprávy


Mgr. Ivan Bartoš, Ph.D., školní inspektor,
vedoucí inspekčního týmu                            Mgr. Ivan Bartoš, Ph.D., v. r.
Mgr. Bc. Jana Cipínová, školní inspektorka          Mgr. Bc. Jana Cipínová, v. r.
Bc. Ladislava Svatošová, kontrolní pracovnice       Bc. Ladislava Svatošová, v. r.

V Českých Budějovicích 1. 12. 2021


Datum a podpis ředitele školy potvrzující projednání a převzetí inspekční zprávy


 Mgr. Milan Šnorek, ředitel školy                   Mgr. Milan Šnorek, v. r.


V Týně nad Vltavou 3. 12. 2021




2021/2022                                    7
