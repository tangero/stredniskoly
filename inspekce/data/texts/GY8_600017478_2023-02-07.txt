CSI0X00…
Počet listů:




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-280/23-T


Název                                Gymnázium Olgy Havlové, Ostrava-Poruba,
                                     příspěvková organizace
Sídlo                                Marie Majerové 1691/4, Poruba, 708 00 Ostrava
E-mail                               reditel@gyohavl.cz
IČO                                  00602159
Identifikátor                        600017478
Právní forma                         příspěvková organizace
Zastupující                          Mgr. Jana Huvarová
Zřizovatel                           Moravskoslezský kraj
Místo inspekční činnosti             Marie Majerové 1691/4, Poruba, 708 00 Ostrava
Inspekční činnost na místě           7. 2. 2023 − 10. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Olgy Havlové, Ostrava-Poruba, příspěvková organizace (dále „škola“)
vykonává činnost střední školy. Ve školním roce 2022/2023 střední škola vzdělává
ve 20 třídách celkem 575 žáků, z toho v oboru vzdělání 79-41-K/41 Gymnázium (čtyřleté)
119 žáků, v oboru vzdělání 79-41-K/81 Gymnázium (osmileté) 456 žáků. Od poslední
inspekční činnosti ve školním roce 2013/2014 je počet žáků stabilní. K termínu inspekční
činnosti evidovala škola 14 žáků se speciálními vzdělávacími potřebami, tři z nich jsou
vzděláváni podle individuálního vzdělávacího plánu. Třem žákům bylo povoleno vzdělává ní
podle individuálního vzdělávacího plánu z jiných závažných důvodů.
Součástí školy je školní jídelna, která poskytuje žákům školní stravování.



                         Hodnocení podmínek vzdělávání
Škola má vypracovanou Strategii rozvoje školy pro období 2021-2026, která v jednotlivýc h
oblastech výchovně vzdělávacího procesu stanovuje srozumitelné cíle, které jsou v souladu
se zásadami vzdělávání a s přípravou žáků na jejich uplatnění v dalším vzdělávání. Vize
a cíle jsou formulovány s otevřeností k trendům ve vzdělávání a jsou v souladu
s rozvojovými dokumenty zřizovatele ve výchovně vzdělávací oblasti. Na vypracovano u
strategii smysluplně navazují dílčí dokumenty na daný školní rok, ve kterých jsou podrobně
rozpracovány kroky vedoucí ke stanoveným cílům. Vedení školy o vypracované strategii
s pedagogy vhodnou formou komunikuje a ti se s touto strategií identifikují. Škola rovněž
o svých záměrech aktivně komunikuje s rodiči žáků při úvodních třídních setkáních
a případné připomínky či podněty účelně zapracovává do svých dokumentů. Vzdělává ní
škola uskutečňuje podle školních vzdělávacích programů (dále „ŠVP“), kdy jejich
aktualizace reagují na změny vycházející z potřeb školy i z podnětů ze strany
spolupracujících partnerů vedoucích k širšímu uplatnění absolventů v dalším vzdělává ní.
ŠVP jsou koncipovány tak, že v posledních dvou ročnících jak čtyřletého, tak osmileté ho
vzdělávání si žáci volí svou profilaci prostřednictvím volitelných seminářů. Změny v ŠVP
vycházejí převážně z reakce na vyhodnocování vzdělávacích výsledků žáků v průběhu jejich
vzdělávání i při jeho ukončování. Stanovená pravidla a mechanismy k organizaci vlastní
činnosti školy reflektují podněty pedagogů i ostatních aktérů vzdělávání. Nastavený systém
řízení se pozitivně odráží ve všech výchovně vzdělávacích činnostech. Vedení školy
kontroluje a vyhodnocuje stav v důležitých oblastech vzdělávání, nastavuje vhodná opatření
pro zkvalitnění vzdělávání žáků a tato opatření vyhodnocuje. Do systému řízení byly účelně
zapojeny i všechny předmětové komise. Ze strany vedení školy je jejich činnosti věnována
cílená pozornost. Předsedové jednotlivých předmětových komisí se dle potřeby setkávají
s vedením školy a konzultují své záměry a také zjištění v souladu s celkovou koncepcí
rozvoje školy a plnění školních vzdělávacích programů. Žáci školy se zapojují do činnosti
školy prostřednictvím studentského parlamentu a vydáváním školního časopisu.
Do hodnocení výchovně vzdělávacího procesu jednotlivých učitelů je zapojeno vedení školy
a předsedové předmětových komisí, kteří sledují práci vyučujících v jednotlivých oblastech
při hospitační činnosti. K hospitované vyučovací hodině získává vedení školy i zpětnou
vazbu od žáků. Závěry z hospitační činnosti jsou projednávány s jednotlivými vyučujíc ími
včetně zpětné vazby od žáků na hospitovanou vyučovací hodinu. Škola má funkčně
nastaveno hodnocení zaměstnanců, které probíhá ve dvouletých intervalech. Hodnocení
vychází ze zpracovaného sebehodnocení včetně nastavení dalšího profesního rozvoje


                                            2/10
jednotlivých vyučujících. Škola vytváří vhodné příležitosti pro vzájemnou spolupráci
pedagogů se zákonnými zástupci žáků i rodiči zletilých žáků formou třídních schůzek,
pravidelnou komunikací třídních učitelů i vedení školy prostřednictvím webového
informačního systému a účinnou reakcí na vzniklé problémy.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Velká pozornost je věnována dalšímu
vzdělávání pedagogických pracovníků. Pedagogové se zúčastňovali aktivit zaměřenýc h
na rozšíření svých odborných znalostí, jazykových a digitálních kompetencí, pedagogickýc h
dovedností i osobnostního rozvoje.
Škola má pro svoji činnost velmi kvalitní materiální podmínky. Aktivní přístup vedení školy
k vícezdrojovému financování umožnil získat další finanční prostředky k inovaci
a modernizaci odborných učeben a jejich vybavení demonstračními učebními pomůckami
zejména v oblasti přírodovědného vzdělávání. Účelné využívání moderních aplikací a metod
výuky prostřednictvím projekční a výpočetní techniky, dotykovými zařízeními a dalším
vybavením se pozitivně projevilo v kvalitě poskytovaného vzdělávání.
Prostředí školy je estetické a podnětné, na jeho bezpečnost klade vedení školy patřičný
důraz. Škola pravidelně vyhodnocuje bezpečnostní rizika, v případě potřeby přijímá
adekvátní opatření a průběžně je zajištěna informovanost a poučení žáků k bezpečnému
chování.
Jednotliví členové školního poradenského pracoviště spolu navzájem účelně spolupracují,
vzniklé problémy řeší cíleně s třídními učiteli i dalšími vyučujícími. Výchovná poradkyně
kromě systematické péče o žáky se speciálními vzdělávacími potřebami poskytuje vhodnou
metodickou pomoc i pedagogům. Škola průběžně sleduje případné náznaky šech forem
rizikového chování, přičemž má jasná pravidla postupu, jak v případech rizikového chování
efektivně postupovat. Jednotlivé preventivní aktivity a programy organizované školou
se vhodně promítaly do konkrétních činností žáků jak ve výuce, tak i při ostatních akcích.
Školní psycholožka poskytuje žákům a učitelům individuální konzultace a zajišťuje
i kariérové poradenství. Smysluplně spolupracuje s žáky, zákonnými zástupci žáků
a třídními učiteli formou metodické podpory směrem k práci s třídním kolektivem.
Škola účelně a aktivně spolupracuje s mnoha partnery jak domácími, tak v minulých letech
i zahraničními v rámci Erasmus+. Mezi významné partnery patří nejen školy, ale
i organizace podporující technické, přírodní, humanitní vědy (Knihovna Václava
Havla - využívání vzdělávacích programů) a práci s nadanými žáky (PROXIMA z. s.
Nadační fond NABLA). Významná je rovněž spolupráce s humanitární organizací Člověk
v tísni. Pro žáky je velmi přínosná spolupráce s vysokými školami (Ostravská univerzita,
Vysoká škola báňská – Technická univerzita Ostrava, Univerzita Palackého v Olomouci),
kdy se žáci účastní aktivit „Den vědce“, „Den studentem vysoké školy“, cíleně se žáci
zapojují do odborných přednášek a laboratoří. Škola se zapojuje také do projektu „Otevřená
věda“ Akademie věd České republiky. Tato spolupráce se účelně prolíná do výuky
jednotlivých předmětů a žáci tak získávají větší prostor pro své další profesní směřování.
Škola se aktivně zapojila do aktivit městského obvodu Ostrava–Poruba, zejména v období
humanitární krize spojené s válkou na Ukrajině.
Školní stravování zabezpečuje vlastní školní jídelna. Škola vyšla vstříc požadavkům
zákonných zástupců na poskytování dietního stravování. Školní jídelna při sestavování
jídelních lístků používá nastavený trend pestré a nutričně vyvážené stravy v souladu se
zásadami zdravé výživy a s ohledem na plnění výživových norem pro školní stravování.
Rozvíjí spolupráci školní jídelny s vedením školy a strávníky v rámci přednášek o plýtvání
jídlem.


                                           3/10
                          Hodnocení průběhu vzdělávání
Průběh vzdělávání byl sledován a hodnocen ve vyučovacích předmětech ve třídách
osmiletého a čtyřletého gymnázia, úroveň výuky byla na nižším i vyšším stupni gymná zia
srovnatelná. Vyučovací hodiny byly dobře organizačně zvládnuté, žáci dodržovali nastavená
pravidla chování, výuka nebyla narušována žádnými kázeňskými problémy. Příjemné
pracovní klima podporovalo vstřícnou vzájemnou komunikaci. Žáci byli aktivně zapojeni
do komunikace a vedeni k náročnější komunikaci. Ve sledovaných vyučovacích hodinách
byly voleny vhodné formy a metody výuky, které přispívaly k efektivitě hodin vzhlede m
ke zvolenému cíli. Skupinová práce či práce ve dvojicích rozvíjející kooperativní dovednosti
byla využívána ve větší části sledovaných hodin a střídala se se samostatnou práci žáků
podporující jejich aktivitu. Frontální výuka byla využita vždy účelně a efektivně doplněná
řízeným rozhovorem. Žáci v průběhu sledovaných vyučovacích hodin pracovali a plnili
zadané úkoly, učitelé projevovali zájem o výsledky jejich práce a vhodně je motivova li.
Hodiny zaměřené na zobecňování, případně objevování nových poznatků bádáním
se vyskytovaly často a byly propojeny se zkušenostmi žáků z praktického života a doplněny
o mezipředmětové vztahy. Dílčím nedostatkem sledované výuky byl chybějíc í
diferencovaný přístup podle individuálních schopností žáků např. formou zadávání úkolů
rozdílného rozsahu nebo obtížnosti.
Ve vzdělávání v českém jazyce převládala vysoká aktivizace žáků. Zařazené aktivity byly
zacílené na samostatné získávání informací z různých typů zdrojů, na utváření postojů
a rozvoj žákovských kompetencí. Při osvojování mluvnického učiva byl kladen důraz
na rozvoj praktických dovedností a aktivní používání správných gramatických tvarů. Práce
s texty účinně rozvíjela čtenářskou gramotnost, žáci prováděli literárně teoretický a jazykový
rozbor ukázek a byli vedeni i k samostatnému myšlenkovému uchopení literárního díla.
Prostřednictvím projektové výuky byla vytvořena příležitost pro praktické uplatnění
osvojených vědomostí žáků, efektivně byla využita jejich kreativita, podpořena týmová
spolupráce i rozvoj řečových a prezentačních dovedností.
Výuka cizích jazyků rozvíjela receptivní i produktivní dovednosti. Vzdělávání se
vyznačovalo účelnou volbou metod a forem práce, které směřovaly k aktivnímu praktickému
používání daného jazyka a odpovídaly potřebám i jazykovým dovednostem žáků.
Gramatické učivo a slovní zásoba byly osvojovány prostřednictvím různých typů příkladů
i v běžných komunikačních situacích. V průběhu výuky byly vytvářeny dostatečné
příležitosti pro zdokonalování komunikačních dovedností, spontánních reakcí v cílovém
jazyce, žáci byli cíleně vedeni i k souvislejším řečovým projevům. Potřebný důraz byl
kladen také na interakci žáků. Ve všech sledovaných jazycích žáci prokazovali dobrou
úroveň osvojených dovedností.
V přírodovědných předmětech byl cíleně podporován rozvoj příslušné gramotnosti. Vhodně
zvolené metody a formy výuky podněcovaly aktivity žáků. Žáci měli dostatečný prostor pro
komunikaci, nebáli se dotazovat a diskutovat k probíranému učivu. Na žáky byly kladeny
přiměřené požadavky vycházející z jejich úrovně znalostí a dovedností a zároveň jim byla
vhodně poskytována průběžná zpětná vazba využitelná k jejich dalšímu učení. Ve sledované
výuce matematiky byla patrná dobrá pracovní atmosféra, ke které přispíval respektujíc í
a vstřícný přístup pedagogů. Většina hodin byla efektivně časově a organizačně rozvržena
a převládala během nich účelně využita frontální výuka doplněna samostatnou prací žáků
a prací ve dvojicích. Učivo bylo systematicky uspořádáno v logické návaznosti, učitelé
zadávali úlohy přiměřené náročnosti. Žáci prokazovali odpovídající vědomosti a dovednosti,
cíleně byli vedeni k používání odborné matematické terminologie a k logickému myšle ní,
odvozování souvislostí a zákonitostí. Pro názornost byly účelně využity digitální technolo gie


                                            4/10
a grafická znázornění podporovala představivost žáků, rovněž byla viditelná systematická
práce s chybou vedoucí ke kritickému myšlení. Ve výuce zeměpisu byla formou samostatné
nebo skupinové práce efektivně uplatněna práce s informacemi z různých typů zdrojů (text,
mapy, webové stránky, grafy, statistické údaje). Žáci byli vedeni k samostatnému
odvozování nových poznatků a vyvozování závěrů. Učivo bylo vhodně propojeno s četnými
příklady, reálnými situacemi a zkušenostmi žáků.
Rovněž ve společenskovědních předmětech byla využívána názornost, žáci byli zapojováni
do výuky řízenými rozhovory, v nichž využívali svoje znalosti a zkušenosti. Učitelé žáky
vedli k srozumitelnému vyjadřování, kultuře projevu a dbali na dobrou úroveň jejich
prezentace. Sledované hodiny dějepisu byly obsahově promyšlené a strukturované v souladu
s výukovými cíli. Učivo bylo probíráno v logických vztazích. Žáci pracovali samostatně
nebo ve skupinách, kladli věcné otázky týkající se probíraného učiva. Pro zvýšení efektivity
učitelé využívali didaktickou techniku, žáci pracovali s notebooky, tablety. Pracovali
s pracovními listy a dobovými dokumenty. V závěru hodin proběhlo sebehodnocení
a vzájemné hodnocení žáků včetně shrnutí učiva.
Sledovaná výuka tělesné výchovy se vyznačovala promyšlenou volbou a pestrým spektrem
pohybových aktivit směřujících k naplnění stanoveného vzdělávacího cíle. Fyzická zátěž
byla vhodně kombinována s herními prvky, potřebný důraz byl kladen na dodržování zásad
bezpečnosti a prevenci úrazu. Efektivitu vzdělávání účinně zvyšovaly i názorné ukázky
učitelů a průběžná motivační zpětná vazba na výkony žáků.
Ve výuce výtvarné výchovy byl patrný důraz na receptivní složku, podpoření fantazie
a tvořivosti. Žáci byli cíleně vedeni ke slovní formulaci vlastního estetického názoru
a spolupráci. Jednotlivé tvůrčí činnosti na sebe navazovaly, byly metodicky promyšle né.
Pozornost byla zaměřena na zážitek z tvorby a tvůrčí proces jako celek.
Péče o žáky se speciálními vzdělávacími potřebami ve škole spočívá ve včasné identifik ac i
individuálních vzdělávacích potřeb, pravidelné spolupráci se školskými poradenskými
zařízeními a zejména v realizaci doporučených podpůrných opatření. Na základě zpětné
vazby získané od pedagogů jsou přijímána konkrétní opatření zvyšující účinnost jejich
podpory.


                          Hodnocení výsledků vzdělávání
Výsledky vzdělávání žáků byly pravidelně projednávány a analyzovány na jednáních
pedagogické rady, předmětových komisí i vedení školy. V případě potřeby byla přijímá na
vhodná opatření, jejichž účinnost byla vyhodnocována. Sdílený elektronický informač ní
systém umožňuje všem aktérům vzdělávacího procesu systematické sledování úspěšnosti
žáků v průběhu celého školního roku. Zákonní zástupci žáků jsou průběžně informo vá ni
o prospěchu na třídních schůzkách i pomocí webového informačního systému. Škola se
cíleně zaměřuje na interní testování příchozích žáků ze základního vzdělávání v anglické m
jazyce z důvodu jejich rozdílných znalostí a v průběhu vzdělávání v matematice. S výsledky
interních testů předmětové komise a vedení školy podrobně pracovalo a nastavovalo vhodná
opatření ve výuce daných předmětů s cílem vytvořit podporu žákům pro srovnání úrovně
znalostí jednotlivých žáků. Škola se zúčastňuje i mezinárodních šetření, kde v mezinárod ním
šetření PISA 2022 dosáhla výborných výsledků. Dělením tříd v předmětech (matematika,
český jazyk) a dělením předmětů společné části maturitní zkoušky v nižších ročnících jsou
žákům závěrečných ročníků vytvářeny vhodnější podmínky pro přípravu na tuto zkoušku
a udržení výborných výsledků při ukončování vzdělávání.



                                           5/10
Výsledky vzdělávání žáků vykazovaly v období posledních tří let vyrovnanou úroveň.
V průběhu vzdělávání nedocházelo k větším rozdílům při porovnání průměrného prospěchu
jednotlivých tříd směrem k posledním ročníkům. Škola systematicky identifik uje
individuální potřeby žáků s potřebou podpůrných opatření a spolupracuje se školskými
poradenskými zařízeními, přičemž jejich doporučení plně respektuje. Škola efektivně
uplatňuje vlastní strategii, kdy žáci se slabším prospěchem (vyskytují se výjimeč ně)
a zvýšenou absencí byli ve škole evidováni, jejich neúspěchy a problémy v učení se vedení
školy i pedagogičtí pracovníci cíleně zabývali a v průběhu studia jim byla poskytována
základní podpora formou konzultací v jednotlivých předmětech, které byly žáky využívá ny,
což se projevilo u většiny z nich zlepšenou klasifikací na konci školního roku. Dopady
využívaných podpůrných opatření výchovná poradkyně účelně vyhodnocuje ve spolupráci
s vyučujícími školy a průběžně sleduje jejich uplatňování.
Ve společné i profilové části maturitní zkoušky škola v meziročním srovnání dlouhodobě
vykazovala vysokou úspěšnost žáků u maturitní zkoušky a v porovnání s průměrnou úrovní
výsledků žáků ostatních škol ve stejné skupině oborů za celou ČR měly tyto výsledky
výbornou úroveň. Z celkového počtu 89 maturujících žáků vykonalo maturitní zkoušku 51
s vyznamenáním, z toho 31 s průměrem 1,0. Ve všech předmětech společné části maturitní
zkoušky dosáhli někteří studenti školy 100 % skóre, tedy plného počtu bodů.
Výsledky maturitních zkoušek vedení školy cíleně sleduje, analyzuje a vyhodnocuje. Pro
zachování stabilně výborných žákovských výsledků vedení školy nabízí účinné opatření
v podobě individuálních konzultací u jednotlivých učitelů, které je žáky aktivně využívá no.
Dále se do výsledků vzdělávání pozitivně projevila vhodná motivace žáků ze strany
vyučujících, motivačně uzpůsobené prostředí společných prostor školy a jednotlivýc h
učeben. Důležitým faktorem je i vnitřní motivace většiny žáků k dosahování co nejlepšíc h
výsledků v průběhu i při ukončování vzdělávání. V dalším studiu na vysokých školách
pokračuje 97 % absolventů školního roku 2021/2022.
V průběhu vzdělávání se žáci školy zapojují do mnoha aktivit, které slouží zejména k jejich
osobnostnímu rozvoji (Středoškolská studentská konference, Aréna plná krásných slov –
mezigymnaziální recitační soutěž, soutěž k Mezinárodnímu dni lidských práv). Pro žáky
ostravských základních škol organizují Ekokonferenci (soutěž s enviromentá lní
problematikou). Účast žáků v programu „Mezinárodní cena vévody z Edinbur ghu“
podporuje jejich všestranný osobní rozvoj v oblasti sportu, rozvoje talentu, dobrovolnic tví
a dobrodružné expedici.
Žákům školy jsou vytvářeny velmi dobré podmínky pro zapojení do vědomostníc h
a dovednostních soutěží. Žáci se pravidelně účastnili množství sportovních, vědomostníc h
a dovednostních soutěží, ve kterých úspěšně reprezentovali školu na krajské (16x zisk
1 – 3. místa), národní úrovni 19x (1. – 3. místo) i nadnárodní úrovni. Dlouhodobě kvalitníc h
a velmi dobrých výsledků dosahují žáci zejména v přírodovědných, matematick ýc h,
společenskovědních i cizojazyčných soutěžích, olympiádách i středoškolské odborné
činnosti.
Škola informuje o své vzdělávací nabídce a aktivitách prostřednictvím webových stránek,
sociálních sítí, organizací „Dnů otevřených dveří“ a účasti na akci „Tvoje škola je hned
za rohem“.




                                            6/10
                                         Závěry
Vývoj školy
- V období od minulé inspekční činnosti ve školním roce 2013/2014 došlo k modernizac i
  a rozšíření materiální podpory přírodovědného vzdělávání (pomůcky pro badatelskou
  výuku) a zapojení informačních a komunikačních technologií do výuky. Byla
  vybudována posilovna, workoutové hřiště, došlo k wifi pokrytí školy, k vybudování
  odpočinkových míst pro studenty, k rekonstrukci školní jídelny a vybudování přírodní
  zahrady v atriu školy.
- V rámci školního poradenského pracoviště byla zřízena pozice školního psychologa,
  kariérového poradce a koordinátora pro nadané.
- Došlo k úpravě ŠVP zavedením předmětu Finanční a mediální gramotnost a Sciance.
- Zavedly se nové tradice – Ekokonference, Noc pokusů, soutěž k Mezinárodnímu dni
  lidských práv, zavedení regionálního centra fyziky.
- Doporučení z minulé inspekční činnosti byla zohledněna v plné míře. Vyučovací hodiny
  se vyznačovaly vhodnou strukturou, v závěru vyučovacích hodin bylo zařazováno
  hodnocení a sebehodnocení žáků. Údaje o žácích se speciálními vzdělávacími potřebami
  jsou důsledně vedeny ve školní matrice.
Silné stránky
- Škola má jasně formulovanou strategií, která je komunikována se všemi aktéry
  vzdělávání, na základě informací podstatných pro další směřování školy je v pravidelnýc h
  intervalech aktualizována.
- Velmi dobré materiální podmínky mají pozitivní dopad na kvalitu vzdělávání žáků,
  vedení školy materiální podmínky průběžně zkvalitňuje a dbá na efektivní využití
  ve výuce.
- Příznivé klima ve škole a práce s žáky založená na empatickém přístupu, vstřícné
  komunikaci a vzájemném respektu účinně podporuje pozitivní vztahy mezi účastníky
  vzdělávání.
- Promyšlená a efektivní výuka rozvíjí všechny složky vzdělávacích cílů a podněcuje žáky
  ke kritickému myšlení.
- Žáci školy dosahují výborných vzdělávacích výsledků v průběhu vzdělávání i při jeho
  ukončování, jsou úspěšní v soutěžích na krajské i národní úrovni aktivně se zapojují
  do Středoškolské odborné činnosti v celé škále oborů.
Slabé stránky a/nebo příležitosti ke zlepšení
- Minimální uplatnění diferencovaných úloh zohledňujících individuální schopnosti žáků.
Doporučení pro zlepšení činnosti školy
- Využívat ve vyšší míře takovou strukturu příkladů a úloh, které svou náročností
  odpovídají individuálním schopnostem žáků.




                                           7/10
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací program pro nižší stupeň víceletého gymnázia s účinností
      od 1. 9. 2017 (včetně dodatků 1 až 3)
 2.   Školní vzdělávací program pro čtyřleté gymnázium a vyšší stupeň víceletého
      gymnázia s účinností od 1. 9. 2017 (včetně dodatků 1 až 3)
 3.   Rozvrhy vyučovacích hodin ve školním roce 2022/2023 (vzorek)
 4.   Strategie rozvoje školy 2021-2026
 5.   Výroční zpráva o činnosti školy za školní rok 2021/2022 ze dne 20. 10. 2022
 6.   Plán dalšího vzdělávání pedagogických pracovníků na školní rok 2021/2022,
      2022/2023
 7.   Plán hospitační činnosti na školní rok 2022/2023 ze dne 30. 8. 2022, záznamy
      z hospitační činnosti ve školním roce 2021/2022 a 2022/2023 (vzorek)
 8.   Zápisy z porad ve školním roce 2021/2022 a 2022/2023, zápisy z jednání
      předmětových komisí ve školním roce 2021/2022 a 2022/2023 (vzorek)
 9.   Školní preventivní strategie 2019–2027, Minimální preventivní program na školní rok
      2022/2023 ze dne 15. 9. 2022
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Školní matrika střední školy vedená ve školním roce 2022/2023 (vzorek)
13.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2022/2023 (vzorek)
14.   Dokumentace vztahující se k finančním podmínkám školy a zajištění školního
      stravování pro školní rok 2021/2022 a 2022/2023 k datu inspekční činnosti (vzorek)




                                          8/10
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         9/10
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Magda Dirgasová, školní inspektorka,
 vedoucí inspekčního týmu

 Mgr. Šárka Šustková, školní inspektorka

 Ing. Mgr. Hana Červenková,
 školní inspektorka
 Bc. Marcela Zahradníková,
 kontrolní pracovnice
 PhDr. Květoslava Krajčová
 odborník pro střední vzdělávání

V Ostravě 23. 2. 2023




                                           10/10
