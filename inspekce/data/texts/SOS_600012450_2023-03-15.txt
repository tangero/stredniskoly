CSI0X00B5J35
Počet listů: 4




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-333/23-E


Název                                Střední odborné učiliště zemědělské, Chvaletice,
                                     Žižkova 139
Sídlo                                Žižkova 139, 533 12 Chvaletice
E-mail                               skola@souzchvaletice.cz
IČO                                  00 087 840
Identifikátor                        600 012 450
Právní forma                         příspěvková organizace
Zastupující                          Mgr. Naděžda Kovářová
Zřizovatel                           Pardubický kraj
Místo inspekční činnosti             Žižkova 139, Chvaletice
Inspekční činnost na místě           15. až 17. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                          Charakteristika
Střední odborné učiliště zemědělské, Chvaletice, Žižkova 139 (dále „škola“) vykonává
činnost střední školy, školní jídelny a domova mládeže. Realizuje vzdělávání v oboru
vzdělání 41-55-H/01 Opravář zemědělských strojů s nejvyšším povoleným počtem
(kapacitou) 180 žáků. K 30. 9. 2022 vykázala v šesti třídách 130 žáků, což odpovídá mírně
stoupajícímu trendu jejich počtu v posledních několika letech. V rejstříku škol a školských
zařízení zapsaný obor vzdělání zakončený maturitní zkouškou 41-45-M/01 Mechanizace
a služby stejně jako obor vzdělání s výučním listem 23-51-H/01 Strojní mechanik nebyly
v posledních třech letech z důvodu nízkého zájmu otevřeny. Nástavbový obor vzdělání
 41-45-L/51 Mechanizace zemědělství a lesního hospodářství byl s účinností od 1. 9. 2018
z rejstříku škol a školských zařízení vymazán.
V domově mládeže, kde je podle rejstříku škol a školských zařízení povolená
kapacita 71 ubytovaných, bylo v době inspekční činnosti ubytováno 23 žáků v jednom
oddělení pro žáky všech tří ročníků školy. K datu zahájení inspekční činnosti bylo ve škole
evidováno 29 žáků se speciálními vzdělávacími potřebami, z toho 5 žáků z Ukrajiny. Jeden
žák byl vzděláván podle individuálního vzdělávacího plánu.


                         Hodnocení podmínek vzdělávání
Nová ředitelka školy zpracovala koncepci rozvoje školy pro období roků 2020 až 2023.
Jedním z hlavních cílů jsou zajištění výuky odborně kvalifikovanými pedagogy, spolupráce
se základními školami na popularizaci vyučovaného oboru vzdělání a podpora motivace
žáků ke vzdělávání účelnými vzdělávacími metodami. Průběžné vyhodnocování naplnění
cílů, omezení hrozeb nebo využití příležitostí probíhá v rámci každoročního zpracování
výroční zprávy o činnosti školy i při pravidelných poradách pedagogických pracovníků
školy. Některé dílčí cíle koncepce rozvoje školy se již podařilo realizovat (např. základní
obnova vybavení, zlepšení vybavení výpočetní technikou, rozšíření spolupráce s partnery
a veřejností). Ředitelka delegovala řídicí a kontrolní pravomoci za odborné vzdělává ní
na svého zástupce, u domova mládeže pověřila jednu z vychovatelek dílčími řídicími úkoly
(vedení dokumentace, plánování zájmových aktivit, zpětná vazba o činnosti domova
mládeže apod.). Obnoveny byly pravomoci a povinnosti předmětové komise, která se zabývá
nejen organizačními záležitostmi, ale také např. propojeností výuky odborných předmětů
a odborného výcviku nebo plánování výuky v návaznosti na školní vzdělávací program.
Další vzdělávání pedagogických pracovníků je plánované a zaměřuje se na aktuální potřeby
učitelů, (např. práce s chybou nebo vzdělávání žáků se speciálními vzdělávacími potřebami).
Kontrolní mechanismy byly účelně přenastaveny a umožňují včasné přijímání opatření např.
k naplňování strategií školního vzdělávacího programu nebo poskytují zpětnou vazbu
k účelnosti vzdělávacích metod a forem práce. Zpětnou vazbu o efektivitě vzdělávac ího
procesu získává vedení školy od všech účastníků vzdělávání včetně nastupujících žáků
i absolventů. Příležitostí je rozšířit okruh spolupracovníků, kteří se aktivně zapojí
do propagace školy a do grantové činnosti za účelem dalšího zlepšení a doplnění
materiálního vybavení.
Materiální podmínky školy jsou na dobré úrovni, umožňují zajištění výuky teoretických
předmětů i odborného výcviku. Škola disponuje vlastními dílenskými pracovišti, která jsou
vybavena pro realizaci jednotlivých témat školního vzdělávacího programu podle
specializací (zámečnická dílna, klempírna, kovárna, obrobna, motorárna, servisní dílna
a montážní hala). Vybavení školy pro přípravu žáků k získání řidičských oprávnění skupin
T, B, C, T a ke složení zkoušky v kurzech svařování jsou na velmi dobré úrovni. Příležitos tí
k dalšímu rozvoji je modernizace vybavení strojního zařízení na odborný výcvik.
Podmínky pro činnost domova mládeže jsou velmi dobré, průběžně dochází k účelné obnově
jeho vybavení a doplnění podle možností a také návrhů parlamentu domova mládeže .


                                            2/7
Od března do října 2022 poskytovala škola přechodně ubytování žákům ze Střední školy
chovu koní a jezdectví Kladruby nad Labem, což mimo jiné podpořilo dlouhodobé
a přínosné partnerství domovů mládeže obou škol. V únoru 2022 škola po více než šesti
letech ukončila z organizačních důvodů nabídku pronájmu ubytování pro firmy. V současné
době poskytuje domov mládeže ubytování v rámci doplňkové činnosti pouze o prázdninác h
zájmovým nebo sportovním organizacím. Prostory domova mládeže jsou vhodně
přizpůsobeny potřebám ubytovaných žáků, kteří mají k dispozici pro svou zájmovou,
vzdělávací i odpočinkovou činnost dostatek příležitostí.


                          Hodnocení průběhu vzdělávání
Společným rysem hospitované výuky všeobecně vzdělávacích předmětů byla klidná
pracovní atmosféra podporující učení. Aktivita a zapojení žáků se lišily podle účelnosti
volených metod práce. Učitelé byli velmi dobře připraveni na výuku po stránce obsahu
a ve většině případů i po stránce metod a forem práce. Většinou dokázali vhodně nastavit cíl
výuky s ohledem na potřeby a schopnosti většiny žáků. Převažovala frontální forma výuky,
ale zaznamenány byly i velmi účelné skupinové aktivity s aktivním zapojením žáků (např.
spolupráce při plnění úkolů). Smysluplné byly hodiny vedené řízeným rozhovorem se žáky,
při němž si aktivně osvojovali již probrané učivo nebo si upevňovali jeho pochopení vazbami
na praktickou výuku nebo vlastní zkušenosti. Učitelé dbali na to, aby se i v početnějších
třídách co nejvíce žáků zapojilo do výuky aktivně, vhodně podporovali žáky ve vyjádření
vlastního názoru a kladli otázky podporující myšlení. Někdy ale volili tempo podle
nejpomalejších žáků, čímž nezaměstnali a nemotivovali schopnější žáky, nevyužili
diferenciaci náročnosti úloh. Metody výuky odborných předmětů učitelé vhodně
uzpůsobovali úrovni schopností a dovedností žáků jednotlivých tříd. V navštíve nýc h
hodinách byly jako účelná motivace využívány zejména praktické zkušenosti a znalosti
žáků. Aktivita, komunikační dovednosti i spolupráce žáků byly na velmi dobré úrovní.
Výklad ve výuce byl vhodně doprovázen prezentacemi, příklady z praxe s využitím
vhodných učebních pomůcek a školních výukových materiálů dostupných všem žákům
na stránkách školy. K dobré pracovní atmosféře přispívala otevřená komunikace mezi žáky
a učiteli.
Didaktickou techniku učitelé využívali zejména k prezentaci výukových materiálů. Žáci
občas využívali i mobilní telefony k vyhledávání informací, což podporovalo jejich aktivní
zapojení a vhodnou názornost výuky. Efektivitu vzdělávání učitelé často zvyšova li
využíváním vhodných textů k prohloubení znalostí a dovedností, popřípadě k rozvoji
čtenářské gramotnosti. V některých hodinách všeobecně vzdělávacích předmětů výběr textů
a následných aktivit také cíleně podporoval rozvoj emocionálního prožívání a vedl žáky
k rozhovoru o morálních otázkách a postojích. Rozvíjení čtenářské gramotnosti bylo výrazně
znát nejen v hodinách českého jazyka, ale i občanské výchovy, vhodně byla práce s textem
aplikovaná i ve výuce cizího jazyka.
Zaznamenána byla účelná individuální dopomoc některým žákům, její účelnost byla vyšší
v méně početných skupinách nebo při využití kooperativních aktivit. Přínosem bylo vedení
výuky vycházející z praktických zkušeností žáků, v některých hodinách byla účelně využita
práce s chybou (matematika). Zpětnou vazbu o pochopení učiva žáky získávali občas učitelé
v průběhu vyučovacích hodin. Účelné sebehodnocení žáků bylo v několika hodinách
zaznamenáno a korespondovalo s vhodnou volbou vzdělávacích metod ve výuce, někdy
chybělo sebehodnocení z pohledu žáků na vlastní učební pokrok. Závěry hodin s účelnou
zpětnou vazbou většinou chyběly, někdy zhodnocení hodiny bez ověření u žáků provedli
učitelé sami. Ze vzájemné zpětné vazby mezi učiteli a žáky vyplývalo, že žáci chtějí stihno ut


                                             3/7
učení ve škole, aby nemuseli věnovat svůj čas plnění velkého množství domácích úkolů, což
učitelé zpravidla respektovali a přizpůsobovali tomu náplň výuky.
Stanovené podmínky pro realizaci odborného výcviku umožňují průkaznou kontrolu
průběhu poskytovaného vzdělávání. Učitelé odborného výcviku mají přehled o probíraném
učivu, absenci, hodnocení a chování žáků. Organizace výuky ve skupinách žáků odpovídala
psychohygienickým požadavkům a umožňovala činnosti v souladu s učebními dokumenty.
Všichni učitelé byli na výuku po odborné i metodické stránce dobře připraveni. Při zahájení
vyučovacího dne, při kterém došlo k nezbytné kontrole vybavení žáků požadovanými
osobními ochrannými prostředky, byli žáci seznámeni s cílem vyučovací jednotky,
s postupem práce za účelem dosažení očekávaných výsledků a nebezpečím vzniku možnýc h
rizik v bezpečnosti práce. Všichni učitelé odborného výcviku uplatňovali zásady
individuálního přístupu, efektivního využití času a aktivního přístupu žáků k plnění
zadaných úkolů. Na závěr vyučovacího dne probíhalo motivační zhodnocení spojené
s posouzením, zda byly stanovené cíle dosaženy. Příležitostí je hledání dalších aktivizujíc íc h
metod a forem práce při prohlubování dovedností žáků při odborném výcviku, např.
rozdělení žáků do menších skupin pro konkrétní dílčí operace na jednom pracovišti.
Žáci ubytovaní v domově mládeže využívají v souladu se školním vzdělávacím programem
širokou nabídku zájmových kroužků, vychovatelé je podporují ve sportovních aktivitác h
nebo dalších praktických dovednostech. Přínosem je např. kroužek vaření, kde jako zpětnou
vazbu k výsledkům činnosti žáci vydali vlastní školní kuchařku s recepty, které sami
vyzkoušeli. Přínosem pro rozvoj sociálních kompetencí žáků je nejen kroužek sociálníc h
a občanských dovedností, ale v rámci vzájemné spolupráce s domovem mládeže
v Kladrubech nad Labem i realizace společných aktivit včetně školního plesu. Činnost
domova mládeže je velmi účelně plánována v rámci ročního i měsíčních plánů. Dílčím
příkladem dobré praxe je realizace ročního individuálního hodnocení ubytovaných žáků
s využitím formativních prvků, se kterým jsou seznamováni nejen žáci, ale i zákonní
zástupci.


                           Hodnocení výsledků vzdělávání
Primární prevence a výchovné poradenství jsou zajišťovány metodičkou prevence (ředitelka
školy) a výchovnou poradkyní. Žáci ohrožení neúspěchem jsou sledováni jednotlivými
učiteli, kteří si vedou své vlastní záznamy, jež potom sdílejí na pedagogických radách.
V případě potřeby mohou žáci konzultovat učivo přímo s učiteli, využít mohou i individuá lní
nebo skupinové doučování. Ve škole probíhá také výuka češtiny pro žáky z Ukrajiny, což
přispívá pozitivně k jejich začlenění do kolektivu spolužáků. Problémy kázeňského
charakteru (např. ničení majetku, neomluvené hodiny) řeší školní poradenské pracoviště
aktivně nejčastěji spoluprací se samotnými žáky. Tím u některých žáků škola plní
i významnou sociální funkci. Výhodu přináší dobrá znalost všech žáků. Metodička prevence
upravuje plán prevence a opatření, zajišťuje přednášky a další akce obsažené v plánu aktivit
na školní rok. Adaptační kurzy v aktuálním školním roce opět proběhly, dokonce
pro všechny ročníky, což významně přispělo k vzájemnému poznávání žáků a zlepšování
vztahů v třídních kolektivech. Kurzu se účastnila i psycholožka, která se snažila pomoci
žákům s nalezením optimální cesty k jejich učení tak, aby bylo co nejefektivnější. Žáci jsou
seznámeni s možností využití elektronické schránky důvěry. Ve škole jasně nastavená
a zveřejněná pravidla prospívají při předcházení výskytu negativního jednání. Žáci
projevovali slušnost a většinou dodržovali pravidla slušného chování.




                                              4/7
Ve škole bylo ve většině sledované výuky zřejmé uplatňování efektivních metod práce,
zařazování prvků čtenářské gramotnosti a formativního hodnocení. Na konci školního roku
2021/2022 prospěli dva žáci s vyznamenáním. Opakování bylo povoleno devíti žákům
(z nich pět žáků třetího ročníku). Závěrečné zkoušky vykonali po podzimním termínu
s jednou výjimkou všichni žáci, kteří úspěšně ukončili třetí ročník. Většina žáků úspěšně
absolvovala kurz svařování elektrickým obloukem i plamenem. Absolvovali také kurz řízení
motorových vozidel, kurzy obsluhy sklízecí mlátičky a vysokozdvižného vozíku. Někteří
žáci získali na základě vyrobení závěrečných prací školou vydávaná potvrzení tzv. záuční
listy v oborech kovář, klempíř, soustružník, která dokládají zvládnutí vybraných postupů
a činností. Významným motivačním prvkem jsou stipendia poskytovaná žákům, kteří nemají
neomluvenou absenci a v odborném výcviku jsou hodnoceni stupněm výborný nebo
chvalitebný. Ke dni inspekční činnosti pobíralo toto stipendium 60 % žáků. Škola řešila
negativní dopad pandemie COVID-19 a karanténních opatření na docházku a plnění školních
povinností. Dvacet dva žáků mělo jako kázeňské opatření uloženo podmíněné vylouče ní.
Opatření ke snížení přetrvávajících negativních dopadů distanční výuky jsou žáky využívá na
formou doučování hlavně na základě doporučení jednotlivých učitelů.
Škola motivuje a podporuje žáky v účasti ve sportovních, ale hlavně odborných soutěžích,
ve kterých dlouhodobě vykazují dobré výsledky (např. národní kolo soutěže odborných
dovedností v oboru Opravář zemědělských strojů). Účast v soutěžích je pozitivní motivac í
k jejich dalšímu vzdělávání. Žáci také získávají náhled na práci konkurence a budují si hrdost
na obor, kterému se učí. Spolupráce se všemi partnery přispívá k prezentaci školy, propojení
s praxí i zlepšování podmínek výuky. Výsledky přijímacího řízení dokládají úspěšnost
prezentace školy a systému náboru nových žáků. Podíl na tom mají pořádané akce pro okolní
školy včetně realizace kroužku s technickým zaměřením.


                                          Závěry
Vývoj školy
- Od minulé inspekce došlo ke změně na pozici ředitele školy,
- v rejstříku škol a školských zařízení byl proveden výmaz nástavbového oboru vzdělání
  41-45-L/51 Mechanizace zemědělství a lesního hospodářství a zapsán další obor vzdělání
  41-45-M/01 Mechanizace a služby.
Silné stránky
- Vstřícná a respektující pracovní atmosféra školy přispívá k utváření pozitivního
  a příjemného učebního prostředí,
- častější uplatňování efektivnějších metod práce, zařazování              prvků   čtenářství
  a formativního hodnocení podporuje dobré jméno školy,
- vytváření mezipředmětových a mezioborových vztahů pedagogických pracovníků
  jednotlivých úseků (zvláště v odborném vzdělávání),
- pestrá nabídka zájmových aktivit využívaných žáky pro vlastní rozvoj sportovních
  dovedností nebo společenských kompetencí;
- realizace ročního individuálního hodnocení ubytovaných žáků s využitím formativníc h
  prvků hodnocení.
Slabé stránky a/nebo příležitosti ke zlepšení
- Nižší míra diferenciace výuky podle možností žáků,


                                             5/7
- méně často využívané závěry hodin k získání účelné zpětné vazby od žáků k vlastnímu
  pokroku v učení.
Doporučení pro zlepšení činnosti školy
- Diferencovat výuku více s ohledem na individuální potřeby žáků,
- v rámci dalšího vzdělávání pedagogických pracovníků se zaměřit na vzdělávání učitelů
  odborných předmětů v rozvíjejících se moderních technologiích,
- usilovat o získání finančních prostředků z různých zdrojů k posílení modernizace
  vybavení strojního zařízení na odborný výcvik,
- dokončit revizi dokumentace.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Koncepce rozvoje školy na roky 2020 až 2023
 2.   Školní vzdělávací programy platné ve školním roce 2022/2023
 3.   Školní řád střední školy, vnitřní řád domova mládeže, školní rok 2022/2023
 4.   Zápisy z jednání pedagogické rady, školní rok 2021/2022 (výběr)
 5.   Rozvrhy hodin tříd, školní rok 2022/2023
 6.   Matrika, školní rok 2022/2023
 7.   Třídní knihy, Deníky evidence odborného výcviku, Deníky výchovných skupin
      domova mládeže, školní rok 2022/2023(výběr)
 8.   Denní záznam o výchovné skupině; Osobní spis ubytovaného žáka; Denní záznam
      o výchovné skupině, (výběr)
 9.   Koncepce rozvoje domova mládeže 2019 až 2023
10.   Celoroční plán zájmové činnosti domova mládeže na školní rok 2022/2023
11.   Stanovy žákovského parlamentu domova mládeže platné od 17. 4. 2018
12.   Plán kontrol a hospitací a záznamy z kontrolní činnosti ve školním roce 2022/23
13.   Doklady k zajištění bezpečnosti práce (výběr)
14.   Personální dokumentace k odborné kvalifikaci pedagogických pracovníků (výběr)
15.   Dokumentace výchovného poradenství a školní prevence, školní rok 2022/2023
      (výběr)
16.   Výroční zpráva o činnosti školy, školní rok 2021/2022
17.   Inspekční zpráva čj. ČŠIE-136/17-E



                                          6/7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Mgr. Jaroslav Loučka, školní inspektor,
 vedoucí inspekčního týmu

 Bc. Lenka Kalinová, kontrolní pracovnice

 Mgr. Hana Řebíčková, školní inspektorka

 Mgr. Martin Valášek, školní inspektor

 Ing. Vítězslav Martykán, odborník na obor
 vzdělání Opravář zemědělských strojů




V Pardubicích 24. 4. 2023




                                             7/7
