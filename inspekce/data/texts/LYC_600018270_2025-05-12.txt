                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-555/25-Z
                                       Sp. zn. ČŠIZ-S-115/25-Z


Název                               Obchodní akademie a Vyšší odborná škola Valašské
                                    Meziříčí
Sídlo                               Masarykova 101/18, Krásno nad Bečvou,
                                    757 01 Valašské Meziříčí
E-mail                              oavalmez@oavm.cz
IČO                                 00 843 504
Identifikátor                       600 018 270
Právní forma                        příspěvková organizace
Zastupující                         Mgr. Andrea Hlavatá
Zřizovatel                          Zlínský kraj
Místo inspekční činnosti            Jičínská 17, Valašské Meziříčí
                                    Jičínská 97, Valašské Meziříčí
                                    Masarykova 101, Valašské Meziříčí
Inspekční činnost na místě          12. 5. 2025 − 15. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. a) až c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Příspěvková organizace Obchodní akademie a Vyšší odborná škola Valašské Meziříč í
je právnickou osobou zřízenou Zlínským krajem. Vykonává činnost střední a vyšší odborné
školy (dále „škola“) a školní jídelny. Poskytuje střední vzdělání ve čtyřech oborech denní
formy vzdělávání, 18-20-M/01 Informační technologie, 63-41-M/02 Obchodní akademie,
68-43-M/01 Veřejnosprávní činnost a 78-42-M/02 Ekonomické lyceum. V době inspekční
činnosti se zde vzdělávalo 495 žáků v 17 třídách. Škola evidovala 18 žáků se speciálními
vzdělávacími potřebami (dále „SVP“) a 16 žáků s odlišným mateřským jazykem. Ve vyšší
odborné škole v letošním školním roce vzdělávání neprobíhalo.


                         Hodnocení podmínek vzdělávání
V srpnu 2024 došlo ke změně ve vedení školy. Škola má vypracovanou srozumite lno u
koncepci rozvoje s reálně nastavenými cíli. Důraz ve strategických záměrech školy byl
kladen na vytváření kvalitních podmínek pro vzdělávání žáků v souladu se zaměřením
školy, moderními vzdělávacími trendy a s požadavky na současné odborné vzdělává ní.
Ředitelce školy se dařilo úspěšně plnit stanovené úkoly v oblasti personálního a materiálně
technického zajištění výuky, realizace zahraniční a tuzemské odborné praxe pro žáky
a ve spolupráci s regionálními firmami a sociálními institucemi. Prozatím se jen částečně
dařilo prohlubovat týmovou spolupráci uvnitř pedagogického sboru.
Vzdělávání probíhalo podle školních vzdělávacích programů, se kterými vyučující aktivně
pracovali. V souladu se změnami v oblasti informatiky i s revizí rámcových vzdělávac íc h
programů pro střední vzdělávání byly provedeny účelné změny ve školních vzdělávac íc h
programech všech oborů vzdělání. Realizované úpravy odpovídaly aktualizova ným
kompetencím absolventa.
Pravidla a mechanismy k organizování vlastní činnosti školy byly nastaveny cíleně
a funkčně. Kompetence vedoucích pracovníků byly jasně rozděleny mezi ředitelku školy
a jejího zástupce. Kontrolní i hospitační činnost byla prováděna systematicky, plánovaně
a v dostatečné míře. Při své činnosti vedení školy efektivně využívalo práci předmětových
komisí. Vyhodnocování kvality vyučovacího procesu prostřednictvím hospitační činnosti
umožnilo vedení školy poskytovat vyučujícím hodnotné podněty pro zlepšení výuky. Chyběl
však důraz na dodržování těchto doporučení, což se projevilo ve sledované výuce.
Vzdělávání zabezpečoval kvalifikovaný pedagogický sbor. Odborný profesní růst pedagogů
se uskutečňoval prostřednictvím dalšího vzdělávání pedagogických pracovníků, kterého se
průběžně účastnili všichni vyučující školy a které korespondovalo se záměry a potřebami
školy i s osobnostními požadavky učitelů.
Velmi dobré prostorové podmínky umožňovaly naplňování školních vzdělávac íc h
programů. Vstřícnou spoluprací se zřizovatelem byla zvýšena úroveň materiáln íc h
podmínek zejména v oblasti digitálních technologií, ale i technického zázemí prováděním
běžných oprav a údržby prostor školy. Pomocí finančních zdrojů z projektů využitýc h
zejména na zahraniční odborné stáže a výukové pobyty žáků, školení a stínová ní
pedagogických       pracovníků     se    dařilo     zvyšovat     jazykovou    gramotnost
zúčastněných. Současně byly umožněny studijní pobyty pro znevýhodněné skupiny žáků,
a to prostřednictvím personální podpory školy a profesního rozvoje pedagogů. Tyto aktivity
přispívaly ke zvyšování efektivity vzdělávacích systémů a zajišťování rovného přístupu
ke kvalitnímu a inkluzivnímu vzdělávání.



                                           2/7
Ve škole byly uplatňovány funkční a účinné preventivní mechanismy v oblasti bezpečnosti
a ochrany zdraví, které přispívaly k minimalizaci rizika úrazů při vzdělávacích činnostech
a zajišťovaly reálnou fyzickou bezpečnost žáků. Ve spolupráci se školní jídelnou byl
nutričně vyváženou stravou podporován zdravý vývoj žáků a zdraví prospěšný životní styl.
Školní poradenské služby byly zajišťovány kvalifikovaným týmem, který tvořila výchovná
poradkyně, metodik prevence a školní psycholožka. Role jednotlivých členů týmu byly jasně
vymezené a jejich činnost byla efektivně koordinována. Díky tomu bylo možné poskytovat
cílenou podporu žákům i jejich zákonným zástupcům při řešení výchovných, vzdělávac íc h
i osobnostních obtíží. Tým nabízel odborné poradenství a metodickou podporu jak
pedagogům, tak žákům a jejich rodičům především při práci se žáky se speciálními
vzdělávacími potřebami a se žáky ohroženými školním neúspěchem či jinými rizikovými
faktory.
Škola účelně spolupracovala s mnoha domácími i zahraničními partnery, mezi které patřily
nejen základní, střední a vysoké školy, ale i různorodé místní organizace a firmy podporující
zejména odborné a cizojazyčné vzdělávání. Odborné praxe a stáže žáků v regionu
i v zahraničí, exkurze, vzdělávací aktivity s partnerskými školami na Slovensku a další
projektové aktivity významně přispívaly nejen k posilování a rozvoji komunikač níc h
schopností žáků i pedagogických pracovníků v cizích jazycích a k prohlubování znalostí
reálií, ale rovněž cíleně podporovaly rozvoj osobnostního potenciálu žáků zejména
v ekonomické oblasti a v oblasti informačních technologií. V rámci zahraniční spolupráce
byla žákům pravidelně nabízena možnost praxe a letních brigád, ale i pracovního uplatnění
pro absolventy školy. Mezi stabilní partnery školy patří město Valašské Meziříčí, do jehož
kulturních a společenských aktivit se žáci často zapojovali. Rovněž kooperace
se zřizovatelem školy a zákonnými zástupci žáků byla oboustranně přínosná.


                          Hodnocení průběhu vzdělávání
Ve sledované výuce žáci průběžně dostávali kvalitní zpětnou vazbu využitelnou k jejich
dalšímu učení. V matematice, ekonomických předmětech a v tělesné výchově účelně
pracovali s chybou, což přispívalo k lepšímu pochopení učiva a podněcovalo je k aktivnímu
přístupu k učení. Digitální technologie byly do výuky většinou účelně zařazovány, ve výuce
cizích jazyků podporovaly rozvíjení poslechových dovedností žáků i obohacování jejich
lexikální zásoby, v ostatních předmětech smysluplně doplňovaly výklad pedagogů.
V průběhu cizojazyčného vzdělávání žáci aktivně pracovali i s mobilními zařízeními
a rozvíjeli tak nejen své digitální dovednosti, ale současně i své komunikativní a sociální
kompetence při práci ve dvojicích anebo ve skupinách. Společným nedostatkem výuky
týkajícího se převážně jazyka českého a literatury, hospodářského zeměpisu, biologie,
základů přírodních věd se zaměřením na biologické vzdělávání a ekonomických předmětů
byla dominance málo účelné frontální výuky spojené s odborným výkladem vyučujíc íc h
kombinované s řízeným rozhovorem. Učitelé často komunikovali s minimálním počtem
žáků či neadresně se třídou, což vedlo k nerovnoměrnému zapojování žáků do vyučová ní
a v některých případech i k jejich pasivitě. Ojediněle byly v těchto předmětech zařazovány
aktivizující metody a kooperativní činnosti. V závěrech vyučovacích hodin s výjimko u
jazyka českého a literatury a základů přírodních věd se zaměřením na fyzikální vzdělává ní
bylo zpravidla opomíjeno společné shrnutí probíraného učiva vzhledem ke stanoveným
cílům anebo bylo provedeno pouze formálně a žákům tak chyběla potřebná zpětná vazba
využitelná pro jejich další učení.




                                            3/7
Ve výuce jazyka českého a literatury byly cíle vyučovacích hodin jasně stanoveny
a v závěrech výuky vyhodnoceny s ohledem na vzdělávací pokrok žáků. Malý důraz byl ale
kladen na rozvoj jejich samostatného kritického úsudku, na individuální i vrstevnickou práci,
ale také na rozvoj čtenářské gramotnosti. Analýze textů se žáci věnovali pouze sporadicky.
Výuka jazyka anglického a německého byla obvykle efektivně realizována v daných
cílových jazycích a byla tak systematicky rozvíjena jazyková gramotnost žáků. Žáci byli
aktivně podněcováni a motivováni k vyjadřování vlastních názorů v cizím jazyce,
což přispívalo k rozvoji jejich kritického myšlení, řečových dovedností a upevnění
probíraného učiva. Použité metody a formy ve výuce matematiky cíleně podporovaly aktivní
přístup žáků k plnění určených úkolů. Žáci byli systematicky vedeni k formulo vá ní
odpovědí, logickému myšlení, volbě správného postupu při řešení zadaných úkolů
a k dodržování odborné terminologie. Ve výuce základů přírodních věd se zaměřením
na fyzikální vzdělávání bylo také velmi dobře využito efektivních metod. Adekvátně byly
u žáků rozvíjeny znalosti, dovednosti a postoje na základě jejich samostatného uvažová ní
a aplikování vědomostí v souvislosti s novým učivem. Ve výuce hospodářského zeměpisu
a biologie příklady z reálného života přispěly k propojení učiva s osobními zkušenostmi
žáků, což zvyšovalo jejich zájem a napomáhalo k lepšímu porozumění látce. Výuka tělesné
výchovy byla realizována v souladu se školním vzdělávacím programem, a to zejména
se zaměřením na sportovní hry. Byla přizpůsobena individuálním schopnostem a potřebám
žáků. Dostatečná pozornost byla věnována smysluplnému zařazení průpravných cvičení
a herních činností jednotlivce s cílem rozvíjet motorické dovednosti žáků a zlepšovat jejich
fyzickou zdatnost. Úvodní části hodin však ne vždy zcela reflektovaly specifika konkrétní
sportovní hry, a to jak v oblasti motivace, tak i ve fyzické přípravě žáků.
Výklad nové látky v odborných ekonomických předmětech byl veden srozumite lně
a vycházel z dosavadních znalostí a zkušeností žáků, které optimálně propojovaly teoretické
poznatky s příklady a situacemi z praxe. Žáci byli vedeni k osvojování nových poznatků
v souvislostech, náležitým způsobem bylo uplatněno také mezipředmětové propojení.
V předmětech založených na praktických činnostech žáci efektivně využívali speciální
výukový software.


                          Hodnocení výsledků vzdělávání
Individuální a celkové výsledky vzdělávání žáků byly pravidelně projednávány
pedagogickou radou. Vedení školy je systematicky evidovalo, analyzovalo a přijíma lo
nápravná opatření a jejich účinnost pak dále sledovalo prostřednictvím metodických orgánů
školy. Ke zlepšení žákovských výsledků v průběhu a při ukončování studia pozitivně
přispívalo dělení výuky některých předmětů podporující zintenzivnění procvičení učiva
a individuálního přístupu k žákům, což se pozitivně projevilo v četných úspěších nejen
v soutěžích, ale i ve vzestupných výsledcích maturitních zkoušek v posledních třech letech.
O průběhu a výsledcích vzdělávání byli zákonní zástupci žáků pravidelně informo vá ni
pomocí školního elektronického informačního systému, při osobních konzulta c íc h
s pedagogy a na třídních schůzkách.
Od poslední inspekční činnosti se škola pravidelně zapojovala do externího testování.
Ve školním roce 2022/2023 se žáci školy zúčastnili výběrového zjišťování v moderních
dějinách a ve čtenářské gramotnosti, kdy ve srovnání s ostatními zúčastněnými školami
v rámci Zlínského kraje a České republiky dosáhli v obou testováních výborných výsledků.
Kvalita znalostí a dovedností žáků maturitních ročníků byla každoročně ověřována formou
vnějšího standardizovaného šetření, na jehož organizaci se škola aktivně podílela.



                                            4/7
Soustavná pomoc byla zajišťována žákům ohroženým školním neúspěchem a byla přijímá na
adekvátní opatření ke zlepšení jejich vzdělávacích výsledků. K efektivní pomoci přispíva ly
konzultační hodiny a doučování nabízené jednotlivými pedagogy, které byly žáky
individuálně navštěvovány a jejichž využívání bylo vedením školy periodicky sledováno.
Žákům se SVP byla poskytována cílená individuální podpora prostřednictvím pedagogické
intervence a různých podpůrných opatření. Jejich účinnost byla pravidelně monitoro vá na
a vyhodnocována za účelem zajištění optimálního přizpůsobení pomoci jejich potřebám.
Rizikové chování žáků bylo systematicky monitorováno a byly realizovány preventivní
programy zaměřené na předcházení sociálně patologickým jevům. Tímto způsobem školní
poradenské pracoviště společně s vedením školy a ostatními pedagogy aktivně přispíva lo
k vytváření bezpečného, podnětného a motivujícího prostředí pro všechny žáky.
Systematicky bylo také sledováno školní klima prostřednictvím dotazníkových šetření,
jehož výsledky sloužily jako podklad pro přijímání opatření ke zlepšení atmosféry
a vytváření well-beingu ve škole.
Průběžné učební výsledky žáků v období posledních tří let byly vyrovnané, odpovídaly
požadovaným výstupům realizovaných školních vzdělávacích programů.
V celostátním srovnávání úrovně vzdělávání žáků škol obdobného typu i v rámci Zlínské ho
kraje byly celkové školní výstupy znalostí žáků u maturitních zkoušek na dobré úrovni.
Od školního roku 2021/2022 většina žáků ve společné i profilové části maturitní zkoušky
prospěla, v porovnání se školním rokem 2021/2022 se počet žáků s vyznamená ním
ve školním roce 2023/2024 více než zdvojnásobil. Zlepšující tendence se projevila v kvalitě
vzdělávání zejména ve společné části maturitní zkoušky z jazyka anglického, úroveň
žákovských výstupů se zvyšovala i u jazyka českého a literatury. Maturitní vzdělávac í
výsledky žáků z matematiky ve společné části byly bez větších výkyvů, nejlepších studijníc h
úspěchů bylo dosaženo ve školním roce 2021/2022. Úroveň maturitních zkoušek vedení
školy pravidelně a systematicky zaznamenávalo a analyzovalo a přijímalo účinná opatření
k jejich zlepšení.
Spolu s vyučujícími vedení školy aktivně vytvářelo podmínky pro zapojení žáků do širokého
spektra vzdělávacích programů a sportovních aktivit. Jednotliví žáci nebo žákovské týmy
opakovaně dosahovali čelní umístění v soutěžích zejména v oblasti ekonomiky, účetnictví,
informačních technologií a grafických disciplín na republikové úrovni. Mezi největší
úspěchy žáků školy patřil v roce 2024 zisk předních míst v rámci mistrovství světa ve
zpracování textu. Škola pravidelně sledovala úspěšnost svých absolventů a efektivně
využívala spolupráce s nimi při vytváření svého veřejného mediálního obrazu a zajištění
odborné praxe.


                                         Závěry
Vývoj školy
– Změna ve vedení školy.
– Nový obor vzdělání - Ekonomické lyceum - a s tím související navýšení počtu žáků a tříd.
– Zkvalitnění materiálně technických podmínek školy.
Silné stránky
– Dlouhodobé výborné výsledky žáků v odborně zaměřených soutěžích v celostátní úrovni.
  (5.3)



                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedůsledná kontrola naplňování doporučení z hospitační činnosti cílená ke zkvalitně ní
  výuky. (2.1)
– Minimální podpora kritického myšlení a rozvoje komunikativních kompetencí žáků
  s výjimkou výuky cizích jazyků a chybějící vyhodnocení výukových cílů v závěrech
  vyučovacích hodin kromě výuky jazyka českého a literatury. (4.1)
– Absence aktivizačních výukových metod a forem s výjimkou výuky cizích jazyků
  a základů přírodních věd se zaměřením na fyzikální vzdělávání. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit kontrolu dopadu hospitační činnosti na kvalitu výuky.
– Při kontrolní činnosti se zaměřit na účelné zařazování úkolů podněcujících kritické
  myšlení žáků a forem vrstevnické práce včetně úloh podporujících komunikativní
  schopnosti žáků ve vyučování.
– Soustředit se při kontrolní činnosti na efektivní uplatňování aktivizujících metod a forem
  a na vyhodnocování stanovených cílů vzhledem k obsahu učiva ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret na pracovní místo ředitelky Obchodní akademie a Vyšší odborné
      škole Valašské Meziříčí ze dne 15. 5. 2024 s účinností od 1. 8. 2024
 2.   Koncepční dokumenty a soubor materiálů k vedení a řízení školy ve školním roce
      2023/2024 a 2024/2025 k datu inspekce
 3.   Dokumentace školy podle § 28 odst. 1 školského zákona ve školním roce 2023/2024
      a 2024/2025 k datu inspekce
 4.   Dokumentace k výchovnému a kariérovému poradenství a k prevenci ve školním roce
      2023/2024 a 2024/2025 k datu inspekce




                                            6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Zuzana Tydlačková, školní inspektorka, vedoucí inspekčního týmu
 Ing. Zuzana Mücková, školní inspektorka
 Mgr. Radovan Zicháček, školní inspektor
 Ing. Ilona Ptáčková, školní inspektorka
 Bc. Jana Mazáková, kontrolní pracovnice
3. 6. 2025




                                         7/7
