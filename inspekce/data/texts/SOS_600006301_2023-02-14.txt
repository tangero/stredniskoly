CSI0X00B447V
Počet listů: 7




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-378/23-A


Název                               Soukromá střední odborná škola START, s.r.o.
Sídlo                               Dygrýnova 1006/21, Černý Most, 198 00 Praha 9
E-mail                              reditelka@sos-start.cz
IČO                                 63672359
Identifikátor                       600006301
Právní forma                        Společnost s r.o.
Zastupující                         Mgr. Jana Novotná
Zřizovatel                          Mgr. Jana Novotná
Místo inspekční činnosti            Dygrýnova 1006/21, Černý Most, 198 00 Praha 9
Inspekční činnost na místě          14. 2. 2023 − 16. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Soukromá střední odborná škola START, s.r.o. Dygrýnova 1006/21,
198 00 Praha 9 – Černý Most vykonává činnost střední školy (dále také „škola“ nebo
„instituce“). Poskytuje vzdělávání zakončené maturitní zkouškou v oboru vzdělání Cestovní
ruch v denní formě vzdělávání. Od poslední inspekční činnosti v roce 2016 výrazně vzrostla
naplněnost instituce, v posledních třech školních letech se pohybuje kolem 72 %. K termínu
inspekce se ve škole ve 4 třídách vzdělávalo 100 žáků. Od školního roku 2019/2020 je
vzdělávání realizováno v pronajatých prostorách v budově Základní školy Generála
Janouška. V rámci pražského regionu se jedná o malou školu rodinného charakteru.


                         Hodnocení podmínek vzdělávání
Systém řízení vychází z jednoznačně definovaných koncepčních záměrů, jež reflektují
aktuální potřeby školy, společenskou poptávku i legislativní změny ve školství a vytvářejí
předpoklad pro další perspektivní rozvoj školy. Ředitelka školy klade důraz na zajištění
kvalitních materiálních i personálních podmínek pro vzdělávání, na podporu výchovy
k tvořivému myšlení, logickému uvažování a řešení problémů, dobrou jazykovou
vybavenost žáků společně s odbornými znalostmi, komunikativními a organizač ními
schopnostmi. Prioritou je budování atmosféry důvěry, otevřenosti a porozumění mezi učiteli
a žáky. Stanovené cíle se ředitelce daří průběžně naplňovat, např. zlepšování školního
prostředí a zkvalitnění materiálně technického zabezpečení výuky a systémová obměna
pedagogického sboru. Pedagogové se s koncepčními záměry ztotožňují.
K naplňování koncepčních záměrů slouží četné partnerské vztahy a aktivní spolupráce
s organizacemi působícími v cestovním ruchu (potenciální zaměstnavatelé žáků), u nichž
žáci vykonávají odbornou praxi (cestovní kanceláře, agentury, informační centra, ubytovací
a stravovací zařízení, hrady a zámky apod.). Spolupráce s partnery také poskytuje škole
podněty pro aktualizaci obsahu vzdělávání.
Jednoduchá organizační struktura odpovídá velikosti a typu školy, ředitelka část kompetencí
delegovala na svou zástupkyni. Standardní zapojení učitelů do chodu školy zajišťují
pravidelná jednání pedagogické rady. Demokratický styl vedení instituce, včetně výhody
malé školy, vytváří příznivé pracovní prostředí umožňující konstruktivní dialog a otevřenou
komunikaci mezi všemi aktéry vzdělávání. Každodenní kontakt většiny zaměstnanců školy
zajišťuje obousměrný přenos informací. Nastavené kontrolní a evaluační mechanismy jsou
funkční a umožňují průběžné vyhodnocování kvality poskytovaného vzdělávání. Vedení
školy v rámci realizované hospitační činnosti sleduje podstatné aspekty kvality vzdělává ní.
Zjištění z hospitací vesměs vyúsťují v konkrétní doporučení ke zkvalitnění výuky, cíleně je
dále sledována jejich realizace a účinnost ve výchovně vzdělávacím procesu. Přesto
inspekční tým v průběhu menší části vzdělávání zaznamenal didaktické nedostatky, zejména
malou pestrost metod a forem vzdělávání, která vedla k nižší aktivizaci žáků.
Od posledního inspekčního hodnocení došlo k přirozené obměně pedagogického sboru.
Pedagogický sbor se postupně stabilizuje. Vzdělávání zajišťuje 12 pedagogickýc h
pracovníků (6 interních a 6 externích), 3 pedagogové, kteří nesplňují předpoklad odborné
kvalifikace, si potřebné vzdělání doplňují odpovídajícím studiem. Absence odborné
kvalifikace učitelů však neměla zásadní vliv na kvalitu vzdělávání. Systém uvádění nových
či začínajících učitelů vychází z jasně nastavených pravidel. Každý pedagog má přiděleného
svého uvádějícího učitele, který mu poskytuje metodickou podporu a seznamuje jej
s provozem školy a organizačními záležitostmi. Na adaptaci nových pedagogů se podílí
i ostatní kolegové a vedení školy.
Další vzdělávání pedagogických pracovníků vychází z potřeb školy, současně respektuje
zájmy jednotlivých vyučujících. Zaměřuje se především na doplnění kvalifikace učitelů,
rozšiřování a prohlubování jejich pedagogické a profesní odbornosti včetně metod a forem
vzdělávání. Vedení školy dbá na svůj profesní rozvoj.




                                            2/7
Efektivní vícezdrojové financování umožňuje vytvářet kvalitní materiální podmínky pro
naplňování školního vzdělávacího programu i zajištění chodu školy. Vzdělávání probíhá
v kultivovaném prostředí. Škola disponuje dostatečným počtem kmenových učeben
i dalšími odbornými učebnami, např. učebnou informatiky, jazykovou učebnou. Všechny
učebny jsou zařízeny moderním nábytkem a didaktickou technikou. Pro odpočinek slouží
relaxační koutky umístěné na chodbách školy. Soustavně je doplňován fond knihovny
(učebnice, beletrie) a dalších učebních pomůcek (výukový software, videopořady pro výuku
odborných předmětů). Většinu učebnic a pomůcek poskytuje škola žákům zdarma po celou
dobu jejich vzdělávání, včetně množství aktuálních výukových materiálů a odborných
časopisů. Ve všech prostorách školy je připojení přes Wi-Fi. Pro výuku tělesné výchovy
škola využívá dvě tělocvičny a venkovní hřiště. K vyšší bezpečnosti žáků a ochraně majetku
školy přispívá zajištění vstupu do budovy elektronickým systémem i recepcí. Stravování
žáků je zajištěno ve školní jídelně základní školy.


                          Hodnocení průběhu vzdělávání
Koncepčně pojatý výchovně vzdělávací proces vede ke kvalitnímu naplňování profilu
absolventa. Promyšlená organizace výuky s důrazem na provázanost teoretických odborných
předmětů s odbornou praxí a systémová výuka všeobecně vzdělávacích předmětů, s důrazem
na výuku cizích jazyků, vytváří efektivní podporu pro zvládnutí společné části maturitní
zkoušky. Profesní příprava žáků je na velmi dobré úrovni a vytváří optimální předpoklady
pro uplatnění absolventů na trhu práce nebo pro studium na vysokých školách.
Společným rysem většiny sledovaných hodin byla pozitivní pracovní atmosféra. Žáci
respektovali nastavená pravidla práce a komunikace s vyučujícími. Většina hospitovanýc h
hodin měla promyšlenou strukturu s jasným stanovením cíle a tématu, hodiny byly většinou
organizačně dobře připraveny a zvládnuty. Kvalita výuky byla výrazněji ovlivně na
přístupem učitelů i mírou jejich pedagogických zkušeností, což se promítalo v různé úrovni
metodické a didaktické propracovanosti vyučovacích hodin. Převažovala frontální výuka
s výraznější rolí učitele, doplněná řízeným rozhovorem a samostatnou prací žáků,
kooperativní formy práce byly využity spíše v menší míře. Požadavky kladené na žáky byly
většinou přiměřené, žáci měli potřebné množství času k pochopení a procvičení probírané
látky. Názornost výuky byla ve většině hodin účelně podpořena uplatněním didaktické
techniky (dataprojektor, interaktivní tabule).
Charakteristickým znakem výuky odborných předmětů bylo propojování praktické realizace
s využitím teoretických poznatků i podpora samostatnosti žáků. Žáci efektivně
spolupracovali při tematickém a technickém provedení úloh podle zadání. Vyučující je vedli
k používání odborné terminologie, k logickému uvažování a vyvozování závěrů.
Diferencovaný      přístup      učitelů      zohledňoval   individuální   předpoklady    žáků
a napomáhala rozvoji       jejich      individuálního    potenciálu.    Uplatňování   názorně
demonstrativních metod, instruktáže, důraz na dodržování stanovených postupů
v kombinaci s rozvojem kreativity přispívaly ke zvyšování motivace žáků a jejich odborných
kompetencí. Vhodně byla žákům poskytována průběžná zpětná vazba. Cílené vedení žáků
k samostatné práci, k zodpovědnosti za včasné plnění úkolů a k prezentaci vlastní práce
vytváří příznivé předpoklady pro jejich úspěšné uplatnění v profesním životě.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností včetně využívání kooperativních forem práce vedla k nerovnoměrnému zapojení
některých žáků do vyučování a k jejich menší spoluúčasti na vzdělávání. V některých


                                            3/7
hodinách nebyl vytvářen dostatečný prostor pro souvislejší mluvený projev žáků a ve větší
části hodin cizích jazyků nebyl cíleně podpořen rozvoj jejich interaktivních řečových
dovedností. Učitelé jen v malé míře diferencovali zadávané úkoly s ohledem na žáky
s odlišnými individuálními možnostmi a schopnostmi i tempem práce. V závěrečné fázi
vyučovacích hodin převážná část učitelů opomíjela shrnutí probraného učiva a vyhodnoce ní
stanoveného vzdělávacího cíle. Pedagogové rovněž méně využívali formativní funkci
hodnocení, žáci nebyli dostatečně vedeni k objektivnímu posouzení kvality práce svých
vrstevníků a k sebereflexi vlastního výkonu.
Naplňování profilu absolventa napomáhá řada aktivit (turisticko-poznávací zájezdy
tuzemské i zahraniční, návštěvy muzeí, hradů, zámků a dalších kulturních památek, exkurze
v zařízeních cestovního ruchu nebo státních institucích.


                          Hodnocení výsledků vzdělávání
Výsledky vzdělávání žáků pozitivně ovlivňuje výběr z uchazečů s odpovídajícími studijními
předpoklady, funkčně nastavená adaptace žáků a systematická výchovně vzdělávací práce
většiny pedagogů. Kladně působí také prostředí školy rodinného typu.
Systém poradenských služeb i preventivních mechanismů vychází z potřeb školy, umožňuje
včasnou identifikaci vzdělávacích potřeb žáků i případných negativních jevů v jejich
počátku. Škola průběžně identifikuje potřeby žáků se speciálními vzdělávacími potřebami
(6 žáků), s odlišným mateřským jazykem (8 žáků) i žáky ohrožené školním neúspěchem
a poskytuje jim adresnou individuální podporu ve spolupráci s odborníky z poradenských
zařízení. Adaptační procesy vhodně zohledňují věková specifika žáků, jsou zaměřeny
zejména na zvládnutí nároků středoškolského studia, utváření pozitivních třídních vazeb
a prevenci rizikových projevů chování (společné adaptační kurzy, mimoškolní aktivity).
Pravidelně zařazované vzdělávací aktivity různého zaměření (tematické přednášky, kurzy
apod.) přispívají k všestrannému rozvoji osobnosti žáků, k vytváření prosociálních vazeb
uvnitř třídních kolektivů a k předcházení sociálně patologických jevů. Funkčnost
preventivních mechanismů dokládá i velmi nízký výskyt rizikového chování. Žáci jsou
vedeni k zodpovědnosti za své vzdělávací výsledky při plnění termínovaných úkolů,
dlouhodobých projektů a v rámci vlastní domácí přípravy. Minimálně je však využívá na
motivační funkce pochval. V rámci kariérního poradenství je žákům poskytován informač ní
servis o dalších možnostech jejich studia či uplatnění na trhu práce (přednášky, exkurze,
veletrhy práce). Vedení školy sleduje úspěšnost absolventů. V souladu s oborovou profilac í
jich větší část nastupuje do praxe, více než 10 % absolventů pokračuje v navazujíc ím
vysokoškolském studiu či studiu na vyšších odborných školách.
Ke zjišťování dosažené úrovně znalostí a dovedností žáků a k ověřování míry zvládnutí
očekávaných výstupů školních vzdělávacích programů škola používá standardní nástroje.
Ve všeobecně vzdělávacích a odborných teoretických předmětech jsou znalosti a dovednosti
žáků ověřovány běžnými způsoby, zpravidla formou písemného a ústního zkoušení. Žáky
vytvářená portfolia slouží jako nástroj pro zjišťování kvality odborného vyučová ní
i hodnocení získaných kompetencí žáků v průběhu studia. Ve všech ročnících je součástí
hodnocení v odborných předmětech také prezentace komplexně zaměřené ročníkové práce.
Celkové průběžné výsledky vzdělávání žáků ve sledovaném období vykazovaly stabilní
úroveň. Ve sledovaném období tří školních let dosahoval podíl žáků s uzavřenou klasifik ac í
do 30. 6. 88 %. Přibližně čtvrtina žáků prospěla s vyznamenáním, počet neprospívaj íc íc h
žáků byl nízký, pohyboval se mezi 3 % – 8 %. Důsledný přístup v uplatňování nastavenýc h
pravidel a systematická práce třídních učitelů se odráží v nižším průměrném počtu


                                            4/7
zameškaných hodin na žáka i v nulovém počtu neomluvených hodin. Od posledního
inspekčního hodnocení se výrazně snížila absence žáků ve výuce. Průměrný počet
zameškaných hodin na žáka se pohyboval okolo 70 omluvených hodin za školní rok.
Pedagogové v rámci pedagogické rady periodicky sledují výsledky žáků, analyzují příčiny
jejich neúspěchů a stanovují systematická opatření pro zlepšování vzdělávacích výsledků
žáků. Vedení školy sleduje rovněž naplňování profilu absolventa ověřováním výstupů
stanovených ve školních vzdělávacích programech pro odborné předměty.
K objektivnímu porovnání vzdělávacích výsledků žáků škola využívá externí evaluaci. Ve
výběrovém zjišťování výsledků vzdělávání ČŠI ve školním roce 2022/2023 dosáhli žáci
prvního ročníku v testu moderních dějin výborného hodnocení, naopak žáci druhého ročníku
v testu čtenářské gramotnosti podprůměrných výsledků. Účinnost přijatého opatření (větší
důraz na práci s různými druhy textů ve výuce) se vzhledem ke krátké době jeho realizace
se v termínu inspekční činnosti neprojevila.
Důležitým ukazatelem kvality poskytovaného vzdělávání je pro školu úspěšnost žáků
u maturitních zkoušek. V celkovém srovnání jsou výsledky ovlivněny nízkým počtem žáků,
kteří tyto zkoušky skládají. Ve sledovaném období tří školních dosahovali žáci školy ve
společné části maturitní zkoušky lepších výsledků v porovnání s průměrem dané skupiny
oborů v rámci České republiky. Ve školním roce 2020/2021 však došlo k výrazné mu
negativnímu výkyvu v profilové části maturitní zkoušky, což bylo ovlivněno obdobím
distanční výuky.
O velmi dobré úrovni rozvoje kompetencí žáků svědčí i jejich aktivní zapojení do soutěží
různého zaměření a jejich úspěchy na regionální i celostátní úrovni (jazykové soutěže
a olympiády – španělština, soutěž škol cestovního ruchu).



                                        Závěry
Vývoj školy
- od posledního inspekčního hodnocení v roce 2016 instituce změnila místo poskytovaného
  vzdělávání,
- vedení instituce v novém místě poskytování vzdělávání aktivně přistoupilo k výrazné mu
  zlepšování materiálně technického vybavení školního prostředí, materiálnímu
  zabezpečení výchovně vzdělávacího procesu a individuální podpoře žáků,
- od posledního inspekčního hodnocení výrazně vzrostla naplněnost školy, zvýšil se počet
  žáků,
- výrazně se snížila míra absence žáků ve vyučování,
- škola cíleně rozšiřuje funkční partnerské vztahy podporující kompetence žáků.


Silné stránky
- rodinné prostředí školy podporující rozvoj vstřícnosti, otevřenosti,            tolerance
  a vzájemného respektu všech aktérů výchovně vzdělávacího procesu,
- materiální podmínky vedoucí ke zvyšování úrovně výuky,




                                          5/7
- aktivní a dlouhodobá spolupráce se sociálními partnery podporující naplňová ní
  vzdělávacích cílů.


Slabé stránky a/nebo příležitosti ke zlepšení
- menší pestrost metod a forem výuky v části hodin vedoucí k nižší aktivizaci žáků,
  k menšímu prostoru pro souvislejší vyjadřování žáků,
- nižší míra diferenciace vzhledem k různé úrovni znalostí a dovedností žáků v části hodin,
  malá pozornost věnovaná didaktickému závěru vyučovací hodiny s využitím žákovského
  sebehodnocení, a tím i ověření splnění vzdělávacího cíle,


Doporučení pro zlepšení činnosti školy
- lépe promýšlet organizační a časové rozložení činností ve struktuře vyučovací hodiny,
  podporovat aktivnímu zapojení žáků do výuky, ve větší míře využívat kooperativní
  a aktivizující metody a cíleně zapojovat žáky do evaluačního procesu,
- efektivněji pracovat se závěry vyučovacích hodin a důsledněji ověřovat splnění
  stanoveného vzdělávacího cíle,
- uplatňovat diferenciaci podle individuálních potřeb žáků a soustavněji vytvářet prostor
  pro souvislejší mluvený projev žáků,
- systematicky posilovat motivační systém výchovných opatření např. pochvaly, ocenění,


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.



            Seznam dokladů, o které se inspekční zjištění opírají
 1.   Výpis z obchodního rejstříku vedeného Městským soudem v Praze, oddíl C, vložka
      36613
 2.   Rozhodnutí MŠMT ve věci zápisu změny v údajích vedených v rejstříku škol
      a školských zařízení č. j. MSMT-431/2016-1 ze dne 6. 1. 2016 s účinností od
      1. 9. 2016
 3.   Jmenování do funkce ředitelky SSOŠ START, s.r.o., ze dne 25. 7. 2004, s účinností
      od 1. 9. 2004
 4.   Školní vzdělávací program pro obor vzdělání 65-42-M/02 Cestovní ruch platný od
      1. září 2009, včetně aktualizací
 5.   Školní vzdělávací program pro obor vzdělání 65-42-M/02 Cestovní ruch platný od
      1. září 2022, počínaje 1. ročníkem
 6.   Školní řád Soukromé střední odborné školy START, s.r.o., Dygrýnova 1006/21,
      198 00 Praha 9 – Černý Most, účinný k termínu inspekce




                                            6/7
 7.   Třídní knihy vedené ve školním roce 2021/2022 a 2022/2023 k termínu inspekce
      (vybraný vzorek)
 8.   Záznamy z pedagogických rad vedené ve školním roce 2021/2022 a 2022/2023
      k termínu inspekce (vybraný vzorek)
 9.   Personální dokumentace pedagogických pracovníků vedená k termínu inspekce
      (vybraný vzorek)
10.   Výroční zprávy o činnosti školy za školní roky 2019/2020, 2020/2021 a 2021/2022
11.   Rozvrh vyučovacích hodin ve školním roce 2022/2023, platný k termínu inspekce.
12.   Evidence žáků (školní matrika) vedená k termínu inspekce (vybraný vzorek)
13.   Dokumentace školního poradenského pracoviště vedená k termínu inspekce
14.   Přehled finančních zdrojů a jejich využití ve školních letech 2021/2022 a 2022/2023
      k termínu inspekční činnosti


                                        Poučení
Podle § 174 odst. 11 školského zákona může ředitelka školy zařízení podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Bc. Tibor Slažanský, Ph.D., školní inspektor,
 vedoucí inspekčního týmu                                   ………………………..

 Mgr. et Bc. Lenka Rose, školní inspektorka
                                                            ………………………..

 Ing. Marta Dykovská, kontrolní pracovnice
                                                            ………………………..
 Mgr. Alena Krabcová, přizvaná osoba – management
 cestovního ruchu                                           ………………………..




V Praze 16. 3. 2023



                                             7/7
