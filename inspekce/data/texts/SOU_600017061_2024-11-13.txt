                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-2030/24-M
                                      Sp. zn. ČŠIM-S-419/24-M


Název                               Střední odborná škola obchodu a služeb, Olomouc,
                                    Štursova 14
Sídlo                               Štursova 904/14, Hodolany, 779 00 Olomouc
E-mail                              sekretariat@stursovka.cz
IČO                                 00 577 448
Identifikátor                       600 017 061
Právní forma                        příspěvková organizace
Zastupující                         PhDr. Ladislav Pochyla
Zřizovatel                          Olomoucký kraj
Místo inspekční činnosti            Štursova 904/14, Hodolany, Olomouc
Inspekční činnost na místě          13. − 15. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola obchodu a služeb, Olomouc, Štursova 14 (dále „škola“ nebo
„subjekt“) vykonává činnost střední školy a školní jídelny.
Škola ve školním roce 2024/2025 poskytuje v denní formě vzdělávání střední stupeň
vzdělání s maturitní zkouškou ve čtyřletém oboru vzdělání 65-41-L/01 Gastronomie
a dvouletém nástavbovém oboru vzdělání 64-41-L/51 Podnikání a střední stupeň vzdělání
s výučním listem ve tříletých oborech vzdělání 29-54-H/01 Cukrář, 65-51-H/01 Kuchař –
číšník, 66-51-H/01 Prodavač, 66-52-H/01 Aranžér, 66-53-H/01 Operátor skladování
a 69-51-H/01 Kadeřník.
K 30. 9. 2024 škola evidovala celkem 461 žáků zařazených ve 21 třídách, mezi nimiž byli
žáci se speciálními vzdělávacími potřebami a žáci cizinci. Nadané ani mimořádně nadané
žáky škola k uvedenému termínu nevykazovala.
Stravování žáků je zajištěno ve vlastní školní jídelně umístěné v prostorách školy, ubytování
žáků u smluvních partnerských organizací.
Podrobné informace o své činnosti škola pravidelně zveřejňuje na webových stránkách
www.stursovka.cz, na sociálních sítích a ve výročních zprávách o činnosti školy.


                         Hodnocení podmínek vzdělávání
Koncepční záměry školy vychází z jejích reálných potřeb, záměrů zřizovatele a vlastního
průzkumu poptávky pracovního trhu v regionu a jsou zapracovány do dokumentů školy.
Deklarovaná strategie rozvoje stanovuje dlouhodobé cíle v jednotlivých oblastech činnosti,
které jsou podrobně rozpracovány v krátkodobých plánech pro daný školní rok. Naplňování
obsahu vzdělávání i vytyčených cílů je pravidelně interně vyhodnocováno. Vícestupňo vý
systém řízení vychází z praktického delegování kompetencí na dvě zástupkyně ředitele
školy, předsedy metodických orgánů školy i další pedagogické a nepedagogické pracovníky.
Stanovení transparentních pravidel a jasně vymezených úkolů umožňuje případnou
vzájemnou zastupitelnost mezi nimi a přispívá k udržování účelného chodu školy.
V souladu se stanovenou koncepcí rozvoje škola klade důraz především na rozvoj odborných
znalostí a praktických dovedností žáků na základě funkčního propojení teorie s profesní
praxí. Uvedené záměry jsou implementovány v realizovaných školních vzdělávac íc h
programech především formou posílení výuky odborných předmětů a zajištěním spolupráce
s externími partnery. V rámci organizace vzdělávání byl v průběhu inspekční činnosti
zaznamenán nedostatek v organizaci praktického vyučování. Vedení školy v systému řízení
vhodně přihlíží k závěrům jednání pedagogické rady, opírá se o výsledky neformální práce
jednotlivých metodických orgánů školy a školního poradenského pracoviště a účelně
využívá některé další zpětnovazebné mechanismy (statistické vyhodnocování dosahovaných
výsledků vzdělávání žáků, operativní šetření klimatu školy, zohledňování podnětů žáků,
jejich zákonných zástupců, zřizovatele, školské rady a dalších partnerů). Pedagogové
v metodických orgánech školy efektivně spolupracují s vedením školy především v oblasti
naplňování školních vzdělávacích programů, organizace předmětových soutěží a přípravy
talentovaných žáků na tyto soutěže, méně se však zabývají didaktikou jednotlivýc h
vyučovacích předmětů, a to i vzhledem ke specifikům žáků se speciálními vzdělávac ími
potřebami. Scházelo rovněž funkční vyhodnocování účinnosti zvolených metod a forem
práce a detailnější a efektivnější evaluace výsledků vzdělávání. Ve škole není zřízena




                                            2/10
žákovská rada, žáci tak mají možnost zapojení do organizace školního života pouze formou
osobní intervence u pedagogických pracovníků a vedení školy.
Činnost školy pozitivně ovlivňují rozvíjené partnerské vztahy. Spolupráce se zákonnými
zástupci žáků probíhá formou zprostředkování informací při osobních setkáních nebo
s využitím školního elektronického systému. Přenos informací mezi jednotlivými aktéry
vzdělávání v rámci subjektu je realizován osobní nebo e-mailovou komunikací, přínosem
nejen pro tento přenos, ale i poskytování podpory ve vzdělávání všem žákům, je využívá ní
komunikační a spolupracující elektronické platformy jako virtuálního prostoru pro sdílení
výukových materiálů, organizačních pokynů a prezentace žákovských prací. Škola aktivně
propaguje svoji činnost ve vztahu k potenciálním zájemcům o studium i ostatní veřejnosti,
mimo jiné i praktickým poskytováním svých aranžerských, kadeřnických a cukrářských
služeb. Při pořádání akcí pro své žáky konstruktivně spolupracuje s Klubem rodičů a přátel
školy, profesními organizacemi, se školskými poradenskými zařízeními a s kultur ními
a tělovýchovnými institucemi. Zejména pro potřeby zajištění kvalitní realizace praktického
vyučování a trvalé zkvalitňování materiálních podmínek odborného vzdělávání škola
kooperuje s partnerskými firmami. Uvedené aktivity navíc účelně využívá i jako zpětný
zdroj informací pro hodnocení dosahovaných výsledků vzdělávání, a to zejména v oblasti
utváření a rozvoje požadovaných odborných kompetencí žáků. K rozvoji jazykovýc h
a sociálních kompetencí žáků také významně přispívá realizace stáží a spolupráce
s partnerskými institucemi na zahraniční úrovni vyplývající z aktivní účasti školy
v mezinárodních vzdělávacích projektech.
Personální zabezpečení školy umožňuje realizovat školní vzdělávací programy.
Pedagogický sbor školy je stabilizovaný a průběžně doplňovaný o nové členy, kterým je
poskytována podpora uvádějícího učitele a věnována potřebná pozornost přispívající k jejich
úspěšnému začlenění do vzdělávacího procesu a bezproblémové adaptaci v pracovním
kolektivu. Ředitel školy podporuje profesní rozvoj a vytváří podmínky pro další vzdělává ní
pedagogických pracovníků. Jeho plánování vychází z potřeb a finančních možností subjektu,
nabídky vzdělávacích akcí a zohledňuje individuální zájmy pedagogů. Absolvované
vzdělávací aktivity přispívají k prohloubení odborných znalostí a dovedností učitelů
a korespondují se stanovenými prioritami školy.
Škola disponuje dostatečným materiálním zázemím pro teoretickou i praktickou výuku.
Počet a velikost odborných i kmenových učeben a dílen pro praktické vyučování odpovídá
aktuálnímu naplnění kapacity školy. Zejména za přispění finančních prostředků
od zřizovatele, ale také s využitím zdrojů z operačních programů a od sociálních partnerů,
dochází k postupné obnově a modernizaci vybavení školy. Plánovitě jsou realizovány různě
rozsáhlé opravy a údržba školních budov. Dle finančních možností je obnovován žákovský
nábytek, pořizovány jsou nové učební pomůcky a počítačová a audiovizuální technika,
kterou však v době inspekční činnosti prozatím disponovala pouze část učeben teoretické
výuky. V dílnách pro praktickou výuku je modernizováno především strojní a materiálo vé
zázemí. K estetické úpravě většiny školních prostor jsou vhodně využívány žákovské práce,
trofeje a ocenění ze sportovních, naukových a odborných soutěží. Žákům jsou k dispozic i
také prostory umožňující jejich oddech a relaxaci.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků v oblasti bezpečnosti a ochrany zdraví jsou vhodně zahrnuty do celého
průběhu vzdělávání.
Škola zajišťuje stravování žáků v předepsaném rozsahu stravovacích služeb ve vlastní školní
jídelně. Nabídkou dvou jídel škola podporuje samostatnost žáků v rozhodování v oblasti


                                           3/10
zdravého stravování. V budově školy je také provozován školní bufet a několik nápojových
automatů na teplé a studené nápoje.


                          Hodnocení průběhu vzdělávání
Hodnocené vyučovací hodiny měly stanoveny konkrétní tematické vzdělávací cíle, které
odpovídaly očekávaným výstupům realizovaných školních vzdělávacích programů,
s přihlédnutím k dosavadním znalostem žáků a také k potřebě jejich přípravy k vykonává ní
profesní odbornosti. V menší míře docházelo ke stanovení cílů v rovině žákovských
kompetencí, což se následně odráželo v ne zcela adekvátní volbě vzdělávacích forem.
Společným znakem vyučovacích hodin byl partnerský přístup vyučujících k žákům založený
na vstřícnosti a zájmu pedagogů o jejich vzdělávání. Žáci před třídou bez obav pokládali
otázky a sdělovali své postřehy, respektovali nastavená pravidla práce a komunikace
s pedagogickými pracovníky, byli vedeni k dodržování zásad vzájemné ohleduplnos ti
a zásad bezpečnosti a ochrany zdraví.
Organizačně a obsahově byly vyučovací hodiny dobře připravené, učitelé aktualizo va li
probíraná témata o novinky v oblastech současných vědeckých poznatků a moderních
profesních technologií, propojovali učivo v širších souvislostech a účelně rozvíje li
mezipředmětové vazby. Vzdělávací obsah všeobecně vzdělávacích vyučovacích předmětů
přirozeně prolínal celým spektrem odborných předmětů a přesahoval do odborného výcviku.
Žáci prokazovali schopnost aplikovat své znalosti a správně používat odbornou terminolo gii.
V úvodu sledovaných vyučovacích hodin převládala především motivace odkazujíc í
na plánovaný tematický obsah předkládaného učiva a jeho návaznost na předcházejíc í
období, motivace žáků k získávání a posilování jejich klíčových kompetencí však byla méně
výrazná. V uplatňovaných vzdělávacích strategiích převažovala frontální výuka s výraznějš í
rolí učitele, doplňovaná řízeným rozhovorem a samostatnou prací žáků. Ve většině
vyučovacích hodin však nedostatečná pestrost forem a metod výuky vedla k monotónnos ti
a nerovnoměrnému zapojení žáků do vyučovacího procesu. Jen minimálně jim vytvářela
příležitosti k podněcování kritického myšlení, účelné diskusi, cílenému rozvoji postojů žáků
a k týmové spolupráci ve dvojicích nebo skupinách, které by rozvíjely schopnosti
komunikace (diskuse, argumentace) např. při společném řešení problémů a umožnily tak
žákům osvojit si schopnost vyjádřit a obhájit svůj názor. Převládající absence nebo
formálnost závěrů vyučovacích hodin, často spočívající jen ve stručném shrnutí obsahu
učiva pedagogem, nevedla žáky k aktivnímu a funkčnímu sebehodnocení vlastního výkonu,
pokroku a vyvození opatření ke zlepšení, ani k vzájemnému hodnocení posilujícímu sociální
a personální kompetence. Taktéž jen okrajově podporovala motivaci se stanovením cílů
na další vyučovací hodinu.
Učitelé jen v malé míře diferencovali zadávané úlohy s ohledem na žáky s odlišnými
individuálními možnostmi a schopnostmi (žáky se speciálními vzdělávacími potřebami
i žáky nadané), tolerovali však jejich tempo práce a poskytovali dostatek času pro řešení
úloh, formulaci odpovědí i reflexi procesů. Výraznější obsahová diferenciace nebyla
v hodnocené výuce patrná. Pedagogové podporovali práci všech žáků prostřednictvím
převážně stručného slovního a sumativního hodnocení, operativně reagovali na chyby,
analyzovali je a tím poskytovali žákům průběžnou zpětnou vazbu. Formativní hodnocení
však bylo využito jen v náznacích. Podpora žáků se speciálními vzdělávacími potřebami
vycházela především z osobního přístupu a zodpovědnosti jednotlivých učitelů. Asistentka
pedagoga se ve sledované vyučovací hodině věnovala pouze podpoře žáka s potřebou



                                           4/10
podpůrných opatření, nebyla pozorována její vzájemná spolupráce s pedagogem ani
interakce s ostatními žáky ve třídě.
Přestože bylo využití projekční techniky ze strany vyučujících zaznamenáno ve většině
vyučovacích hodin, byla tato používána spíše k pasivní prezentaci učiva, jako podpora
výkladu nebo k prezentaci úloh a zápisů. Účelné využívání demonstrativních metod,
didaktických pomůcek, didaktické techniky a interaktivního softwaru a aplikací
přispívajících k názornosti výuky bylo zaznamenáno jen v minoritním množství
vyučovacích hodin. Žáci tak neměli dostatek příležitostí pro rozvoj jejich schopností
v oblasti práce s různými zdroji informací a rozvoj kritického myšlení žáků při jejich
analýze, zpracování a následné prezentaci.
Výuka odborného výcviku v oborech vzdělání Kuchař – číšník, Cukrář a Aranžér byla
sledována v odborných učebnách školy. V pracovních skupinách pod dohledem učitelů
odborného výcviku byla zajištěna účelná organizace prováděných pracovních činností žáků,
které probíhaly v souladu s tematickým rozvržením vzdělávacího obsahu. Výuka
ve skupinách jednotlivých ročníků byla realizována formou práce na konkrétně zadaných
úkolech v rámci oboru, případně se žáci věnovali procvičování již získaných dovedností.
Vzdělávací obsah vhodně navazoval na teoretické znalosti. Učitelé s odbornou praxí úspěšně
rozvíjeli schopnosti žáků porozumět zadání úkolu, dohlíželi, zda žáci efektivně pracují,
a v průběhu vyhodnocovali jejich samostatné úsilí při zpracování úkolů. Z hlediska motivace
žáků se pozitivně uplatňovala především individuální podpora. Průběžná kontrola
samostatné práce byla zaměřena zejména na správnost provádění jednotlivých pracovních
činností, důraz byl kladen na dodržování pracovních technik a dodržování technologick ýc h
postupů. Kromě odborných kompetencí byly ve výuce rozvíjeny zejména kompetence
komunikativní, sociální a personální. U většiny žáků byla patrná samostatnost při práci
a zvládnutí pracovních operací. Nevhodnou organizací odborného výcviku v jednom z oborů
vzdělání neumožňoval vyšší počet žáků ve skupině potřebný individuální a diferencova ný
přístup k jednotlivým žákům.


                          Hodnocení výsledků vzdělávání
Přehled o znalostech jednotlivých žáků škola získává prostřednictvím vlastních standardníc h
hodnoticích nástrojů, a to zadáváním testů, dílčími písemnými pracemi, ústním zkoušením,
přímým pozorováním a praktickými zkouškami. Na základě dosavadních zkušeností
komplexní písemné práce většího rozsahu zařazuje jen výjimečně, a to především v rámci
přípravy žáků k maturitní zkoušce. Zákonní zástupci žáků jsou o výsledcích vzdělává ní
průběžně informováni především prostřednictvím zápisů v elektronické žákovské knížce
a na třídních schůzkách.
Při hodnocení výsledků vzdělávání žáků se škola řídí pravidly stanovenými ve školním řádu.
V jejich obsahu však nejsou nastavena podrobnější kritéria pro školou využívaný vážený
aritmetický průměr při hodnocení žáků formou klasifikačního stupně. Škola se také zapojuje
do výběrového zjišťování výsledků vzdělávání organizovaného Českou školní inspekcí. Jiné
externí hodnoticí nástroje, které by napomohly objektivizovat dosahované výsledky žáků,
subjekt nevyužívá.
Úspěšnost žáků je sledována v průběhu celého vzdělávacího cyklu. Skupinové i individuá lní
výsledky za jednotlivá klasifikační období jsou pravidelně vyhodnocovány, a to zejména
statisticky na jednáních pedagogické rady. Podrobnější rozbory výsledků vzdělávání spojené
zejména s přijímáním konkrétních opatření pro individuální podporu jednotlivých žáků
ohrožených školním neúspěchem však škola zatím systematicky nerealizuje.


                                           5/10
Tato kompetence je svěřena jednotlivým vyučujícím. Účinnost podpory žáků při vzdělává ní
je tak na úrovni školy vyhodnocována pouze v omezené míře, což snižuje možnosti
přizpůsobování přijímaných opatření. Žákům s rizikem školního neúspěchu škola zajišťuje
primární podporu v průběhu vyučování, nabízí individuální konzultace, pravidelně realizuje
doučování, případně zintenzivňuje přípravu žáků na maturitní a závěrečnou zkoušku.
Negativní vliv na výsledky vzdělávání žáků z důvodu jejich vysoké omluvené i neomluve né
absence ve vyučování se škola snaží eliminovat bezodkladným řešením a přijímá ním
opatření ihned při zjištění problémů s docházkou žáků na vyučování. Tato opatření však
vykazují poměrně nízkou účinnost, podobně jako snaha školy o snižování počtu žáků, kteří
předčasně odchází ze studia. Za školní rok 2023/2024 tak učinilo cca 12 % z celkového počtu
žáků. V těchto aspektech se i přes snahu školy nedaří zcela optimálně s touto skupinou žáků
pracovat.
Vzdělávací nabídku škola rozšiřuje realizací různých edukačních akcí, čímž podporuje
osobnostní rozvoj žáků a jejich uplatnění na trhu práce (např. exkurzemi, naučnými
programy, kurzy). Umožňování účasti žáků v různých předmětových soutěžích, zvláště
odborného charakteru, jim zajišťuje nejen prezentaci osvojených teoretických znalostí, ale
i aplikaci získaných praktických dovedností při reálných činnostech. Celkové výsledky
vzdělávání včetně účasti a umístění žáků v soutěžích, aktivitách a projektech školy jsou
podrobně zveřejněny ve výroční zprávě o činnosti školy.
V období od poslední inspekční činnosti vykazovaly celkové výsledky vzdělávání žáků
meziroční stabilní úroveň. Hrubá neúspěšnost žáků školy u společné části maturitní zkoušky
se v posledních třech letech celkově zlepšila, stále se však v daném školním roce vždy
z jednoho zkušebního předmětu pohybuje v hodnotách přesahujících průměrné celostátní
výsledky v daných skupinách oborů vzdělání. Úspěšnost žáků u závěrečných zkoušek je
vyvážená a nevykazuje významné odchylky. Škola pravidelně zpracovává rozbor výsledků
žáků u maturitních i závěrečných zkoušek formou sumarizace, analyzuje příčiny
neúspěšnosti a navrhuje systémová opatření k jejich zlepšení. Část absolventů projevuje
zájem o další vzdělávání na nástavbovém studiu, vyšších odborných školách nebo
na vysokých školách, a to především podle svého odborného zaměření. Zpětnou vazbou
pro školu je kromě úspěšnosti přijetí absolventů k dalšímu studiu především jejich uplatnění
v profesní praxi.
Poradenské a konzultační služby žákům, jejich zákonným zástupcům i pedagogům zajišťuje
v úzké kooperaci spolupracující odborně kvalifikovaný tým školního poradenského
pracoviště. Jeho činnosti jsou plánovité, průběžně i dlouhodobě vyhodnocované, jsou časově
i místně dobře dostupné a dostatečně propagované v prostorách subjektu i na jeho webových
stránkách. Žáci mohou využít osobní i elektronické formy komunikace, případně schránky
důvěry. Aktivity týmu tohoto pracoviště jsou zaměřeny především na péči o žáky s potřebou
podpůrných opatření, s rizikem školního neúspěchu a rizikem předčasného odchodu
ze vzdělávání. Žákům se speciálními vzdělávacími potřebami jsou nastavována odpovídajíc í
podpůrná opatření, je zajištěn přenos informací o těchto žácích k jednotlivým pedagogickým
pracovníkům včetně asistentů pedagoga, do komunikace i péče jsou výrazně zapojeni třídní
učitelé. Poskytování nastavených podpůrných opatření je pravidelně monitorováno formou
hospitační činnosti výchovné poradkyně, jeho jí vyhodnocováno, následné nastavení
případných změn v poskytovaných opatřeních a jejich účinnost však již dále není sledována.
Patřičný význam přikládá škola prevenci rizikového chování žáků, problematika rizikovýc h
jevů prostupuje celým vzdělávacím procesem. Účinným nástrojem k eliminaci výskytu
rizikových jevů je včasná intervence školy při prvotních projevech problémového chování
žáků formou individuálních rozhovorů a operativního i plánovaného šetření klimatu školy


                                           6/10
a třídních kolektivů. Účinnost a efektivitu prevence zvyšuje škola také realizací tematicky
zaměřených a odborně vedených besed, přednášek a preventivních programů zajišťovanýc h
vlastními silami i výběrem z nabídek externích organizací. K rozvoji sociálních kompetencí
žáků a vytváření příznivého třídního klimatu přispívá pravidelné organizování adaptačních
kurzů pro žáky prvních ročníků. Cílem je předcházet výskytu rizikových jevů, konfliktníc h
situací mezi žáky samotnými i jednotlivými třídami a posílit důvěru mezi žáky
a vyučujícími.
Náležitá pozornost je také věnována aktivitám v oblasti kariérového poradenství,
poskytováním informační podpory při rozhodování o dalším studiu a budoucím profesním
působení žáků, a v oblasti primární prevence.


                                         Závěry
Vývoj školy
– Ve školním roce 2024/2025 byla obnovena vzdělávací nabídka poskytnutím možnosti
  studia v oboru vzdělání s maturitní zkouškou 65-41-L/01 Gastronomie, byl otevřen první
  ročník.
– Škola již nerealizuje vzdělávání v dálkové a večerní formě studia.
Silné stránky
– Spolupráce školy se sociálními partnery efektivně přispívá k užšímu sepětí teoretické
  výuky a praxe, účinně podporuje získávání odborných kompetencí a přípravu žáků
  na jejich budoucí pracovní uplatnění. (1.5)
– Dlouhodobá mezinárodní spolupráce, realizace mobilit žáků vedoucí v souladu se
  strategickými dokumenty školy k rozvoji jejich dobré uplatnitelnosti na trhu práce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Procesy řízení i vyhodnocování jsou prováděny nedostatečně a jen s částečným dopadem
  na možnost zkvalitňování vzdělávání každého žáka. Účinnost zaváděných opatření
  ke zlepšení stavu není dostatečně sledována. (2.1 a 5.4)
– V části vyučovacích hodin byly pouze v omezené míře uplatňovány rozmanité
  organizační formy a metody výuky. Často také nebyla dostatečně podporována práce
  žáků s různými informačními zdroji. (4.2)
– Nízká úroveň využívání formativního hodnocení a reflexe vzdělávacího pokroku žáků
  v části vyučovacích hodin. Menší rozsah využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. Nedostatečné využívání pozice asistenta pedagoga k zajištění specifické
  podpory všem žákům, kteří ji potřebují. (4.3 a 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           7/10
Doporučení pro zlepšení činnosti školy
– Zintenzivnit hospitační činnost vedení školy a členů školního poradenského pracoviště,
  podrobně ji analyzovat ve všech oblastech činnosti školy souvisejících s kvalitou
  vzdělávání žáků, vyvozovat, přijímat a následně vyhodnocovat vhodná opatření.
– Práci metodických a předmětových komisí více zaměřit na funkční vyhodnoco vá ní
  účinnosti zvolených metod a forem výuky, i vzhledem k žákům s individuálními
  a speciálními vzdělávacími potřebami, a pravidelně provádět detailnější a efektivnějš í
  evaluaci výsledků vzdělávání žáků.
– Cíleným vzděláváním pedagogických pracovníků a efektivním předáváním získanýc h
  informací a zkušeností podpořit využití účinného metodického vedení výuky, především
  ve smyslu častějšího uplatňování aktivizačních prvků ve výuce (např. skupinové
  kooperativní činnosti) a důsledné diferenciace vzdělávacího obsahu a výukových aktivit
  vzhledem k žákům se speciálními vzdělávacími potřebami. Podpořit rozvoj kritického
  myšlení žáků častějším zařazováním práce s různými informačními zdroji a intenzivně ji
  uplatňovat prvky formativního hodnocení, sebehodnocení a vzájemného hodnocení žáků
  v průběhu i v závěru vyučovacích hodin.
– Dle aktuálních podmínek a možností využívat přítomnosti asistentů pedagoga
  ve vyučovacích hodinách k aktivní kooperaci s vyučujícím pedagogem za účelem
  rozšíření a zefektivnění vzdělávacích aktivit a diferenciace výuky i směrem k dalším
  potřebným žákům.
– Edukačně podpořit a rozšířit práci pedagogů s digitální projekční technikou o interaktivní
  formy práce např. využitím předmětově zaměřených vzdělávacích aplikací, výukovýc h
  webů a vzdělávacích a testovacích platforem.
– Informačně inspirovat a podněcovat žáky k možnému založení žákovské samosprávy
  a rozšířit tak žákům školy možnosti vyjadřovat se k aktuálním problémům a dění
  ve škole.
– Dle finančních možností školy dovybavit učebny teoretické a především praktické výuky
  vhodnou projekční technikou a zajistit praktické pomůcky pro výuku informač níc h
  a komunikačních technologií.
– Ve spolupráci s dalšími dotčenými institucemi hledat další formy působení na žáky
  a jejich zákonné zástupce za účelem snížení množství omluvených i neomluve nýc h
  absencí žáků a množství předčasných odchodů žáků ze vzdělávání.
– Do školního řádu doplnit pravidla pro hodnocení výsledků vzdělávání žáků o kritéria
  používání váženého aritmetického průměru při hodnocení klasifikačním stupněm.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě Střední odborná škola
      obchodu a služeb, Olomouc, Štursova 14, ze dne 25. 10. 2024
 2.   Inspekční zpráva, čj. ČŠIM-374/20-M, ze dne 20. 12. 2019
 3.   Školní vzdělávací programy realizovaných oborů, platnost k termínu inspekční
      činnosti
 4.   Výroční zprávy o činnosti školy za školní roky 2022/2023 a 2023/2024
 5.   Školní řád s platností od 1. 9. 2024, ze dne 28. 5. 2024
 6.   Provozní řád s platností od 1. 11. 2013, ze dne 23. 10. 2013
 7.   Vnitřní řád školní jídelny, ze dne 1. 1. 2024
 8.   Koncepce rozvoje školy na období 2024-2026, ze dne 29. 12. 2023
 9.   Internacionalizační strategie Střední odborné školy obchodu a služeb, Olomouc,
      Štursova 14 na období 2021-2024, ze dne 23. 10. 2020
10.   Rámcový plán kontrolní a hospitační činnosti pro školní roky 2023/2024 a 2024/2025
11.   Záznamy o hospitaci, školní roky 2023/2024 a 2024/2025, k termínu inspekční
      činnosti
12.   Plán dalšího vzdělávání pedagogických pracovníků, ze dne 2. 9. 2024
13.   Organizace školního roku 2024/2025
14.   Zápisy z jednání pedagogické rady školy, školní roky 2023/2024 a 2024/2025,
      k termínu inspekční činnosti
15.   Zápisy z jednání předmětových komisí, školní roky 2023/2024 a 2024/2025,
      k termínu inspekční činnosti
16.   Souhrnné přehledy výsledků vzdělávání, chování a absence žáků, výsledky maturitní
      zkoušky, výsledky závěrečných zkoušek, školní rok 2023/2024
17.   Písemné práce z vybraných vyučovacích předmětů, školní rok 2023/2024, namátkový
      výběr
18.   Seznam žáků se speciálními vzdělávacími potřebami, školní rok 2024/2025,
      k termínu inspekční činnosti
19.   Složka: Souhrnná dokumentace školního poradenského pracoviště, školní roky
      2023/2024 a 2024/2025, k termínu inspekční činnosti
20.   Analýza klimatu Střední odborné školy obchodu a služeb, Olomouc, Štursova 14, jaro
      2023
21.   Elektronický informační systém školy (rozvrh hodin, školní matrika, třídní knihy),
      záznamy za školní roky 2023/2024 a 2024/2025, k termínu inspekční činnosti
22.   Složka: Souhrnná dokumentace odborného výcviku, školní roky 2023/2024
      a 2024/2025
23.   Doklady vztahující se k oblasti školního stravování, k bezpečnosti a ochraně zdraví
      žáků a k personálním a finančním podmínkám školy
24.   Webové stránky školy, k termínu inspekční činnosti




                                          9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Věra Havelková, školní inspektorka, vedoucí inspekčního týmu
 Mgr. Pavel Fridrich, školní inspektor
 Mgr. David Náhlík, školní inspektor
 Ing. Bc. Milan Vlach, školní inspektor
 Ing. Petra Kalabisová, kontrolní pracovnice


10. 12. 2024




                                        10/10
