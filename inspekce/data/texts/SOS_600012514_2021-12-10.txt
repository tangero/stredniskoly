                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1448/21-E


Název                                Labská střední odborná škola a Střední odborné
                                     učiliště Pardubice, s. r. o.
Sídlo                                U Josefa 118, 530 09 Pardubice
E-mail                               sekretariat@labskaskola.cz
IČ                                   62029754
Identifikátor                        600012514
Právní forma                         společnost s r.o.
Zastupující                          Ing. Radmila Kozohorská
Zřizovatel                           Ing. Mgr. Hana Janiková, MBA
                                     Ing. Ivana Zdražilová
                                     Ing. Renata Kasalová
                                     Ing. Marek Vodochodský, MBA
Místo inspekční činnosti             U Josefa 118, 530 09 Pardubice
Termín inspekční činnosti            10., 14. až 16. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.




2021/2022
                                    Charakteristika
Labská střední odborná škola a Střední odborné učiliště Pardubice, s. r. o. (dále „škola“)
vykonává činnost střední školy a školní jídelny. Vzdělává žáky ve dvou tříletých oborech
vzdělání v denní formě 29-54-H/01 Cukrář a 65-51-H/01 Kuchař – číšník ukončovanýc h
závěrečnou zkouškou a třech oborech vzdělání ukončovaných maturitní zkouškou
- nástavbový obor 64-41-L/51 Podnikání dvouletý v denní a tříletý v kombinované formě
vzdělávání, čtyřleté obory 65-42-M/01 Hotelnictví v denní formě a 68-43-M/01
Veřejnosprávní činnost v denní a kombinované formě. Škola je autorizována pro získávání
profesní kvalifikace v oboru Kuchař-číšník se specializacemi na „Příprava teplých pokrmů,
Příprava minutek, Příprava pokrmů studené kuchyně a Složitá obsluha hostů“. Absolventi
školy jsou připravováni pro vstup na evropský trh práce tím, že mohou získat tzv. Europass.
V době inspekční činnosti se ve škole vzdělávalo 325 žáků v 19 třídách, z toho bylo
evidováno 32 žáků se speciálními vzdělávacími potřebami (dále „SVP“) diagnostikova nýc h
školským poradenským zařízením, z toho pět žáků se vzdělávalo podle individuálního
vzdělávacího plánu, jeden z nich na základě diagnostikovaného mimořádného nadání pro
sport. K termínu inspekce se ve škole vzdělávalo 20 žáků s odlišným mateřským jazykem.
Žákům ze vzdálenějších míst kraje škola zajišťuje ubytování a stravování v domově mládeže
Střední průmyslové školy stavební Pardubice nebo v Domově mládeže a školní jídelně
Pardubice. Stravování žáků a zaměstnanců školy je zajištěno ve vlastní školní jídelně
v budově školy.


                         Hodnocení podmínek vzdělávání
Řízením školy je pověřena ředitelka s dlouholetými pedagogickými zkušenostmi, která úzce
a efektivně spolupracuje se zástupkyněmi pro teoretickou a praktickou výuku. Při plánování
činnosti školy vycházejí z dlouhodobé strategie vývoje školy reálně stanovené do roku 2025,
krátkodobé cíle jsou nastaveny vždy aktuálně na daný školní rok. Ve strategii je kladen důraz
na výuku odborných předmětů, jazykové vzdělávání, využití výpočetní techniky a především
na individuální přístup k žákům a vytváření přátelského pracovního prostředí. Realizace
stanovených cílů je pravidelně každoročně i průběžně vyhodnocována formou SWOT
analýzy činnosti školy. Na jejím základě vedení školy přijímá potřebná opatření, která
napomáhají k dosažení většiny stanovených cílů. Některé jsou závislé na vnějších vlivec h
a jejich zlepšování je pro vedení školy obtížné (např. technický stav budovy).
Kontrolní a hospitační činnost je jasně stanovena organizačním řádem školy a pracovní
náplní jednotlivých členů vedení a zaměstnanců školy. Ve škole dobře fungují předmětové
komise, jichž se zúčastňují i učitelé odborného výcviku a navzájem si vyměňují infor mace
o jednotlivých žácích. Řídí proces vzdělávání v rámci jednotlivých specializací a oborů,
plánují po dohodě s vedením školy další vzdělávání pedagogů s cílem zlepšovat
pedagogickou práci v souladu s novými vývojovými trendy jednotlivých oborů. Poznatky si
pedagogové předávají v rámci vzájemných hospitací a při pravidelných jednáních
pracovních porad. Výsledky vzdělávání žáků řeší v rámci pedagogické rady. Ředitelka školy
se zaměřuje na nové pracovníky, vede osobní pohovory s jednotlivými zaměstna nc i
a hodnotí kvalitu jejich práce. Zástupkyně pro teoretické vyučování kontroluje všechny
procesy související s teoretickou výukou, druhá zástupkyně má ve své gesci záležitos ti
praktické výuky včetně školní jídelny. Informace uvnitř i vně školy jsou operativně
předávány prostřednictvím elektronického systému, což se dobře osvědčilo v době distanční
výuky. Nastavené postupy jsou využívány i v době prezenčního vyučování.




2021/2022                                    2
Škola vytváří vhodné podmínky pro vzdělávání žáků s odlišným mateřským jazykem,
kterým pracovníci školního poradenského pracoviště vyhotovují tzv. vyrovnávací plány
přispívající k jejich jazykové podpoře a ke kompenzaci případných obtíží ve vzdělávání.
Tradiční a léty ověřenou spolupráci s vysokým počtem sociálních partnerů se daří vedení
školy udržovat a dále rozvíjet. Především je to spolupráce s partnery, kteří umožňují realizac i
odborného výcviku a odborné praxe žáků školy, dále se školskými poradenskými zařízeními
za účelem diagnostiky žáků se SVP, s Policií ČR a institucemi státní správy a samosprávy
při řešení sociálních a osobních problémů žáků. Přínosná pro vzdělávání žáků školy je
zahraniční spolupráce s partnerskou školou v Německu. Výměnné akce žáků
a pedagogů řadu let podporují rozvoj jazykových dovedností a získávání nových zkušeností
v oboru 65-42-M/01 Hotelnictví a 65-51-H/01 Kuchař - číšník. Zástupci smluvních partnerů
se zúčastňují odborných soutěží, např. barmanské soutěže organizované školou, a pomáhají
při celorepublikové soutěži oboru 65-51-H/01 Kuchař-číšník a 65-42-M/01 Hotelnictví,
odborníci z praxe zaštiťují odborný dohled u závěrečných zkoušek.
Vedení školy vyvíjí snahu o stabilizaci pedagogického sboru, který se příliš nemění. Další
vzdělávání pedagogů plánuje ve spolupráci s jednotlivými pedagogy a předmětovými
komisemi s ohledem na potřeby školy a přínos ke zlepšení výuky. Finanční podmínky vedení
školy zajišťuje nejen ze školného od žáků, ale i účastí v mnoha projektech krajských
i evropských a vlastní doplňkovou činností.


                           Hodnocení průběhu vzdělávání
Sledované hodiny teoretického vyučování probíhaly v pozitivní atmosféře, vedené byly
převážně frontálně s výkladem, doplňovaným většinou vlastními pracovními listy, které
žákům nahrazují chybějící vhodné učebnice. Přístup učitelů byl velmi rozdílný, v několika
hodinách se žáky nedařilo funkčně motivovat, pedagogické cíle učitelé často zaměňovali za
téma hodiny. Učitelé prokazovali výbornou odbornou znalost a kvalitní přípravu na výuku,
ale těžiště výuky bylo téměř výhradně na nich. Žáci pak byli pasivními příjemci nových
informací, jejich činnost se zaměřovala především na pořizování poznámek, mnozí z nich
během hodiny vůbec nepromluvili. Vlastní učení tak bylo přesunuto do doby mimo
vyučování, aniž by si žáci mohli uvědomovat jeho potřebnost. Ve většině hodin bylo učivo
dobře propojováno s reálnými situacemi a praktickými zkušenostmi žáků. Přiměřený prostor
byl věnován procvičování a upevňování učiva. Zaznamenána byla aktivizace žáků zařazením
metody brainstormingu a myšlenkové mapy, doplněné kladením otevřených problémovýc h
otázek. Názornost výkladu učiva byla velmi dobře podporována didaktickou technikou. Při
procvičování byl přínosem samohodnoticí software, v jednom případě i funkční plošné
využití didaktické aplikace v mobilních telefonech. Frontální výuku v některých
sledovaných hodinách vhodně doplňovala samostatná práce žáků a i práce ve skupinách.
Žáci aktivně spolupracovali, komunikovali mezi sebou a zadané úkoly správně plnili.
Účelné učení chybou bylo využito ojediněle. V některých hodinách byly vhodně použity
pracovní listy k rozvoji čtenářské gramotnosti, práci s textem, procvičení a upevnění učiva.
Při práci s texty a jejich interpretaci byli žáci aktivnější, k vysvětlení pojmů vhodně
využívali jazykové příručky. Společným znakem hospitované teoretické výuky byl chybějíc í
funkční závěr hodiny a nedostatek času k získání zpětné vazby o pochopení probíraného
učiva žáky, prostor pro vyhodnocení cíle nebyl zaznamenán téměř vůbec.
Výuka odborného výcviku byla sledována v odborných učebnách školy a školních dílnách,
ve školní jídelně a kuchyni, a na smluvních pracovištích na několika místech v Pardubicích.
Společným rysem hospitované výuky ve školních dílnách byla její vysoká odborná úroveň
a individuální práce se žáky. Zejména se žáky s odlišným mateřským jazykem, z nichž


2021/2022                                      3
někteří mají problém s porozuměním českému jazyku. Učitelé vyvíjeli maximální snahu
o správné pochopení úkolu těmito žáky, která však byla ztížena nastavenými opatřeními
souvisejícími s pandemií. Žáci byli učiteli vedeni k vzájemné spolupráci, při práci na
samostatném úkolu ke správnému využití teoretických vědomostí, k propojování vlastníc h
zkušeností nabytých na pracovištích u smluvních partnerů. V průběhu výuky byli učiteli
kontrolováni, kvalita jejich práce byla průběžně slovně hodnocena a zaznamenáno bylo
účelné využití chyby k dalšímu učení. Zaznamenáno bylo efektivní využití zkušeností
z distanční výuky u žáků, kteří se nemohli zúčastnit prezenční výuky. V závěru odborného
výcviku byl věnován dostatečný prostor a čas pro individuální sebereflexi žáků a pro vlastní
zhodnocení výkonu, které bylo ve výsledku vhodně korigováno učiteli.
Praktická výuka gastronomických oborů je vhodně doplňována nabídkou dobrovolnýc h
specializačních kurzů (např. barmanský, baristický), jejichž absolvování podporuje
uplatnění absolventů školy na trhu práce a zároveň žáky seznamuje s novými trendy v oboru.
Plnění učebních osnov je systematicky propojeno s produktivní prací žáků. Organizace
práce, rozdělení žáků do skupin a jejich zapojení do práce kolektivu jsou promyšlené. Výběr
smluvních pracovišť, práce instruktorů, jejich komunikace se školou a kontrolní činnost
zástupkyně ředitelky společně vytvářejí ideální podmínky pro získávání zkušeností žáků
v reálném gastronomickém provozu a plně odpovídají potřebám budoucích absolventů.


                          Hodnocení výsledků vzdělávání
Škola s výsledky vzdělávání žáků průběžně pracuje, vyhodnocuje je a vedení školy přijímá
účinná opatření k jejich zlepšení. Prospěch žáků je pravidelně monitorován a hodnocen na
pedagogických radách. I v období distanční výuky škola opakovaně vyhodnocovala neúčast
žáků, průběžně přijímala konkrétní účinná opatření. Omluvená ani neomluvená absence
žáků není primární příčinou neúspěchu žáků ohrožených školní neúspěšností (v průměru
necelých 105 omluvených hodin na žáka za školní rok 2020/2021, což je zlepšení proti
zjištěním minulé inspekční činnosti), 12,5 % žáků oborů vzdělání zakončených maturitní
zkouškou a 22 % žáků oborů vzdělání zakončených závěrečnou zkouškou prospělo
s vyznamenáním. Při hodnocení bylo zohledněno doporučení MŠMT k pozitivnímu
hodnocení po období distančního vzdělávání z důvodů pandemie Covid-19.
Ke společné části maturitní zkoušky bylo v roce 2021 přihlášeno celkem 36 žáků. Z nich
dva (nástavbový obor vzdělání 64-41-L/51 Podnikání) neuspěli ani po podzimním termínu.
Na vykonání maturitní zkoušky jsou žáci včas a průběžně připravováni, na základě rozboru
neúspěšnosti se učitelé zaměřují na zvýšené procvičování učiva, které působilo obtíže.
Z celkového počtu žáků oboru vzdělání 29-54-H/01 Cukrář a 65-51-H/01 Kuchař – číšník,
kteří zahájili třetí ročník ve školním roce 2020/2021, konalo závěrečnou zkoušku 26 žáků,
prospělo 18 žáků a 8 žáků s vyznamenáním.
Školní poradenské služby ve škole zajišťuje výchovná poradkyně a metodička prevence.
Nastavený systém umožňuje identifikaci a evidenci žáků s potřebou podpůrných opatření.
Práci s žáky se SVP ve výuce koordinuje výchovná poradkyně, která ve spolupráci se
školskými poradenskými zařízeními v případě potřeby vypracovává individuální vzdělávac í
program a informuje učitele o potřebách žáků. V rámci kariérového poradenství je
poskytována podpora žákům posledních ročníků při výběru jejich dalšího studia nebo
zaměstnání. Škola na základě znalosti a vyhodnocení potřeb žáků realizuje systém vlastníc h
podpůrných aktivit pro prevenci školní neúspěšnosti žáků, kterými jsou zejména doučování
a individuální konzultace u vyučujících.




2021/2022                                    4
Činnost metodika prevence je zaměřena především na prevenci v oblasti záškoláctví,
popřípadě nevhodného chování žáků při výuce, předcházení školní neúspěšnosti, projevů
šikany, kyberšikany a vedení žáků ke zdravému životnímu stylu. Jakékoliv náznaky
problémového chování jsou řešeny bezodkladně. Na základě dlouhodobých zkušeností
a osvědčených kontaktů s odbornými institucemi jsou organizovány výchovně preventivní
programy, projekty a jiné vzdělávací aktivity.


                                           Závěry
Vývoj školy
- Změna v osobě zřizovatele a změna názvu školy,
- navýšení počtu žáků školy,
- zlepšení materiálně technických podmínek školy,
- obnovena autorizace pro profesní kvalifikace v oboru 65-51-H/01 Kuchař-číšník,
- zapojení školy do šablon OP VVV Profesní rozvoj pedagogů a projektů I-KAP I a II.
Silné stránky
- Efektivní organizace odborného výcviku u smluvních partnerů,
- účelné využití zkušeností z distanční výuky v odborném výcviku,
- estetické prostředí všech vnitřních prostor školy.
Slabé stránky a/nebo příležitosti ke zlepšení
- Malé využití aktivizačních metod ve výuce teoretických předmětů.
Doporučení pro zlepšení činnosti školy
- Zaměřit další vzdělávání pedagogů teoretických předmětů na moderní výukové metody
  s cílem lépe aktivizovat žáky ve výuce,
- hospitační činnost zaměřit na dodržování struktury hodin, častější zařazování aktivizač níc h
  metod a forem činností žáků a využívání závěru hodin k získávání zpětné vazby
  a vyhodnocování stanoveného cíle.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo na
e-podatelnu csi.e@csicr.cz s připojením elektronického podpisu.


2021/2022                                      5
            Seznam dokladů, o které se inspekční zjištění opírají
 1.    Strategie rozvoje školy do roku 2025
 2.    Školní řád a klasifikační řád, platný ve školním roce 2021/2022 ze dne 20. 8. 2021
 3.    Rozvrhy hodin tříd a učitelů platné k datu inspekce
 4.    Výroční zpráva o činnosti školy za školní rok 2020/2021
 5.    Školní vzdělávací programy pro vyučované obory vzdělání v denní i dálkové formě
       vzdělávání platné ve školním roce 2021/2022
 6.    Výpis z rejstříku škol a školských zařízení ze dne 3. 12. 2021
 7.    Organizační řád Labské SOŠ a SOU Pardubice, s.r.o. (včetně pracovní náplně
       zaměstnanců, vzorek) platný ve školním roce 2021/2022, ze dne 31. 8. 2021
 8.    Zápisy z pracovních porad ve školním roce 2021/2022
 9.    Zápisy z jednání pedagogické rady (klasifikační) ve školním roce 2021/2022
10.    Deník evidence odborného výcviku vedený ve školním roce 2021/2022 (vzorek)
11.    Doklad o proškolení žáků o BOZP, PO a seznámení s provozním řádem školní
       cukrářské dílny ve školním roce 2021/2022
12.    Smlouva o zabezpečení odborného výcviku žáků (vzorek) pro školní rok 2021/2022
13.    Plán práce předmětové komise odborného výcviku na školní rok 2021/2022
14.    Hospitační záznamy vedené ve školním roce 2021/2022
15.    Zápisy z jednání předmětových komisí vedené ve školním roce 2021/2022 (vzorek)
16.    Inspekční zpráva ČŠIE-365/15-E


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   6
Složení inspekčního týmu a datum vyhotovení inspekční zprávy


 Mgr. Hana Rozsypalová, školní inspektorka,         Hana Rozsypalová v. r.
 vedoucí inspekčního týmu
 Mgr. Petra Holánková, školní inspektorka            Petra Holánková v. r.
 Mgr. Jaroslav Loučka, školní inspektor              Jaroslav Loučka v. r.
 Bc. Daniela Růžová, kontrolní pracovnice            Daniela Růžová v. r.
 Mgr. Alena Kloučková, odborník na                   Alena Kloučková v. r.
 gastronomii

V Pardubicích 3. 1. 2022


Datum a podpis ředitelky školy potvrzující projednání a převzetí inspekční zprávy


 Ing. Radmila Kozohorská, ředitelka školy          Radmila Kozohorská v. r.

V Pardubicích 6. 1. 2022




2021/2022                                   7
