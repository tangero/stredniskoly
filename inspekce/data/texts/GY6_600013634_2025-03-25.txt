                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-761/25-B
                                      Sp. zn. ČŠIB-S-161/25-B


Název                               Sportovní gymnázium Ludvíka Daňka, Brno,
                                    Botanická 70, příspěvková organizace
Sídlo                               Botanická 63/70, Ponava, 602 00 Brno
E-mail                              reditel@sgldbrno.cz
IČO                                 00 567 582
Identifikátor                       600 013 634
Právní forma                        příspěvková organizace
Zastupující                         Mgr. Radek Klimeš
Zřizovatel                          Jihomoravský kraj
Místo inspekční činnosti            Botanická 63/70, Brno
Inspekční činnost na místě          25. 3. 2025 − 28. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                     Charakteristika
Sportovní gymnázium Ludvíka Daňka, Brno, Botanická 70, příspěvková organizace (dále
škola) vykonává činnost střední školy, domova mládeže a školní jídelny. Škola poskytuje
střední vzdělání zakončené maturitní zkouškou v oborech 79-41-K/41 Gymnázium,
79-42-K/41 Gymnázium se sportovní přípravou, 79-41-K/61 Gymnázium, 79-42-K/61
Gymnázium se sportovní přípravou.
Škola je svým zaměřením jedinou v Jihomoravském kraji a umožňuje vzdělávání sportovně
nadaným žákům. Škola vzdělávala v době inspekční činnosti 444 žáků ve 14 třídách.
Ve čtyřletém oboru vzdělání Gymnázium se sportovní přípravou studují žáci zaměření na
atletiku, volejbal (dívky i chlapci), basketbal (dívky), fotbal (chlapci) a plavání. V šestileté m
oboru vzdělání Gymnázium se sportovní přípravou studují žáci zaměření na sportovní
gymnastiku, tenis, judo a triatlon. Rovněž žáci studující ve čtyřletém i šestileté m
gymnaziálním oboru vzdělávání aktivně provozují sport na výkonnostní i vrcholové úrovni
v řadě dalších sportovních odvětví. Cílem školy je poskytnout plnohodnotné gymnaziá lní
vzdělávání při zajištění maximální možné úrovně sportovní přípravy včetně dvoufázo vé ho
tréninku žáků a přípravu ke studiu na vysokých školách.
Ve škole se vzdělávalo 6 % žáků se speciálními vzdělávacími potřebami. Na základě školou
vytvořeného „Programu podpory reprezentantů České republiky a mimořádně nadaných
sportovců České republiky“ bylo vzděláváno 29 % žáků.
Součástí budovy školy je domov mládeže s nejvyšším povoleným počtem 42 lůžek, který
poskytuje žákům i stravování ve školní jídelně. K datu inspekční činnosti bylo v domově
mládeže ubytováno 33 žáků zařazených do jedné výchovné skupiny na základě navýšení
maximálního povoleného počtu ředitelem školy.
Školní jídelna nabízí žákům i ubytovaným v domově mládeže pestrou stravu, reflektujíc í
požadavky na výživu při sportovních výkonech. Strávníci mají možnost výběru ze dvou
hlavních jídel, pro ubytované žáky je zajištěno celodenní stravování včetně svačin,
přesnídávek a obvykle i výběr ze dvou jídel k večeři. Vysoké počty přihlášených strávníků
a poskytovaná pozitivní zpětná vazba odráží snahu školní jídelny o kvalitní stravování.


                           Hodnocení podmínek vzdělávání
Ředitel školy si v dokumentech Koncepce rozvoje školy na období 2018–2024 a Koncepce
rozvoje školy na období 2025–2031 stanovil cíle, které se daří postupně realizovat. V oblasti
pedagogického vedení se soustředí na efektivní skloubení vzdělávání, sportovních a dalších
zájmových aktivit všech žáků, což zahrnuje práci na partnerství, projektech a prezentaci
školy, a v neposlední řadě i personální oblast. Rovněž materiální podmínky školy se
v posledních letech výrazně zlepšily, nejen díky vybudování areálu Sportovních nadějí.
Součástí ověřování plnění strategických cílů je také důkladná vlastní evaluace.
Ředitel školy rozšířil tým zástupců a na všechny tři členy delegoval některé své kompetence.
Vytvořit pozici zástupkyně pro digitalizaci školy se jeví jako velmi účinné řešení.
Výsledkem je mimo jiné funkční a využívaný elektronický prostor, ve kterém dochází ke
sdílení a přenosu informací mezi pedagogy a vedením školy. Hospitační činnost vykonávají
všichni členové vedení školy. Ta je efektivní a promítla se do zlepšení kvality výuky.
Jednání pedagogické rady se kromě hodnocení výsledků vzdělávání zabývají i absencí žáků,
a to jak běžnou, tak i způsobenou sportovními aktivitami. Mimo jiné vyhodnocují klima
školy a řeší účast na olympiádách. Mezičlánkem v rámci vedení školy je rada školy, která se


                                               2/9
setkává jednou týdně. Kromě vedení školy se zde scházejí učitelé, trenéři a vychovate lé
domova mládeže. Tato rada projednává a schvaluje například zařazení jednotlivých žáků do
programu podpory pro nadané a vyhodnocuje jeho efektivitu. V rámci předmětových
komisí, které pracují standardně, se učitelé neformálně domlouvají na klasifikaci, na
hodnotách a četnosti jednotlivých známek, bodovém, případně procentuálním hodnocení.
Ne vždy jsou však podmínky klasifikace transparentně ukotveny. V rámci strategickýc h
dokumentů školy je také třeba sjednotit terminologii tak, aby byla v souladu s platnou
legislativou. Pedagogický sbor je odborně kvalifikovaný. Začínající pedagogové ve škole ke
dni inspekční činnosti nepůsobili, noví učitelé dostávají v rámci adaptace uvádějíc ího
kolegu, se kterým spolupracují v začátcích působení ve škole. Další vzdělávání pedagogů je
propojeno s dlouhodobým směřováním školy. Efektivně se dělí na část určenou pro sborovnu
a na vzdělávání podle individuálních potřeb každého pedagoga. Velká pozornost je
věnována digitálním kompetencím, jež mají dopad do průběhu vzdělávání. Žákovský
parlament je ve škole aktivní platformou, která organizuje četné akce a tím přispívá
k dobrému klimatu školy.
Poradenské služby zajišťují výchovná poradkyně a metodička prevence s organizač ní
podporou zástupkyně ředitele. Poradenské pracoviště aktivně jedná se spolupracujíc ími
institucemi, poskytuje učitelům podporu při vzdělávání žáků se speciálními vzdělávac ími
potřebami, pravidelně komunikuje s třídními učiteli a efektivně podává zpětnou
vazbu vedení školy. Předávání informací směrem k ostatním vyučujícím nebylo nastaveno
jednotně a účinně, ale poradenské pracoviště během inspekční činnosti přijalo adekvátní
opatření. Ve škole je patrné, že vyučující mají přehled o žácích se speciálními vzdělávac ími
potřebami a zejména o žácích nadaných, se kterými odpovídajícím způsobem pracují. Škola
věnuje adekvátní pozornost prevenci rizikového chování žáků. Pokud vzniknou konflik tní
situace, tak pedagogové jsou schopni ve spolupráci s trenéry, vedením školy, případně
s dalšími odborníky najít účinná východiska k jejich řešení. Metodička prevence se podílí
na organizaci aktivit zaměřených na upevňování dobrých vztahů mezi žáky i prevenci
sociálně patologických jevů. Jde například o programy v oblasti klimatu (dotazníková
šetření pro žáky, činnosti zaměřené na vrstevnickou pomoc), dále aktivity v oblasti zvládání
emočních záležitostí, ale také na orientaci žáků v problematice drogové závislosti. Školní
poradenské pracoviště řeší spíše méně závažné problémy, jako jsou například vysoké
absence nebo přetížení (přílišná motivace) žáků. V poslední době pracoviště řešilo nastavení
podpory v rámci možného neúspěchu ve škole, kdy bylo třeba žáky po dlouhodobé nemoci
dostat do pracovního tempa jak ve škole, tak ve sportu. Šlo o adekvátní krizovou interve nc i
menšího rozsahu, např. plán pedagogické podpory atd. Školního psychologa škola nemá, ale
využívá odborníků sportovních klubů nebo služeb střediska výchovné péče, kde žákům
v případě potřeby poskytují operativní podporu v oblasti psychologie. Metodička prevence
je zároveň i koordinátorkou školního parlamentu, který je reálným partnerem vedení,
a kromě nápadů a námětů na zlepšení chodu školy se zabývá aktivitami na podporu
pozitivního klimatu. Poradenské pracoviště získává aktivně zpětnou vazbu o dalším
uplatnění žáků na vysokých školách, s těmito informacemi se dále v kariérovém poradenství
pracuje. Větší efektivitu poskytovaných služeb by podpořilo jmenování vedoucího
pracovníka poradenského pracoviště a posílení týmu školním (sportovním) psychologe m
nebo dalším členem např. výchovným poradcem.
Na zajištění chodu domova mládeže se podílí ředitel společně se třemi vychovatelka mi.
Systematická a efektivní spolupráce je posílena pravidelnými poradami vedení,
vychovatelek a trenérů. Týdenní plánování sportovních aktivit žáků školy se propisuje do
plánu domova mládeže a zajišťuje přenos informací od vedení školy směrem
k vychovatelkám. Případné problémy nebo podněty vycházející od ubytovaných žáků jsou


                                            3/9
operativně řešeny. V domově jsou žáci ubytovaní převážně ve čtyřlůžkových pokojích se
standardním vybavením. Ubytovací prostory jsou postupně revitalizová ny a vybavovány
novým nábytkem. Domov mládeže zajišťuje ubytovaným dostatečné zázemí pro regeneraci,
relaxaci a přípravu na vyučování.
Materiální podmínky školy se od minulé inspekční činnosti zlepšily zásadním způsobem
(realizace areálu Sportovních nadějí, rekonstrukce školy, digitální dovybavení) a úpravy
interiéru školy probíhají i v aktuálním školním roce. Vedení školy zahájilo rekonstrukci tříd
a kabinetů, připravuje prostory pro knihovnu a školní poradenské pracoviště. V lednu 2023
byl zprovozněn areál Sportovních nadějí, který ve dvou halách (gymnastické a atletické)
poskytuje žákům i pedagogům nadstandardní zázemí pro výuku tělesné výchovy a sportovní
tréninky. Gymnázium využívá ke sportovní činnosti vedle vlastních sportovišť také prostory
klubů, se kterými úzce spolupracuje při sportovní přípravě žáků, nebo sportovní areály
města.


                          Hodnocení průběhu vzdělávání
Průběh vzdělávání byl sledován napříč vyučovacími předměty, včetně sportovní přípravy
a tělesné výchovy. Hospitované hodiny se vyznačovaly vstřícným a podporujícím přístupem
pedagogů k žákům, důrazem na individuální podporu a pozitivní klima ve výuce. Žáci byli
ve většině sledovaných hodin soustředění a výukový čas využívali efektivně. Výuka byla ze
strany vyučujících promyšleně organizována. Převládala samostatná práce žáků a práce ve
dvojicích, tradiční frontální způsob výuky byl využíván v menší míře. Kooperativní výukové
metody byly uplatněny přibližně ve třetině hodin. Za dílčí rezervu lze považovat omezené
využívání různorodých informačních zdrojů a méně časté zadávání diferencovaných úkolů
pro rychlejší žáky (např. logické úlohy, úkoly odlišného typu). Významné bylo zapojení
digitálních technologií, a to jak ze strany pedagogů, tak žáků, přičemž digitální učební
prostor školy byl využíván efektivně i mimo přímou výuku. U žáků bylo cílené využívá ní
digitálních nástrojů pozorováno přibližně ve třetině hodin. V závěru hodin pedagogové
pravidelně zařazovali zpětnou vazbu, která jim poskytovala informace o míře porozumění
probíranému učivu.
Výuka českého jazyka byla kvalitně připravena a vedena plynule. Vyučující efektivně
kombinovali různé metody práce, včetně využití digitálních technologií a motivač níc h
prvků. Práce s chybou byla promyšlená, pozitivní zpětná vazba přiměřená, vrstevnické
hodnocení bylo zaznamenáno ojediněle. Dotazování probíhalo v respektující atmosféře
a podporovalo aktivní zapojení žáků. Samostatná práce vedla k rozvoji učebních i sociálníc h
kompetencí. Hodiny anglického jazyka probíhaly ve funkčním cizojazyčném prostředí, žáci
byli jazykově pohotoví a úspěšně zvládali komunikačně zaměřené aktivity. Kooperativní
činnosti, práce ve dvojicích a skupinách efektivně rozvíjely jazykové i sociální dovednosti.
Didaktická technika a digitální nástroje byly vhodně zapojeny. Výuka probíhala v pozitivní
atmosféře, žáci aktivně komunikovali a nebáli se pracovat s chybou. Závěry hodin byly
smysluplně využity ke shrnutí učiva a zpětné vazbě. Sledovaná výuka německého jazyka
probíhala převážně v cílovém jazyce, s důsledným ověřováním porozumění. Důraz byl
kladen na rozvoj komunikačních dovedností prostřednictvím konverzace, práce ve dvojicích
a motivačních aktivit. Nechyběla poslechová cvičení ani práce s textem. Pomůcky a digitá lní
technologie byly využívány efektivně, částečně i žáky. Výuka přispěla k rozvoji jazykovýc h
kompetencí s přesahem do praktického uplatnění. Výuka matematiky probíhala na dobré
úrovni. Byly využity rozmanité formy práce podporující porozumění učivu, důraz byl kladen
na spolupráci ve dvojicích, komunikaci a práci s chybou. Využitím interaktivní tabule
zvyšovali učitelé přehlednost výkladu i zadání. Efektivně probíhalo ověřování porozumění,


                                            4/9
včetně zpětné vazby a praktických úloh s využitím reálných situací. Seminář cíleně
připravoval žáky k maturitě, s důrazem na postupnou náročnost úloh a aktivní zapojení žáků
do výuky. Výuka fyziky byla dobře strukturovaná, docházelo k podpoře rozvoji
komunikačních, prezentačních i analytických dovedností. Výklad učitelů byl doplněn
praktickými ukázkami, obrazové materiály podpořily vizuální učení. Práce ve skupinách
posilovala spolupráci žáků. V chemii byla výuka doplněna praktickými cvičeními
a názornými ukázkami, které podpořily zájem žáků a porozumění učivu. Byla využita
mezipředmětová propojenost s matematikou, účelně byla zařazena skupinová práce
a reflexe. Výuka byla gradována od jednodušších k náročnějším činnostem. Hodiny
informatiky a digitálních technologií učitelé postavili na atraktivních tématech, která žáky
motivovala a aktivizovala. Běžné bylo využívání různých aplikací včetně školního
vzdělávacího prostředí. Dominovala samostatná práce s individuálním přístupem učitelů.
Žáci v geografii pracovali s více informačními zdroji, využívali vhodné aplikace
a prezentovali připravené referáty. V některých hodinách výuku obohacoval osobní přínos
pedagoga s praktickými zkušenostmi z cest, čímž byla zvýšena atraktivita a autentic ita
výuky. Výuka hudební výchovy byla pečlivě připravena, s pestrým využitím metod a forem
práce. Žáci byli seznámeni s cíli hodiny a na závěr proběhlo jejich zhodnocení. Výuka
podporovala aktivní zapojení žáků.
V hospitovaných hodinách biologie a teorie sportovního tréninku byla uplatňována převážně
tradiční forma frontální výuky s využitím metody výkladu učitele doplněná prezentací.
Zapojením diskuse a dotazování pedagogem docházelo k aktivizaci pouze některých žáků.
Rovněž do hledání příčinných souvislostí mezi vlastními zkušenostmi a probíraným učivem
a do rozvoje kritického myšlení nebyli zapojeni všichni žáci. K záznamu nových informac í
a upevňování znalostí využívali žáci pracovní listy v tištěné nebo elektronické podobě.
Vzdělávací cíl byl převážně zaměřen na získání znalostí, klíčové kompetence byly rozvíjeny
jen minimálně. Ojediněle se ve výuce dařilo zapojení takových metod a forem práce, které
by žákům umožňovaly objevovat nové poznatky samostatně.
V hospitovaných hodinách sportovní přípravy odvětví gymnastika, volejbal a atletika
probíhala výuka s výrazným individuálním přístupem, což přispívá k významnému zlepšení
dovednostní stránky a přiměřenému zatížení sportovců. Trenéři mají přirozenou autoritu
u svých svěřenců, což vytváří pozitivní motivaci pro výkonnostní i vrcholový sport, zvyšuje
houževnatost a podporuje emoční stabilitu a odolnost. U kolektivního sportu byl kladen
důraz na soudržnost týmu, komunikační dovednosti a spolupráci. Trenéři poskytovali žákům
kvalitní formativní zpětnou vazbu a informovali je o aktuální úrovni jejich motorickýc h
dovedností. Metody a formy práce odpovídaly stanoveným ročním cílům v oblasti sportovní
přípravy i cílům jednotlivých fází tréninkového procesu a respektovaly jak obecné, tak
specifické tréninkové ukazatele. Hospitované hodiny tělesné výchovy, vyučované blokovou
formou, měly standardní průběh s dodržením všech fyziologických aspektů pohybových
aktivit a byly založeny převážně na prohloubení a aplikaci volejbalových dovedností ve hře
a rozvoj pohybových schopností. Žáci s vyučujícími dokázali vytvořit příjemnou sportovní
atmosféru, vzájemně spolupracovali, dodržovali nastavená pravidla a respektovali autoritu
pedagoga.


                          Hodnocení výsledků vzdělávání
Mimo běžné evaluační nástroje je ve škole vhodně využíváno hodnocení motivačních úkolů,
projektů menšího rozsahu a v rámci plánu podpory reprezentantů je v hojné míře využívá no
termínované zkoušení, kdy žák po domluvě s pedagogem stanoví konkrétní termín
přezkoušení učiva. Tento individuální přístup pedagogických pracovníků podněcuje žáky


                                            5/9
k dosažení optimálních výsledků. Klasifikace žáků jsou dostatečně projednávány na
jednáních pedagogické rady. Zástupkyně ředitele pravidelně vyhodnocuje a sleduje výsledky
vzdělávání žáků a absenci. Souhrnné podklady poskytuje pedagogům. Pravidla hodnocení
výsledků vzdělávání žáků jsou součástí školního řádu, některé oblasti vzhlede m
ke specifičnosti vzdělávání jsou popsány příliš obecně a jsou méně transparentní.
Informovanost žáků i jejich zákonných zástupců je zajišťována prostřednictvím
elektronického systému. Dalším komunikačním nástrojem jsou pravidelné třídní schůzky,
které se konají ve čtvrtletích daného školního roku. Na konci příslušného pololetí pak
následují pravidelné hovorové hodiny, zaměřené na poskytování informací od jednotlivýc h
učitelů konkrétních předmětů. Pro posílení vazby zákonných zástupců se školou se
každoročně pořádá neformální zahradní slavnost, na které se setkávají rodinní přísluš níc i
nejen s třídními učiteli a pedagogy, ale také s trenéry, kteří hrají důležitou roli ve
vzdělávacím i výchovném procesu.
Žákům, u nichž hrozí riziko školního neprospěchu, je věnována náležitá pozornost
a podpora. Učitelé poskytují konzultace, nabízejí opravné testy a zadávají náhradní
doplňkové úkoly. Na výsledky vzdělávání má pozitivní vliv také rozdělení žáků do skupin
při výuce českého jazyka, matematiky a anglického jazyka. Žákům zařazeným do „Programu
podpory reprezentantů České republiky a mimořádně nadaných sportovců České republiky“
je nabízeno termínované zkoušení a upravený limit povolené absence, stanovený na 50 %.
V posledních dvou uzavřených školních rocích nebyl ve druhém pololetí evidován žádný
neprospívající žák. Žákům s odlišným mateřským jazykem je zajištěno doučování z českého
jazyka a dostatečná podpora v průběhu studia. Zvýšený neúspěch ve sportu bývá často
spojen s neúspěchem ve škole, což je adekvátně řešeno třídními učiteli, výchovno u
poradkyní a trenéry, kteří poskytují žákům potřebnou podporu. Ke zlepšení školního klimatu
přispívá také aktivní účast třídních učitelů na sportovních soutěžích, kterých se jejich žáci
účastní.
Od poslední inspekční činnosti došlo ke zvýšení počtu žáků, kteří prospěli s vyznamená ním.
Ve druhém pololetí minulého školního roku činil podíl žáků s vyznamenáním 48 %
u šestiletého gymnázia a 21 % u čtyřletého gymnázia. Množství udělených pochval výrazně
převyšuje počet uložených kázeňských opatření, což má nejen motivační charakter, ale také
přispívá k pozitivní atmosféře ve škole a podporuje žáky v jejich snaze o zlepšení. Sportovní
a vzdělávací úspěchy žáků jsou pravidelně vyhodnocovány a oceňovány na začátku každého
školního roku. Absence žáků je vysoká, avšak v průběhu posledních školních let zůstává na
srovnatelné úrovni. Až třetina celkové absence je tvořena tzv. sportovní absencí, tedy účastí
žáků na sportovních akcích, soutěžích a absolvováním sportovních soustředění. Druhým
faktorem, který zvyšuje procento absence, je zvýšený počet týdenních hodin v týdenním
učebním plánu. Tento počet je u gymnázia se sportovní přípravou výrazně vyšší než u žáků
jiných oborů vzdělávání.
Výsledky maturitní zkoušky vykazují za poslední tři uzavřené školní roky zlepšující se
tendenci. Ve srovnání s výsledky žáků České republiky sice žáci dosahovali v posledních
letech horších výsledků, tento rozdíl se však postupně vyrovnává a aktuálně se snížil až na
0,2 desetiny. Ve školním roce 2023/2024 neprospěla pouze jedna žákyně v předmětu Český
jazyk a literatura. Vedení školy pravidelně prostřednictvím třídních učitelů vyhodnoc uje
úspěšnost žáků při přijímání na vysoké školy. V minulém školním roce bylo ke studiu na
vysokých školách přijato 97 % žáků šestiletého gymnázia a 74 % žáků čtyřletého gymná zia.
Za účelem zvýšení úspěšnosti přijetí na vysoké školy bylo provedeno dotazování mezi žáky,
zda volitelné předměty odpovídají jejich potřebám a požadavkům v návaznosti na další
vzdělávání.



                                            6/9
Škola systematicky podporuje nadané žáky a jejich zapojení do soutěží, olympiád
a přehlídek. Školní kola probíhají ve většině vyučovacích předmětů, například v anglické m
jazyce, matematice, dějepisu či chemii. Tato aktivita přispívá k rozvoji znalostí, zájmu
o předmět, soutěživosti i týmové spolupráce. Žáci dosahují výrazných výsledků na okresní
i krajské úrovni, a to zejména v matematických soutěžích (Pythagoriáda, logická
a matematická olympiáda), jazykových soutěžích a projektových aktivitách. Mezi
sportovními úspěchy školy v posledních letech dominuje účast gymnastky školy na Letních
olympijských hrách 2024 v Paříži. Cenné zkušenosti na mezinárodních závodech získaly od
poslední inspekční činnosti desítky závodnic a závodníků školy. Z mistrovských soutěží na
úrovni ČR přivážejí sportovci pravidelně řadu zlatých, stříbrných a bronzových medailí (ve
školním roce 2023/2024 získali ve všech kategoriích 58 zlatých, 49 stříbrnýc h
a 44 bronzových), v kolektivních sportech patří dlouhodobě žáci školy k mládežnické špičce
v ČR. Úspěchy žáků jsou každoročně oceňovány při slavnostním zahájení školního roku,
kdy ředitel školy uděluje pochvaly jak sportovcům, tak žákům úspěšným ve vědomostníc h
a dovednostních soutěžích. Slavnostní akademie pořádaná v rámci 40. výročí školy nabídla
příležitost k setkání absolventů se současnými žáky, přispěla k posílení školní identity
a podpořila prestiž školy. Výsledky žáků v soutěžích a dlouhodobá podpora talentu dokládají
cílenou a kvalitní práci školy v této oblasti.
Škola udržuje aktivní a funkční partnerství s řadou subjektů, která pozitivně ovlivňují kvalitu
vzdělávání i jeho výsledky. Mezi klíčové partnery patří sportovní kluby a svazy, Fakulta
sportovních studií Masarykovy univerzity v Brně a základní školy v regionu. Spolupráce se
sportovními partnery přispívá k systematické podpoře sportovně nadaných žáků, zajišťuje
odborné vedení a umožňuje účast na prestižních soutěžích. Gymnázium se podílí na
organizaci sportovních soutěží pro žáky základních škol, čímž zároveň podporuje propagaci
školy a napomáhá vyhledávání nových sportovních talentů. Projektové aktivity mají ve škole
důležité místo – žáci se zapojují např. do mezinárodního projektu International Village, který
rozvíjí jazykové a sociální kompetence, nebo do projektu Lustiges Lernen pořádaného
Österreich Institutem v Brně. Za úspěch lze považovat vítězství v krajském finále soutěže
Jeden den hejtmanem Jihomoravského kraje. Projektová činnost školy přispívá ke
smysluplnému propojování výuky s reálným životem a rozšiřuje vzdělávací nabídku školy.


                                          Závěry
Vývoj školy
– Navýšení počtu zástupců ředitele školy – nově zástupce pro informační a komunikač ní
  technologie.

– Zlepšení materiálních a prostorových podmínek školy.

– Vybudování areálu Sportovních nadějí.

– Zvýšení počtu žáků.

– Zlepšení výsledků vzdělávání, a to i průběžných, ve srovnání s předchozími školními
  roky.




                                             7/9
Silné stránky
– Kvalitní spolupráce se sportovními kluby a nadstandardní podmínky pro sportovní
  přípravu žáků, zejména kmenových sportů, umožňuje optimální skloubení sportovní
  přípravy a vzdělávání. (1.5, 2.4)

– Efektivní začlenění digitálních technologií do vzdělávání umožňuje aktivní zapojení žáků
  nejen během výuky, ale i mimo ni, a to prostřednictvím elektronického učebního prostoru
  školy. (4.2)

– Vstřícný přístup pedagogů, kteří zohledňují vzdělávací potřeby i sportovní aktivity žáků,
  podporuje jejich studijní výsledky a úspěšné složení maturitní zkoušky. (5.1)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Sjednotit terminologii ve strategických dokumentech školy s platnou legislativou.

– Pro větší efektivitu práce školního poradenského pracoviště jmenovat konkrétního
  vedoucího pracovníka a posílit tým školním psychologem nebo dalším členem z oblasti
  výchovného poradenství.

– V některých vyučovacích hodinách je prostor pro zvýšení aktivního zapojení žáků a širší
  využití formativního hodnocení, které by podpořilo rozvoj jejich schopnosti sebereflexe.

– Blíže specifikovat pravidla hodnocení výsledků žáků vzdělávaných podle plánu podpory
  reprezentantů a formálně nastavit kritéria hodnocení v rámci předmětových komisí.


            Seznam dokladů, o které se inspekční zjištění opírají
 1.   Koncepce rozvoje školy na období 2018–2024
 2.   Koncepce rozvoje školy na období 2025–2031
 3.   M8 Výkaz o střední škole podle stavu k 30. 9. 2024 ze dne 7. 10. 2024
 4.   Z-019-01 Výkaz o školském ubytovacím zařízení podle stavu k 31. 10. 2024 – Domov
      mládeže ze dne 20. 3. 2025
 5.   Provozní řád domova mládeže, vnitřní směrnice č. 5, č.j: SG/900/2024, účinnost od
      1. 9. 2024
 6.   Školní vzdělávací programy platné ve školním roce 2024/2025
 7.   Školní vzdělávací program pro Domov mládeže platný ve školním roce 2024/2025
 8.   Roční plán sportovní přípravy kmenových sportů, měsíční a týdenní plány vedené ve
      školním roce 2024/2025
 9.   Dokumentace školního poradenského pracoviště vedená ve školním roce 2024/2025
10.   Školní řád platný od 12. 10. 2023, včetně dodatků
11.   Strategie řešení školní neúspěšnosti vedená ve školním roce 2024/2025
12.   Školní informační systém (průběžné výsledky vzdělávání žáků, přehledy celkových
      výsledků vzdělávání za školní roky 2021/2022, 2022/2023 a 2023/2024)



                                            8/9
13.   Výsledky vzdělávacího procesu za školní rok 2023/2024
14.   Protokol o průběhu profilové části maturitní zkoušky ze dne 9. 9. 2024 (vzorek)
15.   Protokol o výsledcích profilové části maturitní zkoušky žáka vedený ve školním roce
      2023/2024 a 2024/2025
16.   Výsledky projektové činnosti žáků (vzorek) vedené ve školním roce 2024/2025
17.   Dokumentace domova mládeže vedená ve školním roce 2024/2025 (Organizace
      domova mládeže – navýšení počtu žáků ve výchovné skupině na 33 ze dne 19. 3.
      2019, Deník výchovné skupiny vedený ve školním roce 2024/2025, Osobní spis žáků
      vedený ve školním roce 2024/2025 – vzorek)
18.   Digitální učební prostor školy vedený ve školním roce 2024/2025


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Michaela Svobodová, školní inspektorka
 PhDr. Jiří Wasserburger, školní inspektor
 Mgr. Dana Karpíšková, školní inspektorka
 PhDr. Šárka Maleňáková, Ph.D., školní inspektorka
 Bc. Olga Karmazínová, kontrolní pracovnice
16. 4. 2025




                                          9/9
