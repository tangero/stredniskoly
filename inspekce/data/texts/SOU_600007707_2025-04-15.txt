CSI0X00DN3G0




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1611/25-S
                                       Sp. zn. ČŠIS-S-344/25-S


Název                               Střední škola letecké a výpočetní techniky, Odolena
                                    Voda, U Letiště 370
Sídlo                               U Letiště 370, 250 70 Odolena Voda
E-mail                              skola@sslvt.cz
IČO                                 61 389 480
Identifikátor                       600 007 707
Právní forma                        příspěvková organizace
Zastupující                         Mgr. Miroslav Maršoun
Zřizovatel                          Středočeský kraj
Místo inspekční činnosti            U Letiště 370, Odolena Voda
Inspekční činnost na místě          15. 4. a 22. − 24. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ“), domova
mládeže (dále „DM“) a školní jídelny. K termínu inspekční činnosti se ve škole vzděláva lo
402 žáků (naplněnost 82 %) v denní formě vzdělávání ve čtyřletých oborech středního
vzdělání s maturitní zkouškou (dále „maturitní obory“) Letecký mechanik (218),
Strojírenství (40), Informační technologie (77) a v tříletém oboru středního vzdělání
s výučním listem (dále „nematuritní obor“) Strojní mechanik (67). Od předešlé inspekční
činnosti v roce 2019 se počet žáků zvýšil přibližně o třetinu. V DM bylo ubytováno 173 žáků
(naplněnost 70 %).
K termínu inspekční činnosti škola evidovala 70 žáků se speciálními vzdělávac ími
potřebami, z nichž se jeden žák vzdělává podle individuálního vzdělávacího plánu, a 32 žáků
s odlišným mateřským jazykem, někteří mají částečnou jazykovou bariéru.


                         Hodnocení podmínek vzdělávání
Ředitel školy (dále „ředitel“) byl v roce 2024 opětovně jmenován do funkce. Reálně
stanovená koncepce rozvoje školy je pravidelně vyhodnocována a aktualizová na.
Strategické cíle se daří postupně naplňovat zejména v oblasti rozvoje odborných kompetencí
žáků, vztahů se sociálními partnery nebo zlepšování materiálně technického zázemí. Méně
se daří přijímat účinná opatření ke zvyšování aktivního zapojení všech žáků do výuky či
ke zlepšení výsledků ve společné části maturitní zkoušky (dále „MZ“) v oboru Informač ní
technologie. Od předešlé inspekční činnosti byly nově zpracovány ŠVP všech oborů
v souladu s aktuálními požadavky praxe především v oblasti letecké techniky.
Systematicky rozvíjené partnerské vztahy významně přispívají k naplňování profilu
absolventa. Dlouhodobá spolupráce s kvalitními sociálními partnery umožňuje především
rozvoj odborných znalostí a praktických dovedností žáků a zvyšuje jejich uplatnitelno st
na trhu práce. Pozitivem pro žáky je rovněž pravidelné zapojování externích odborníků
do výuky nebo možnost získání stipendií od potenciálních zaměstnavatelů.
Uplatňovaný systém řízení odpovídá velikosti a zaměření školy. Účelné delegování
kompetencí a pravomocí v rámci užšího vedení umožňuje plynulý chod školy i operativní
řešení problémů. Pedagogická rada a předmětové komise aktivně plní roli poradních orgánů
ředitele. Vedení školy účelně využívá k získávání podnětů ke zkvalitňování vzdělává ní
rovněž jednání žákovského parlamentu či setkávání s absolventy.
Nastavené kontrolní mechanismy jsou funkční. Hospitační činnost vedení školy zpravidla
vyúsťuje v konkrétní doporučení pro zkvalitnění pedagogické práce. Z inspekčních zjištění
je však patrné, že účinnost přijatých opatření není systematicky vyhodnocována. Ve výuce
tak přetrvávají některé nedostatky zjištěné již při předchozí inspekční činnosti.
Od předchozí inspekční činnosti došlo k částečné personální obměně pedagogického sboru.
Většina pedagogických pracovníků splňuje kvalifikační předpoklady, někteří si přísluš ným
studiem odbornou kvalifikaci doplňují. Ředitel prokazatelně usiluje o získání odborně
kvalifikovaných pedagogů. Podpora začínajícím nebo nově nastupujícím učitelům je
poskytována na úrovni vedení školy i uvádějícím učitelem, případně v rámci spolupráce
v předmětových komisích. Plánovité další vzdělávání pedagogických pracovníků vychází
z jejich zájmu a potřeb školy. Poznatky ze vzdělávacích akcí učitelé většinou sdílejí v rámci
předmětových komisí, pouze částečně je však uplatňují ve výuce. Vedení školy vhodně dbá
o svůj profesní rozvoj.
Služby školního poradenského pracoviště jsou zajištovány úzce spolupracujícím týmem,
jehož členové až na výjimku absolvovali příslušné studium. Od předešlé inspekční činnosti
došlo v souladu s nárůstem počtu žáků s potřebou podpůrných opatření k rozšíření
poradenského týmu o dalšího výchovného poradce i o koordinátory inkluze žáků s odlišným



                                            2/8
mateřským jazykem a podpory nadaných žáků. Činnost pracoviště je efektivně řízena
zástupkyní ředitele (zároveň i kariérové poradkyně).
Materiální podmínky se od předchozí inspekční činnosti kontinuálně zlepšují. Aktivní
působení vedení školy při zajišťování finančních prostředků výrazně přispívá k efektivnímu
vícezdrojovému financování, jež umožnilo např. zkvalitnění vybavení v oblasti digitálníc h
technologií nebo praktického vyučování mj. pořízení 3D tiskáren, 3D scannerů, tabletů,
výukových panelů, vytvoření samostatného pracoviště s leteckými motory či s leteckými
simulátory. V DM se průběžně obnovuje a modernizuje vybavení pokojů a společných
prostor. Žáci mají dostatečné zázemí rovněž pro rozvoj své zájmové činnosti.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví v prostorách školy i mimo ni.
Ve školním roce 2023/2024 měla škola vyšší míru úrazovosti než je republikový průměr.
Příčiny úrazů vedení školy vyhodnocuje a přijímá adekvátní opatření.


                         Hodnocení průběhu vzdělávání
Ve sledovaném teoretickém vyučování převládala pozitivní atmosféra s převažujíc ím
partnerským přístupem učitelů k žákům. Žáci dodržovali nastavená pravidla chování. Výuka
se vyznačovala účelným využitím digitálních technologií zejména k prezentaci učiva
i k podpoře názornosti, ke zvyšování motivace žáků při řešení učebních úloh nebo online
didaktické hře. Přínosem pro žáky bylo rovněž cílené propojování teoretických poznatků
s jejich využitím v praxi. Zvolené výukové formy a metody převážně podporovaly dosažení
stanoveného vzdělávacího cíle. Pedagogové nejčastěji preferovali frontální výuku,
v některých hodinách účelně doplňovanou samostatnou prací žáků. Jen v přibližně čtvrtině
hodin (především v jazykovém vzdělávání) zařazovali kooperativní formy práce, které
účinně zvýšily efektivitu výuky. Nižší pestrost využitých metod a forem práce nepodpořila
dostatečně aktivní zapojení všech žáků do výuky či jejich schopnost argumentace nebo
obhajoby vlastního názoru. Příležitost ke zlepšení má škola rovněž v cíleném zařazování
diferencovaných úkolů vzhledem k individuálním vzdělávacím potřebám žáků, např.
s ohledem na jejich rozdílné pracovní tempo či vyšší úroveň jazykové pokročilosti. Jen
ojediněle bylo využito vrstevnické hodnocení nebo sebereflexe žáků k získání efektivní
zpětné vazby o míře zvládnutí učiva, případně k vyhodnocení splnění vzdělávacího cíle.
Výuka českého jazyka a literatury byla většinou zdařilá. Učitelé cíleně zařazovali zejména
upevňování probraného učiva. Účelně k tomu využívali převážně skupinovou formu výuky,
která podporovala náležitou interakci žáků. Ti aktivně vyhledávali informace z různých
zdrojů. V maturitním ročníku byli žáci podnětně vedeni k systematizaci svých znalostí
a velmi efektivně také k vlastnímu hodnocení, což mělo přínos pro jejich vlastní proces
učení. V závěru hodin učitelé kladli důraz na zhodnocení probraného učiva s aktivní účastí
žáků. Ve větší části výuky anglického jazyka byla přínosem pro žáky důsledná komunikace
v cílovém jazyce. V převážně většině hodin podpořilo účelné střídání aktivit i cílené
zařazování práce ve dvojici nebo ve skupině rovnoměrný rozvoj produktivníc h
a receptivních řečových dovedností žáků. Důraz byl správně kladen na uplatnění
probíraných gramatických jevů a slovní zásoby v běžných komunikačních situacích. Žáci se
zájmem řešili problémové úlohy s využitím učebnice i promyšleně strukturova nýc h
pracovních listů. Rovněž byli účinně vedeni k osvojení potřebných dovedností k ústní MZ.
V menší části hospitované výuky však zvolené vzdělávací strategie, zejména převaha
frontální práce při delším procvičování gramatických jevů, vedly k nerovnoměr né mu
zapojení žáků až k jejich pasivitě. V matematice byla pozitivem zejména vstřícná


                                           3/8
komunikace vyučujících s žáky, kteří ochotně řešili zadané úkoly. V části hodin byl
efektivně využit výukový software či kvíz k aktivizaci žáků. V průběhu výuky však
vyučující ne vždy přizpůsobili pracovní tempo rozdílným možnostem žáků. Rovněž méně
důsledně ověřovali, zda všichni žáci průběžně rozumí probíranému učivu. Ve fyzice byly
cíleně využívány mezipředmětové vztahy. Efektivita výuky byla také účinně podpořena
příklady dopadů fyzikálních jevů do běžného života. Účelně zařazená diskuse podpořila
zájem žáků o dané téma.
Kvalitu většiny hodin teoretických odborných předmětů pozitivně ovlivňovala erudovanost
pedagogů nebo jejich osobní zaujetí o daný obor. Učitelé vhodně navazovali při výkladu
učiva na předchozí znalosti a zkušenosti žáků. Průběžně ověřovali, zda žáci pojmům správně
porozuměli. Žáci byli cíleně vedeni k používání správné odborné terminologie. Efektivitu
vzdělávání a zájem žáků účinně zvyšovalo promyšlené zvyšování názornosti výuky, např.
ukázka reálných nebo promítnutých součástek. V maturitním ročníku byli žáci efektivně
vedeni k upevnění svých znalostí při opakování tematických celků k profilové části MZ.
V části hodin (technická administrativa, ekonomika) se dařilo žáky aktivizovat pestrou
skladbou činností včetně soutěže nebo využít metodu kritického myšlení žáků pro zjištění
jejich znalostí o probíraném tématu. Podnětná byla rovněž práce žáků s pracovním listem.
Organizace výuky však v některých hodinách vedla k jednosměrnému předávání hotových
poznatků a pasivitě žáků. V přibližně dvou třetinách výuky učitelé v řízeném rozhovoru
kladli podnětné otázky, ne vždy se však dařilo aktivizovat všechny žáky. Při práci
se specializovaným softwarem snižovalo efektivitu výuky málo přehledné vysvětlo vá ní
správného postupu i nereflektování různého pracovního tempa žáků. Pouze ojediněle byla
zaznamenána práce žáků s informačními zdroji, která podpořila jejich schopnost
vyhodnocovat informace potřebné k prezentaci zadaného tématu. V závěru vyučovac íc h
hodin se méně dařilo zapojovat žáky do shrnutí a upevnění probraného učiva.
Praktické vyučování bylo hospitováno ve školních dílnách, jejichž jedinečné materiálně
technické vybavení (např. letecké motory a jiné reálné součásti letadla) účinně podporuje
rozvoj odborných kompetencí žáků. Odborný výcvik byl velice dobře organizován. Učitelé
dbali na dodržování správných technologických postupů a na kvalitu provedené práce. Žáci
samostatně plnili úkoly, osvojené potřebné dovednosti a vědomosti uplatňovali např. při
demontážních nebo montážních pracích, které odpovídaly typickým pracovním činnoste m
absolventa. Z průběhu sledovaného praktického vyučování bylo patrné, že žáci mají
vytvořeny potřebné pracovní návyky, získávají a uplatňují smysl pro profesionalitu, přesnost
a zodpovědnost. Své teoretické znalosti dokázali aplikovat v praxi např. při měření nebo
seřizování systémů a agregátů letadel. Učitelé citlivě žákům pomáhali, současně jim
nechávali dostatek prostoru k nalezení příčin chyby a jejímu odstranění. Žáci byli poučeni
o pravidlech bezpečnosti a ochrany zdraví při praktické výuce a důsledně je dodržovali.
Výchova a vzdělávání v DM zahrnuje nabídku pravidelné i nepravidelné zájmové činnosti.
Pozitivním specifikem je prolínání aktivit DM a střední školy v rámci kroužků a při
využívání jejího materiálního zázemí. Do činnosti DM jsou cíleně zařazovány jak společná
setkání ubytovaných žáků, tak pro jednotlivé zájemce vhodné sportovní, kulturní a jiné
aktivity formou soutěží, exkurzí, výletů či besed nebo kroužků úzce souvisejíc íc h
se specifickým zaměřením školy.


                          Hodnocení výsledků vzdělávání
Škola sleduje a hodnotí výsledky vzdělávání především na základě písemného a ústního
zkoušení i hodnocení praktických činností žáků. Sleduje také jejich úspěšnost v soutěžích


                                            4/8
a u MZ. Žáci a jejich zákonní zástupci jsou o průběžných výsledcích vzdělávání účelně
informováni prostřednictvím elektronické aplikace, dále také při třídních schůzkách,
e-mailem nebo telefonicky.
Z rozboru průběžných výsledků žáků je zřejmé, že se ve školním roce 2023/2024 při
meziročním porovnání mírně zlepšily. Ve všech oborech se zejména snížil podíl
neprospívajících žáků. V maturitních oborech tento podíl průměrně klesl z cca 10 % na 4 %.
Nejvýznamněji se v meziročním srovnání zlepšily výsledky v oboru Strojírenství, v němž
ve školním roce 2023/2024 prospěli všichni žáci. V nematuritním oboru se podíl
neprospívajících žáků rovněž výrazně snížil, a to z cca 20 % na 5 %. Podíl žáků, kteří
prospěli s vyznamenáním, se napříč obory výrazně nezměnil. V maturitních oborech činil
ve školním roce 2023/2024 průměrně cca 10 %, obdobně jako ve školním roce 2022/2023.
V nematuritním oboru přetrvává nižší motivace                žáků k dosažení prospěchu
s vyznamenáním. Ve školním roce 2023/2024 se tak nepodařilo žádnému žákovi prospět
s vyznamenáním, v předešlém školním roce prospěl s vyznamenáním jeden žák.
Z porovnání průběžných výsledků maturitních oborů z hlediska průměrného prospěchu
nebyly zjištěny významnější mezioborové rozdíly, mírně lepší výsledky dosahují žáci oboru
Letecký mechanik. Výrazné jsou naopak rozdíly zaznamenané napříč obory v jednotlivýc h
vyučovacích předmětech. Vysoká náročnost pedagogů v českém jazyce a literatuře se
promítá i do vyššího podílu žáků, kteří jsou v tomto předmětu hodnoceni stupněm dostatečný
(ve školním roce 2023/2024 šlo o téměř čtvrtinu žáků), příp. z něj neprospívají. Obdobně
byl vyšší podíl žáků hodnocených stupněm dostatečný zaznamenán v předmětu matematika,
popř. v rámci jednotlivých oborů i v některých odborných předmětech.
Prevence školní neúspěšnosti žáků zahrnuje nabídku doučování, individuální konzultace
i pedagogickou intervenci. Žáci se speciálními vzdělávacími potřebami dosahují
srovnatelných výsledků s průměrným prospěchem ostatních žáků. Škola má dobře nastavený
systém podpory žáků s odlišným mateřským jazykem, který zahrnuje mj. identifikaci jejich
individuálních vzdělávacích potřeb, jazykové kurzy, tvorbu výukových materiálů
i hospitační činnost ve výuce. Rovněž v oblasti podpory nadání škola systematicky vytváří
podmínky pro rozvoj talentu žáků, a to zejména v rámci jejich oborové specializace. Pro
zvýšení studijní úspěšnosti i motivace žáků je efektivně realizována mezioborová
prostupnost.
Uplatňovaná opatření ke zvýšení motivace žáků ke studiu se pozitivně projevila zejména
snížením průměrné absence žáků ve výuce v nematuritním oboru. Ve školním roce
2022/2023 činila absence v tomto oboru cca 132 hodin na žáka, ve školním roce 2023/2024
klesla na cca 102 hodin. Absence žáků ve výuce v maturitních oborech je při meziroční m
srovnání stabilní, ve školním roce 2023/2024 činila cca 120 hodin na žáka. Neomluve ná
absence je dlouhodobě nízká. Škola věnuje patřičnou pozornost prevenci rizikové ho
chování. Jeho projevy jsou řešeny v úzké spolupráci pracovníků poradenského týmu
s pedagogy i zákonnými zástupci žáků, v případě výskytu vážnějších problémů
také s příslušnými odbornými pracovišti.
Výsledky žáků ve společné části MZ z hlediska hrubé neúspěšnosti (podíl žáků zkoušku
nekonajících nebo u zkoušky neúspěšných z přihlášených žáků) se v období let 2022–2024
mezioborově lišily. Žáci oboru Strojírenství a oboru Letecký mechanik dosahovali v roce
2022 a 2024 lepších výsledků než průměr v příslušné skupině oborů v ČR, případně v roce
2023 výsledků srovnatelných s celorepublikovým průměrem. V oboru Informač ní
technologie však byla v období let 2022–2024 hrubá neúspěšnost vždy horší než průměr
v dané oborové skupině, např. v roce 2024 činila přibližně 29 %, avšak průměr v přísluš né
oborové skupině v ČR byl přibližně 4 %. V tomto oboru se na hrubé neúspěšnosti podílela



                                           5/8
v letech 2023 a 2024 také skutečnost, že někteří žáci MZ nekonali, neboť neukončili úspěšně
maturitní ročník.
Žáci nejčastěji neuspěli v didaktickém testu z českého jazyka a literatury, popř. v roce 2023
v oboru Letecký mechanik také v didaktickém testu z matematiky. V tomto oboru volila
zkoušku z matematiky průměrně přibližně šestina žáků, v ostatních maturitních oborech byla
matematika zvolena jen výjimečně. Při konání zkoušek profilové části MZ se v období let
2022–2024 žákům oborů Strojírenství a Informační technologie oborů až na výjimku dařilo
uspět. V oboru Letecký mechanik neuspěli někteří žáci v této části MZ nejvíce v roce 2023.
Škola se zabývá výsledky žáků u MZ. Analyzuje problematické jevy a přijímá opatření
ke zlepšení. Například je organizováno pravidelné doučování ke zvládnutí didaktického
testu z českého jazyka a literatury, opakované zadávání typových didaktických testů, probíhá
aktualizace školního seznamu literárních děl k ústní MZ, realizuje se účinnější forma
ověřování znalostí o přečtené beletrii aj.
Žáci oboru Strojní mechanik dosahovali u závěrečných zkoušek dobrých výsledků,
v předchozích třech školních letech po zkouškách v řádném či opravném termínu všichni
prospěli (nikdo neprospěl s vyznamenáním). Nejslabší výsledky měli většinou v písemné
části.
Škola vytváří motivační prostředí pro vzdělávání, počet pochval převažuje nad kázeňskými
opatřeními. Žáci jsou zejména oceňováni např. za studijní úspěchy nebo za účast v akcích
souvisejících s prezentací školy na veřejnosti. Škola účinně podporuje zájem žáků o obor
širší nabídkou vhodných mimoškolních aktivit např. odborně zaměřených exkurzí či
zájmových kroužků zaměřených na letecké modelářství, letecké simulátory, robotiku aj.
K všestrannému rozvoji osobnosti žáků přispívá také podpora jejich sportovního nadání
nebo nabídka kulturně zaměřených akcí, popř. i jejich účast v charitativních akcích. Škola
rovněž žáky motivuje k účasti v odborně zaměřených soutěžích nebo k absolvování
pilotního výcviku.
Kariérové poradenství je funkční, škola vhodně pomáhá žákům při jejich další profesní
orientaci. O absolventy školy je značný zájem na trhu práce. Většina z nich se zapojuje
do pracovního procesu, přibližně třetina pokračuje v dalším studiu.
Vychovatelé důsledně vedou ubytované žáky v DM k samostatnosti a odpovědnosti za své
jednání. Žáci své podněty řeší v radě DM, případně ve spolupráci s metodikem prevence pro
DM. Při výskytu problémů je uplatňován jednotný postup a jsou přijímána opatření k jejich
eliminaci. Pozitivem pro ubytované žáky je efektivní spolupráce vychovatelů a třídníc h
učitelů při sledování jejich prospěchu a chování.


                                         Závěry
Vývoj školy
– Zvýšil se počet žáků
– Došlo k částečné personální obměně pedagogického sboru, školní poradenské pracoviště
  se rozšířilo o nové pozice
– Zlepšily se materiální podmínky vzdělávání
– Nadále je podporováno ojedinělé zaměření vzdělávací nabídky na oblast letecké techniky
– Opatření přijatá k odstranění nedostatků zjištěných při předešlé inspekční činnosti byla
  převážně účinná, přetrvává však např. nižší pestrost využívaných vzdělávacích strategií


                                            6/8
Silné stránky
– Systematicky rozvíjená spolupráce se sociálními partnery účinně podporuje rozvoj
  odborných kompetencí žáků a zvyšuje jejich uplatnitelnost na trhu práce (1.5)
– Aktivní úsilí vedení školy o průběžné zkvalitňování materiálně technického zázemí
  vzdělávání přispívá mj. k rozvoji praktických dovedností žáků (2.4)
– Účinná podpora oborové specializace žáků i jejich osobnostího růstu realizací širšího
  spektra vhodných mimoškolních aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší využití aktivizujících výukových forem a metod a chybějící diferenciace úkolů
  podle individuálních vzdělávacích potřeb žáků v části teoretického vyučová ní
  nepodporuje dostatečně zapojení všech žáků do procesu učení (4.3)
– Opatření ke zlepšení výsledků při ukončování vzdělávání nejsou dostatečně účinná
  v oboru Informační technologie, přetrvává vyšší hrubá neúspěšnost ve společné části
  maturitní zkoušky ve srovnání s průměrem v dané oborové skupině (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V teoretickém vyučování častěji zařazovat aktivizující výukové formy a metody,
  diferencovat výuku podle individuálních vzdělávacích potřeb žáků, více zapojovat žáky
  do vrstevnického hodnocení či sebereflexe vlastního výkonu
– Přijímat opatření ke zlepšení výsledků žáků v oboru Informační technologie ve společné
  části maturitní zkoušky a vyhodnocovat účinnost těchto opatření



                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti


                                            7/8
 3.   Dokumentace podle § 28 školského zákona


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Ing. Jana Diopová, školní inspektorka
 Bc. Jana Jungerová, kontrolní pracovnice
 Ing. Petr Hradecký, přizvaná osoba - odborník na technické obory
23. 5. 2025




                                          8/8
