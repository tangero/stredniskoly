                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-101/24-Z
                                       Sp. zn. ČŠIZ-S-11/24-Z


Název                               Střední škola podnikatelská a Vyšší odborná škola,
                                    s.r.o.
Sídlo                               nám. T. G. Masaryka 2433, 760 01 Zlín
E-mail                              spos@spos.cz
IČO                                 25 344 412
Identifikátor                       600 020 525
Právní forma                        společnost s r.o.
Zastupující                         Mgr. David Martinek
Zřizovatel                          DZC, spol. s r.o.
Místo inspekční činnosti            nám. T. G. Masaryka 2433, 760 01 Zlín
Inspekční činnost na místě          22. 1. 2024 − 25. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola podnikatelská a Vyšší odborná škola, s.r.o. (dále „škola“)
vykonává činnost střední školy a vyšší odborné školy. Zřizovatelem školy je DZC,
společnost s ručením omezeným se sídlem na adrese Karolíny Světlé 3366/6,
767 01 Kroměříž. Škola poskytuje vzdělávání ve dvou místech – Tovačovského 337,
767 01 Kroměříž a nám. T. G. Masaryka 2433 ve Zlíně.
V době inspekce se ve škole vzdělávalo celkem 334 žáků, z nich 299 ve čtyřletém oboru
vzdělání 63-41-M/01 Ekonomika a podnikání realizovaném denní formou studia a 35 ve
tříletém nástavbovém oboru vzdělání 64-41-L/51 Podnikání formou dálkového studia.
Vzdělávání formou denního studia probíhá v pronajatých prostorách ve Zlíně a formou
dálkového studia v Kroměříži.
Škola identifikuje žáky se speciálními vzdělávacími potřebami (dále „SVP“) i mimořád ně
nadané, z nich se 13 vzdělávalo podle individuálně vzdělávacích plánů.
Výuka ve vyšší odborné škole ve školním roce 2023/2024 neprobíhala z důvodu její
nenaplněnosti.
Škola nemá vlastní zařízení pro poskytování ubytovacích a stravovacích služeb, žáci mají
možnost využít podle svého zájmu školská zařízení v blízkosti školy.


                         Hodnocení podmínek vzdělávání
Vize školy zpracovaná na období 2023 až 2025 vycházela z kvalitně vyhodnocené analýzy
předešlé koncepce rozvoje. Priority koncepce zaměřené na zkvalitňování výchovně
vzdělávacího procesu, materiálních a personálních podmínek, na udržování pozitivní
atmosféry, partnerství a prezentace školy na veřejnosti se podařilo splnit. Reálně a
promyšleně nastavené cíle koncepčních záměrů současné vize školy s časovým rozvržení m
a nástroji k jejich naplnění odpovídají aktuálnímu stavu a potřebám.
Pravidla a mechanismy k organizaci chodu školy byly nastaveny efektivně. Kontrola
výchovně vzdělávacího procesu byla realizována vedením školy v dostatečné míře.
K hodnocení úrovně výuky využívalo vedení školy také žákovská dotazníková šetření.
Z hospitační činnosti vyučující dostávali podrobnou zpětnou vazbu podporující rozvoj jejich
pedagogických dovedností, méně se dařilo vedení školy sledovat zařazování úloh rozdílné
kognitivní náročnosti a podporu rozvoje komunikativních dovedností žáků.
Vzdělávání probíhá podle školních vzdělávacích programů (dále „ŠVP“), se kterými
vyučující v rámci předmětových komisí aktivně pracovali. Na základě revizí rámcových
vzdělávacích programů byly provedeny změny v oblasti matematického a jazykového
vzdělávání a profilových zkoušek. V souvislosti s rozšířením vzdělávací nabídky o další
zaměření čtyřletého oboru vzdělání byl konkrétně pro nová zaměření na sportovní
management a na trenérství vypracován další školní vzdělávací program.
Výuku zabezpečuje účelně složený pedagogický sbor, který se dařilo s ohledem na rozvoj
školy postupně stabilizovat a doplňovat kvalifikovanými pedagogy s potřebnou specializac í.
Zvyšování kvality pedagogického sboru je neoddělitelnou součástí pedagogického vedení
školy. Pedagogové jsou motivováni k rozvoji osobnostně profesních kompetencí a
odborných znalostí a dovedností v souladu s potřebami školy i s ohledem na jejich zájem.
V rámci projektové činnosti bylo cíleně organizováno vzdělávání k současným trendům ve
výuce ve středních školách. Vedení školy má propracovaný systém podpory pro zvyšová ní
kvality práce jednotlivých vyučujících. Přínosem pro pedagogy je jejich vzájemná
spolupráce a sdílení pedagogických zkušeností i na úrovni jiných středních škol obdobného
typu včetně zahraničních.
Škola má potřebné finanční zdroje pro realizaci vzdělávání. Díky úzké spolupráci se
zřizovatelem a účelnému zapojení do projektů se zkvalitnilo materiální vybavení. Se
zvyšujícím se počtem žáků se rozšířily také prostory pro výuku. V oblasti materiálníc h
podmínek došlo od minulé inspekce k výraznému posunu, proběhla modernizace vybavení



                                           2/7
učeben i společných prostor, byly pořízeny nové digitální technologie a moderní didaktická
technika včetně softwarového vybavení, čímž si škola vytvořila optimální podmínky pro
jejich využívání ve výuce. Podařilo se vybudovat novou počítačovou učebnu a vytvoř it
zázemí pro činnost studentské firmy. V souvislosti s nově vytvořeným zaměřením
vzdělávání orientovaným na sportovní management a trenérství byly pořízeny další učební
pomůcky a přístrojová technika. Na základě partnerství v oblasti sportu má škola možnost
využívat k výuce tělesné výchovy sportovní halu, atletický stadion, bazén v městských
lázních a další sportoviště. Systematicky prováděnými kontrolami byla zajištěna bezpečnost
prostředí a ochrana zdraví žáků, kteří byli průběžně poučováni o bezpečném chování
a seznamováni s možnými riziky zejména v souvislosti se sportovními aktivitami, které jsou
častou příčinou vzniku žákovských úrazů.
Poradenské služby školy byly efektivně a kvalitně zajištěny díky velmi dobré spolupráci
s vedením školy a ostatními pedagogickými pracovníky. Škola se účinně zaměřuje na
poskytování cílené podpory žákům se speciálními vzdělávacími potřebami i žákům
mimořádně nadaným prostřednictvím různých podpůrných opatření. Individuální vzdělávac í
plány pro žáky s výjimečnými schopnostmi v oblasti sportu a také implementac e podpůrných
opatření vycházející z konkrétních doporučení pro žáky se speciálními vzdělávac ími
potřebami byly komplexně a systematicky navrhovány s důrazem na jejich individuá lní
potřeby. Škola se aktivně zapojuje do projektů zaměřených na kariérové poradenství pro
zvýšení konkurenceschopnosti absolventů školy na trhu práce.
Dlouhodobá a vzájemně přínosná byla spolupráce školy se středními a vysokými školami na
místní i regionální úrovni. Významná a efektivní byla spolupráce s řadou dalších sdružení a
profesních organizací v oblasti cestovního ruchu, podnikání a sportu a také účinná byla
mezinárodní spolupráce související s mobilitou žáků i vyučujících. Na velmi dobré úrovni
probíhala účinná kooperace školy se zřizovatelem, zákonnými zástupci žáků a s městem Zlín
a Kroměříž a jejich sociálními organizacemi.


                          Hodnocení průběhu vzdělávání
Vzdělávání bylo sledováno ve výuce všeobecně vzdělávacích a odborných předmětů oboru
vzdělání 63-41-M/01 Ekonomika a podnikání.
Metody a formy výuky v českém jazyku a literatuře a anglickém jazyku byly vzhledem ke
stanoveným výukovým cílům voleny efektivně. Zejména žáci závěrečných ročníků byli
aktivně zapojeni do výuky, při práci ve dvojicích či skupinách dokázali vhodně reagovat a
kriticky posoudit zadaný úkol. Cíleně zvolená motivace žáků v anglickém jazyku se kladně
projevila na úrovni jejich komunikačních dovedností.
Ve výuce matematiky byly vhodně využívány dosavadní znalosti a zkušenosti žáků. Použité
metody a formy společně s procvičováním a upevňováním probíraného učiva měly pozitivní
vliv na kvalitu vzdělávání. Žáci byli vedeni k volbě správného postupu při řešení úkolů,
průběžně dostávali dobrou zpětnou vazbu využitelnou k jejich dalšímu učení. V předmětech
přírodovědného zaměření byla účelnost využití metod a forem kromě výuky biologie nízká,
chybělo aktivnější zapojení žáků.
Využité aktivity ve výuce tělesné výchovy cíleně umožňovaly rozvoj pohybových
schopností a dovedností žáků. Činnosti žáků byly účelně vyhodnocovány, průběžně jim byla
předávána kvalitní zpětná vazba týkající se jejich pokroků v oblasti pohybových dovedností.
Společným rysem výuky odborných předmětů bylo optimální propojení teorie s příklady
a situacemi z praxe. Na základě jednoznačných a srozumitelně volených pokynů byli žáci


                                           3/7
cíleně vedeni ke správnému používání odborné terminologie, osvojování nových poznatků
v souvislostech a seznamování s aktuálními změnami v oboru. Nejčastěji použitá forma
frontální výuky kombinovaná s řízeným rozhovorem, do kterého se žáci s rozdílnou mírou
aktivity zapojovali, v některých případech omezila prostor k náročnější diskusi, porovnávání
názorů a k argumentaci k probírané látce, což ne vždy dostatečně podporovalo rozvoj jejich
komunikačních dovedností. Didaktická technika a digitální technologie byly využity účelně.
V hodinách zaměřených převážně na praktické činnosti, kdy žáci pracovali především
samostatně na zadaných úkolech se zájmem uplatňovali své dosavadní dovednosti a
kreativitu, průběžně dostávali zpětnou vazbu ke své práci. Současně velmi dobře byly
rozvíjeny odborné kompetence žáků. Efektivitu výuky písemné a elektronické
korespondence snižovalo nedostatečné ovládání klávesnice desetiprstovou hmatovou
metodou u velkého počtu žáků.
Ve výuce odborných předmětů v oblasti trenérství a managementu sportu bylo promyšle ně
využito efektivních metod a úloh, které účinně směřovaly k dosažení vzdělávacích cílů.
Vhodnými kombinacemi tradičních metod s moderními přístupy byla podporována interakce
mezi žáky a učitelem, účelně byl kladen důraz na praktické uplatnění znalostí v reálných
situacích. Žáci se aktivně zapojovali do výuky, dostávali dostatečný prostor na řešení úkolů,
formulaci odpovědí a reflexi probíraných procesů. Systematicky poskytovaná zpětná vazba
přispívala k dalšímu rozvoji jejich učebních dovedností. Důraz byl kladen na interaktivní
komunikaci jak mezi učitelem a žáky, tak mezi samotnými žáky. Digitální vzdělávací zdroje
byly účinně využívány, žáci uměli adekvátně komentovat získané poznatky. Aktivně
spolupracovali při řešení úkolů a vedli cílené diskuse, což přispívalo k hlubšímu porozumění
probíraného učiva. Ve výuce byl účelně podpořen také rozvoj jazykové gramotnosti při práci
s cizojazyčným textem.
Ve sledované výuce žáci respektovali nastavená pravidla, panovala zde příjemná pracovní
atmosféra spojená se vzájemným respektem a vstřícným přístupem jak ze strany učitelů, tak
žáků. Ve výuce chyběla možnost výběru úloh odlišné kognitivní náročnosti. Ne vždy se
podařilo vyčlenit v závěru výuky dostatečný čas na shrnutí a upevnění učiva.


                          Hodnocení výsledků vzdělávání
V průběhu vzdělávání žáků škola systematicky zjišťovala jejich úspěšnost a pravidelně se
zabývala jejich vzdělávacími výsledky. V rámci externího ověřování znalostí proběhlo
testování v oblasti čtenářské gramotnosti a v moderních dějinách, při kterém škola dosáhla
mírně podprůměrných výsledků ve srovnání s výsledky celorepublikovými. Interní šetření
vzdělávacích výsledků žáků pravidelně probíhalo v matematice a v českém jazyce formou
kontrolních prací. Zjištěné výsledky ze školního a externího šetření i z průběhu vzdělává ní
jednotlivých žáků společně s výsledky tříd vedení školy projednávalo a na základě
vyhodnocování byla přijímána vhodná opatření k jejich zkvalitnění. Efektivita přijatých
opatření byla pravidelně vyhodnocována.
Škola systematicky pracovala s žáky ohroženými školním neúspěchem, se speciálně
vzdělávacími potřebami i s mimořádným nadáním. Studijními neúspěchy se pedagogové
v součinnosti s vedením školy průběžně zabývali a přijímali řešení pro zajištění účinné
podpory žákům. Pravidelné vyhodnocení poskytované podpory umožňovalo cíleně reagovat
na jejich individuální potřeby. Všem žákům byla v případě jejich zájmu poskytována
potřebná systematická podpora formou doučování a konzultačních hodin. Současně byl
kladen důraz na formování pozitivních vazeb mezi žáky a podporována sociální integrace
prostřednictvím adaptačních pobytů pro žáky prvních ročníků.


                                            4/7
Značná pozornost byla věnována také sledování úspěšnosti žáků u maturitní zkoušky.
Výsledky v posledních třech letech v českém jazyce a literatuře i profilové části maturitní
zkoušky žáků nástavbového studia Podnikání byly na velmi dobré úrovni. Úspěšnost žáků
v anglickém jazyku byla ve srovnání s republikovými výsledky nižší. U čtyřletého oboru
vzdělání Ekonomika a podnikání v českém jazyce a literatuře a anglickém jazyku byly
výsledky oproti profilové části stabilní. V porovnání s celorepublikovými výsledky byla
úspěšnost žáků v této části maturitní zkoušky mírně nižší. V profilové části došlo zejména
ve školním roce 2022/2023 k výraznému zhoršení.
Vedení školy i předmětové komise se výsledky maturitních zkoušek pravidelně zabývají,
vyhodnocují je a přijímají opatření směřovaná k jejich zlepšování. Jedním z přijatých
opatření pro zlepšení maturitních výsledků v českém i anglickém jazyce u čtyřletého oboru
vzdělání byl způsob přípravy ke zkoušce nastavený pro školní rok 2023/2024 s cílem
podpořit žáky při průběžném plnění zadávaných úkolů. Činnosti žáků a plnění úloh byly
průběžně vyhodnocovány, následně byla přijímána opatření ke zkvalitnění. Výstupem
opatření byly pracovní listy vypracované žáky a vlastní portfolia. Současně ve školním roce
2023/2024 škola přijala také opatření pro zlepšení úspěšnosti žáků v profilové části maturitní
zkoušky.
Škola cíleně motivovala své žáky k zapojení do aktivit s pozitivním dopadem na rozvoj
jejich kompetencí. Mimo využití stipendijního řádu poskytujícího možnost formy finanč ního
ohodnocení nabízí škola žákům také motivační program, jako zajímavé ohodnocení jejich
výsledků, aktivit i účasti v projektech a programech pořádaných ve škole i při mimoškolníc h
aktivitách.
Žáci byli podporováni v možnostech zapojení se do řady soutěží pořádaných na školní,
okresní i krajské úrovni v oblastech matematiky, geografie, sportu a ekonomie, kterých se
pravidelně zúčastňovali.
Škola má zavedený systém pro zjišťování uplatnitelnosti svých absolventů a získané
poznatky využívá pro svůj další rozvoj.


                                          Závěry
Vývoj školy
– Výrazný nárůst žáků denního studia střední školy a rozšíření vzdělávací nabídky o další
  zaměření ŠVP na sportovní management a na trenérství.
– Stabilizace a rozšíření pedagogického sboru v souvislosti s rozvojem školy.
– Rozšíření prostor pro výuku, modernizace vybavení, pořízení digitálních technologií
  a didaktické techniky včetně softwarového vybavení.
– Účelné využívání projektových aktivit ke zkvalitnění vzdělávání žáků, osobnostně
  profesní růst pedagogů a propojení vzdělávání s praxí.
Silné stránky
– Dlouhodobá kvalitní spolupráce zejména s firmami v oblasti podnikání a cestovního
  ruchu a také sportovními organizacemi a kluby zlepšující uplatnitelnost absolventů na
  trhu práce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                             5/7
Slabé stránky (oblasti ke zlepšení)
– Absence možnosti výběru z úloh odlišné kognitivní náročnosti, málo efektivní podpora
  rozvoje komunikačních dovedností v odborných předmětech ekonomického zaměření.
  (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci hospitační činnosti se zaměřit na zařazování úkolů odlišné kognitivní náročnosti
  a na zvýšení účinnosti podpory rozvoje komunikační kompetence u žáků v odborných
  předmětech ekonomického zaměření.
– Při plánování dalšího vzdělávání pedagogických pracovníků se zaměřit na možnosti
  využívání úloh s odlišnou náročností.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Soukromé střední podnikatelské školy, Havlíčkova 2788, 767 01
      Kroměříž ze dne 1. 7. 1993
 2.   Notářský zápis č. N 31/97, NZ 29/97 ze dne 5. 2. 1997 a notářský zápis č. N 261/2005,
      NZ 245/2005 ze dne 14. 10. 2005
 3.   Výpis správního řízení ve věci zápisu změny v údajích vedených v rejstříku škol
      a školských zařízení čj., MSMT-33098/2020-2 ze dne 14. 8. 2020 s účinností
      od 14. 8. 2013, vydané MŠMT ČR
 4.   Jmenování do funkce ředitele Střední školy podnikatelské a Vyšší odborné školy,
      s.r.o. ze dne 18. 8. 2014
 5.   Školní řád čj., VP/2023-2024/SPOŠ/1 s účinností od 4. 9. 2023
 6.   Školní vzdělávací programy ve školním roce 2023/2024 k datu inspekce
 7.   Třídní knihy a rozvrhy vyučovacích hodin ve školním roce 2023/2024 k datu inspekce
 8.   Vize školy na období 2023 až 2025 s vyhodnocení dlouhodobé koncepce z období
      2017 až 2022




                                            6/7
 9.   Záznamy z kontrolní a hospitační činnosti ve školním roce 2021/2022, 2022/2023 a
      2023/2024 k datu inspekce
10.   Zápisy z jednání pedagogické rady ve školním roce 2022/2023 a 2023/2024 k datu
      inspekce
11.   Výroční zprávy o činnosti školy za školní rok 2020/2021, 2021/2022 a 2022/2023
12.   Doklady o dosaženém vzdělání pedagogů k datu k datu inspekce (vzorek) ve školním
      roce 2023/2024 k datu inspekce
13.   Plán dalšího vzdělávání pedagogických pracovníků čj., SPOS/DVPP/2023/1
      s účinností od 1. 9. 2023
14.   Dokumentace výchovného a kariérového poradenství a prevence rizikového chování
      žáků ve školním roce 2022/2023 a 2023/2024 k datu inspekce
15.   Dokumentace k zajištění podmínek bezpečnosti a zdraví žáků ve školním roce
      2023/2024 k datu inspekce
16.   Podklady k vyhodnocení příjmů a výdajů školy za rok 2021, 2022 a 2023 k datu
      inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Ing. Ilona Ptáčková, školní inspektorka
 Ing. Anna Zámečníková, kontrolní pracovnice
 Mgr. Radovan Zicháček, školní inspektor
 Mgr. Jana Zámečníková, školní inspektorka
12. 2. 2024




                                         7/7
