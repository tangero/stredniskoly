                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3392/25-S
                                       Sp. zn. ČŠIS-S-618/25-S


Název                               Obchodní akademie Dr. Edvarda Beneše, Slaný,
                                    Smetanovo nám. 1200
Sídlo                               Smetanovo nám. 1200, 274 01 Slaný
E-mail                              oaskl@kr-s.cz
IČO                                 61 894 354
Identifikátor                       600 006 921
Právní forma                        příspěvková organizace
Zastupující                         Mgr. Martin Štorek
Zřizovatel                          Středočeský kraj
Místo inspekční činnosti            Smetanovo náměstí 1200, Slaný
Inspekční činnost na místě          24. – 26. 9. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy. Škola aktuálně
vzdělává 333 žáků (naplněnost 69 %) ve čtyřletých oborech středního vzdělání s maturitní
zkouškou Obchodní akademie (280 žáků) a nově druhým rokem Ekonomické lyceum
(53 žáků). Od minulé inspekční činnosti (2020) se výrazně zvýšil počet žáků a rozšířila se
vzdělávací nabídka v souladu s požadavky zřizovatele.
Škola aktuálně vzdělává 21 žáků se speciálními vzdělávacími potřebami (dále „SVP“)
a 25 žáků s odlišným mateřským jazykem (dále „OMJ“) s různě velkou jazykovou bariérou.


                          Hodnocení podmínek vzdělávání
Ředitel školy (dále „ředitel“) působí ve funkci od 1. 10. 2022. Při řízení postupuje plánovitě
v návaznosti na reálnou koncepci, která podporovala zavedení nového oboru vzdělání.
Průběžně vyhodnocuje její naplňování a přijímá opatření ke zlepšení. Škole se daří naplňovat
profil absolventa a zlepšovat finanční a materiální podmínky, jsou přijímána systematická
opatření ke zlepšení výsledků vzdělávání. Příležitostí ke zlepšení dle sledovaného průběhu
vyučovacích hodin je důsledné uplatňování vhodných výukových metod a forem,
diferenciaci učiva ve vztahu k nadaným žákům či v zefektivnění závěrů vyučovacích hodin.
Organizační struktura řízení odpovídá charakteru školy a organizaci výuky. Systém řízení je
funkční. Užší vedení školy se personálně obměnilo. Kontrolní a hospitační činnost
je vykonávána plánovitě. Dosavadní mechanismy pro monitorování a vyhodnoco vá ní
kvality poskytovaného vzdělávání ředitel průběžně evaluuje. Zlepšují se tak výsledky žáků,
zintenzivňuje se rozvoj jejich klíčových kompetencí, zkvalitnila se spolupráce se sociálními
partnery aj. Ve škole působí stabilní kvalifikovaný pedagogický sbor. Na řízení se podílejí
učitelé prostřednictvím pravidelných jednání pedagogické rady a efektivněji než dříve
v předmětových komisích. Nově si zpětnou vazbu poskytují učitelé při vzájemnýc h
hospitacích. Přitom jsou přijímána převážně účelná opatření ke zlepšení výuky. Novým
pedagogům je věnován cílený koučing a mentoring. Další vzdělávání pedagogickýc h
pracovníků je plánovité a odpovídá potřebám školy, přičemž respektuje osobní profilac i
pedagogů. Své poznatky pedagogové inovativně sdílejí s pedagogy jiných škol v rámci
místní komunity.
Vnitřní informační systém odpovídá velikosti školy. Využívána je zejména elektronická
komunikace či pracovní porady učitelů. V rámci jednotné komunikační strategie byl zaveden
nový informační systém. K informování zákonných zástupců a zájemců o vzdělávání slouží
modernizované internetové stránky školy, dny otevřených dveří či veletrh středních škol
a školní časopis. Ředitel aktivně získává zpětnou vazbu od všech aktérů vzdělává ní.
K podnětům zákonných zástupců přijímá opatření. Oblastí ke zlepšení je důsledná
pedagogicky vhodná a vstřícná komunikace mezi pedagogy a žáky.
Aktivní a hospodárné vícezdrojové financování školy zlepšuje materiální podmínky, což se
projevuje např. v rekonstrukci učeben, nákupu nových digitálních technologií, ve zřizová ní
a vybavení relaxačních prostor pro žáky, modernizaci šaten. V rámci realizace žákovských
projektů je systematicky podporováno jejich zapojení do zlepšení prostředí školy.
Školní poradenské pracoviště (dále „ŠPP“), které účelně poskytuje služby všem aktérům
vzdělávání, se od předešlé inspekční činnosti početně rozšířilo o školní psycholožk u
a kariérovou poradkyni. Jak výchovná poradkyně, tak i školní metodik prevence již
absolvovali specializační studium. Kvalita činnosti ŠPP se od minulé inspekční činnosti
zlepšila, což se odráží např. v efektivnější práci se strategií předcházení školní neúspěšnosti.
Škola aktivně spolupracuje s vnějšími partnery. Odbornou složku vzdělávání obohacují
odborné přednášky a exkurze a realizace odborné praxe u sociálních partnerů, k čemuž
ředitel nově ustanovil koordinátora pro spolupráci se smluvními partnery. K rozvoji
odborných a cizojazyčných kompetencí žáků účinně přispívá partnerství s obdobně


                                              2/7
zaměřenou školou v Německu, které jim umožňuje v rámci výměnného pobytu seznámit se
s pracovním prostředím a činností zahraničních firem. Škola se vhodně zapojuje do akcí
města, v rámci projektového dne rozvíjí spolupráci s potenciálními uchazeči o vzdělává ní
ze základních škol. Podněty žáků se nově zabývá žákovský parlament, vedení školy jeho
návrhy náležitě řeší.
Škola věnuje bezpečnosti a ochraně zdraví žáků pozornost stanovením pravidel a postupů
ve vnitřních předpisech, o nichž jsou žáci prokazatelně poučováni. Úrazovost se daří
udržovat na nízké úrovni.


                          Hodnocení průběhu vzdělávání
V úvodu sledovaných vyučovacích hodin byl až na výjimky vhodně formulován vzdělávac í
cíl. Cíle byly stanoveny v souladu s příslušnými ŠVP. Přínosem pro žáky je časté využívá ní
digitální techniky k přehledné prezentaci učiva, k podpoře názornosti aj. Vyučující dobře
využívali znalosti a zkušenosti žáků a propojovali učivo s reálnými situacemi. Zvolené
výukové formy a metody většinou účinně podporovaly splnění stanoveného cíle.
Od předchozí inspekční činnosti však přetrvává nižší využití kooperativních forem práce
ve výuce některých předmětů, cílené diskuse a dalších postupů, které podporují aktivní
zapojení žáků do procesu vlastního učení. Respektující byl přístup k jednotlivcům, kteří
potřebovali individuální motivaci a pomoc při zvládání úkolů. Nadále se ale nedaří využít
příležitosti k diferenciaci výuky podle individuálních vzdělávacích potřeb žáků, zvláště
nadaných. Ti neměli možnost výběru z různě obtížných úkolů. Ojediněle učitelé také
podněcovali rozvoj kritického myšlení žáků. Učitelé dostatečně nezařazovali možnost
využívání různých informačních zdrojů k samostatnému vyhledávání, třídění a analyzo vá ní
potřebných informací žáky. Spíše jim předkládali hotové poznatky, což snižovalo jejich
aktivizaci. V závěru hodin učitelé většinou neopomíjeli shrnutí probraného učiva, do nějž
někteří zdařile zapojovali také žáky. Příležitost ke zlepšení má však škola i nadále
ve využívání sebereflexe žáků všemi učiteli a vzájemného vrstevnického hodnocení
k získání zpětné vazby o míře zvládnutí učiva v průběhu i v závěru vyučovací hodiny.
Část sledované výuky českého jazyka a literatury byla realizovaná formou výkladu, kdy
učitelé předávali hotové informace, což žáky málo aktivizovalo. Pouze někteří odpovídali
na dotazy vyučujících. Efektivnější byly části hodin se zařazenou obsahově náročnou
komunikací a podněcováním žáků k rozvoji kritického myšlení. I nadále je výuka
systematicky doplňována exkurzemi a návštěvami divadelních představení. Ve výuce cizích
jazyků, jejichž nabídka je široká, tj. anglického, německého, španělského a ruského jazyka ,
byli žáci účinně aktivizováni využíváním probírané slovní zásoby a gramatických jevů
v běžných komunikačních situacích. Promyšlené využití kooperativních forem práce
podpořilo rozvoj jejich interaktivních řečových dovedností. V menší části sledovanýc h
vyučovacích hodin žáci účinně rozvíjeli také dovednost porozumět obsahu přečteného textu
či vyslechnutého dialogu. Se zájmem pracovali s problémovými úlohami s využitím vhodně
strukturovaných pracovních listů, případně také učebnice. Výuka byla správně vedena
v daném cílovém jazyce. Vzdělávání v hodinách matematiky náležitě probíhalo v návaznost i
na předchozí znalosti žáků, a to frontální formou v kombinaci se samostatnou prací.
Při společném řešení zadaných úkolů kladli vyučující žákům vhodné návodné otázky.
Zvolené vzdělávací strategie však vedly k nerovnoměrnému zapojení žáků, někteří tak při
řešení příkladů na tabuli pouze pasivně opisovali postup. Žáci měli dostatek času na řešení
úloh vlastním tempem. Při kontrole chybu odhaloval a vysvětloval většinou pedagog, aktivní
žáci ji příhodně využívali ke svému učení. Výuka informatiky byla činnostní. Zazname ná na
byla účinná samostatná práce žáků, frontální či individuální instruktáž vyučujícím. Žáci jsou


                                            3/7
systematicky vedeni k aplikaci osvojených poznatků v praxi, což bylo patrné v dobré úrovni
jejich dovedností. Dobře bylo využito vysvětlování nejasností žáky mezi sebou navzájem.
Vzdělávací obsah vyučovacích hodin odborných ekonomických předmětů byl obvykle
zasazen do reálných situací. Promyšlenou strukturou vyučovacích hodin a zvolenými
metodami se většinou dařilo vzbudit zájem žáků. Učivo bylo prezentováno v potřebných
souvislostech. Učitelé správně dbali na osvojení odborné terminologie a její vhodné použití.
Účelně byly využity poznatky žáků z běžného života. Názornost zvyšovaly odborné
prezentace. Výuka písemné a elektronické komunikace byla velmi dobře organizovaná. Žáci
měli zažité správné pracovní návyky, prostřednictvím počítačového programu individuá lně
zdokonalovali své výkony. Při účetnictví žáci sledovali frontálně vedený výklad
a samostatně pracovali. Učitelka průběžně poskytovala vhodnou individuální podporu.


                          Hodnocení výsledků vzdělávání
K zjišťování dosažené úrovně znalostí a dovedností žáků škola používá kromě standardníc h
nástrojů, tj. především písemného a ústního zkoušení, vlastní srovnávací testy v odborných
ekonomických předmětech či typové didaktické testy.
V průběhu vzdělávání dosahují žáci dobrých výsledků v obou oborech vzdělání. Ve školním
roce 2024/2025 prospělo v oboru Obchodní akademie přibližně 11 % žáků s vyznamená ním,
podíl žáků neprospívajících byl nízký, činil přibližně 3 %. V oboru Ekonomické lyceum
všichni žáci 1. ročníku prospěli, z toho třetina s vyznamenáním. Průměrný prospěch
ve školním roce 2024/2025 dosahoval přibližně 1,7 v oboru Ekonomické lyceum a 2,3
v oboru Obchodní akademie. Nejslabší výsledky mají žáci opakovaně v matematice, dále
např. v účetnictví či ekonomice.
Ve školním roce 2024/2025 byla průměrná roční absence přibližně 130 h na žáka.
Z podrobnější analýzy vyplývá, že nejlépe se daří motivovat žáky k účasti ve výuce v nižšíc h
ročnících. Pozitivním zjištěním je minimální výskyt neomluvené absence.
Výsledky žáků při ukončování vzdělávání maturitní zkouškou (dále „MZ“) se od předchozí
inspekční činnosti zlepšily. Ve školních letech 2022/2023 a 2023/2024 byla ve společné části
MZ hrubá neúspěšnost (podíl žáků neúspěšných u MZ nebo zkoušku nekonajíc íc h
z celkového počtu přihlášených žáků) po zkouškách v jarním a podzimním termínu při
celorepublikovém srovnání mírně vyšší než průměr. Ve školním roce 2024/2025 se zlepšila,
dosahovala průměru v příslušné oborové skupině v ČR. Zvýšila se zejména úspěšnost žáků
v didaktických testech z anglického jazyka a z českého jazyka a literatury. Matematiku volí
ve společné části MZ jen nízký počet žáků. Výsledky žáků v profilové části MZ v posledních
třech školních letech byly velice dobré, neuspěli jen jednotlivci. Značná část žáků využívá
možnost nahrazení zkoušky z anglického jazyka v profilové části MZ standardizova no u
zkouškou.
ŠPP se prospěchovými problémy a příčinami absence v rámci strategie předcházení školní
neúspěšnosti zabývá. Reaguje na ně promyšlenými postupy, které jsou většinou efektivní
a zpravidla dochází ke zlepšení prospěchu žáků. Je nastaven systém doučování
a individuálních konzultací, mj. i online. Ke zvýšení motivace žáků je využívá no
podporujících účinků pochval, jejichž počet výrazně převažuje nad ukládáním kázeňských
opatření. Potřebným problematikám jsou nově věnovány třídnické hodiny. Zvýšenou
pozornost věnuje škola žákovským výstupům z odborných praxí, vhodně upravila kritéria
pro hodnocení zprávy z praxe, přičemž je využito několik hodnocení včetně žákovského.




                                            4/7
Důležitým faktorem ve strategii předcházení školní neúspěšnosti žáků je zejména jejich
motivace k činnostem, v nichž jsou úspěšní. Škola účinně motivuje žáky k účasti
v dobrovolných vědomostních, dovednostních a sportovních soutěžích, např. v oblasti
ekonomiky, finanční gramotnosti, zpracování textu či v cizojazyčných konverzačníc h
soutěžích. Žáci prokazují úroveň svých znalostí a dovedností velmi dobrým umístěním na
úrovni regionu, popř. i v celorepublikovém kole. Pravidelné poznávací zahraniční zájezdy,
výměnné pobyty v rámci spolupráce s partnerskou školou, kulturní akce, školní projekty
a odborně zaměřené exkurze aj. účinně přispívají k naplňování profilu absolventa
i k všestrannému rozvoji osobnosti žáků.
V oblasti prevence jsou ve spolupráci s odborně zaměřenými organizacemi realizo vá ny
vhodné akce k předcházení rizikovému chování. Výchovná poradkyně informuje pedagogy
o SVP žáků. Jejich prospěch je srovnatelný s výsledky ostatních žáků, podobně jako
výsledky žáků s OMJ. Aktivity orientované na předcházení rizikovému chování převážně
eliminují jeho výskyt. Zaznamenány byly problémy s nevhodným chováním ke spolužákům.
ŠPP individuálně pracuje se žáky a jejich zákonnými zástupci. V situacích, které přesahují
možnosti školy, využívá služeb příslušných institucí. Významnou pozitivní roli v oblasti
nastavení vhodných vrstevnických vztahů plní adaptační kurzy. Dodržování pravidel
dobrého chování žáků bylo patrné v hospitované výuce i o přestávkách.
Kariérové poradenství je náležitě zajišťováno. Škola získává zpětnou vazbu o uplatnění
absolventů jejich zapojením do projektu Absolventi. Zintenzivnila zapojení školy
do existující sociální sítě absolventů. Dochází tak k interakcím mezi nimi, školou
a zaměstnavateli, což se odráží v účelném zapojení školy do různých akcí, které podporují
kariérní orientaci žáků. Jde o projekty zaměřené na propojení vzdělávání s praktickým
životem. Žáci pokračují ve své vzdělávací cestě na vysokých školách, nebo se aktivně
zapojují do trhu práce.


                                          Závěry
Vývoj školy
– Od předešlé inspekční činnosti v roce 2020 byl jmenován nový ředitel.
– Vzrostl počet žáků, rozšířilo se personální obsazení školního poradenského pracoviště.
– Byla rozšířena vzdělávací nabídka o nový obor vzdělání Ekonomické lyceum.
– Zlepšily se materiální a finanční podmínky.
– Byl založen žákovský parlament.
– Nedostatky zjištěné při předchozí inspekční činnosti se podařilo z části odstranit. I nadále
  chybí dostatečná diferenciace výuky s ohledem na individuální vzdělávací potřeby žáků
  a častější využití kooperativních forem práce.
Silné stránky
– Systematická evaluační činnost ředitele školy zvyšuje kvalitu vzdělávání. (2.1)
– Účinná podpora rozvoje jazykových a odborných kompetencí žáků zvyšuje uplatnitelno st
  absolventů na trhu práce. (5.3)
– Aktivně rozvíjené vztahy s absolventy školy se pozitivně odráží v zapojení žáků
  do různých akcí, které podporují jejich karierní orientaci. (5.4)



                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Příležitost ke zlepšení má škola ve vedení žáků k využívání práce s informačními zdroji
  a v zařazování kooperativních forem výuky pro podporu interakcí žáků. (4.2)
– Chybí dostatečná diferenciace učiva ve vztahu k nadaným žákům a efektivní závěry
  vyučovacích hodin pro zhodnocení míry dosaženého pokroku žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vést žáky ve výuce k účelné práci s informačními zdroji. Využívat kooperativní formy
  výuky pro podporu interakcí žáků a jejich aktivního zapojení do procesu učení.
– Diferencovat výuku s ohledem na maximální využití vzdělávacího potenciálu žáků.
  V závěrech vyučovacích hodin dostatečně vyhodnocovat splnění vzdělávacího cíle učiteli
  a žáky a využívat ve větší míře formativní hodnocení ve výuce.
– Nadále zaměřovat strategii předcházení školní neúspěšnosti na zlepšování průběžnýc h
  výsledků žáků a snižování jejich absence.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele školy s účinností od 1. 10. 2022), stav
      k termínu inspekční činnosti
 2.   Dokumentace k řízení a kontrole, školní rok 2024/2025 a 2025/2026 a k termínu
      inspekční činnosti
 3.   Dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.



                                            6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Ing. Jindra Malíková, školní inspektorka
27. 10. 2025




                                          7/7
