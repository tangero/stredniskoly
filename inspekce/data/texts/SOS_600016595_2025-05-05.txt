                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-1168/25-T
                                       Sp. zn. ČŠIT-S-296/25-T


Název                               Moravskoslezská obchodní akademie, s.r.o.
Sídlo                               Michálkovická 1810/181, Slezská Ostrava,
                                    710 00 Ostrava
E-mail                              msoa@msoa.cz
IČO                                 25 380 087
Identifikátor                       600 016 595
Právní forma                        společnost s ručením omezeným
Zastupující                         Ing. Sabina Paťorková
Zřizovatel                          společníci Moravskoslezská obchodní akademie, s.r.o
Místo inspekční činnosti            Michálkovická 1810/181, Slezská Ostrava,
                                    710 00 Ostrava
Inspekční činnost na místě          5. 5. 2025 a 12. 5. − 14. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,              průběhu a výsledků          vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Moravskoslezská obchodní akademie, s.r.o. (dále „škola“) vykonává činnost střední školy,
poskytuje střední vzdělání ukončené maturitní zkouškou ve čtyřletém oboru vzdělání
Obchodní akademie 63-41-M/02. K datu inspekční činnosti se vzdělávalo 117 žáků ve
čtyřech třídách denní formy vzdělávání. Od poslední inspekční činnosti v roce 2018 se počet
žáků navýšil. Škola eviduje celkem sedm žáků se speciálními vzdělávacími potřebami
a 10 žáků s odlišným mateřským jazykem.
Vzdělávání probíhá v sídle školy s výjimkou výuky tělesné výchovy, která je realizována na
základě smluvního vztahu v jiném sportovním zařízení.
Školní stravování je zajištěno prostřednictvím jiného poskytovatele na základě ujednání
o zajištění stravování.


                         Hodnocení podmínek vzdělávání
Ředitelka školy (dále „ředitelka“) vykonává funkci od roku 2010 a ve své řídící práci vychází
z dlouholetých zkušeností s fungováním školy. Organizační struktura školy je přehledná
a odpovídá aktuálním potřebám a velikosti školy, je založena na úzké a efektivní spolupráci
mezi ředitelkou a pedagogickým sborem. Systém řízení je stabilně nastaven, přičemž
ředitelka je zároveň jedním ze zřizovatelů školy. Řízení subjektu vychází z reálné
a srozumitelné koncepce zpracované na tříleté období, která je v souladu s podmínka mi
a zaměřením školy. Stanovené cíle se daří postupně naplňovat, zejména v oblasti
zkvalitňování vzdělávání a vytváření příznivého školního klimatu.
Pro obor vzdělávání je vypracován školní vzdělávací program, který je v souladu
s příslušným rámcovým programem a vytváří podmínky pro realizaci odborného vzdělává ní.
Pedagogové s tímto dokumentem aktivně pracují a doplňují ho potřebnými aktualizacemi.
Pedagogický sbor prochází postupnou obměnou. Většinu tvoří interní pedagogové, které
doplňují externí zaměstnanci zajišťující převážně výuku odborných předmětů. Vzhlede m
k velikosti školy a nízkému počtu pedagogů nejsou ustanoveny jednotlivé předmětové
komise, učitelé spolupracují v rámci jednoho metodického celku. V náplni práce převládají
organizační záležitosti, pozornost je věnována také souvislostem mezi výsledky a kvalitou
vzdělávání, zejména v profilových předmětech. Méně prostoru je vytvářeno pro efektivní
spolupráci pedagogů v rámci inspirace používání metod a forem výuky napříč předměty,
kterou umožňují inspirativní vzájemné hospitace. Začínajícím pedagogům nabízí škola
potřebnou podporu prostřednictvím uvádějících učitelů.
Ředitelka hodnotí práci pedagogických pracovníků na základě kontrolní a hospitační
činnosti s následnou zpětnou vazbou, v závěru školního roku probíhají osobní pohovory.
Ředitelka cíleně vytváří podmínky pro rozvoj pedagogické spolupráce a podporuje profesní
rozvoj pedagogů, zohledňuje jejich potřeby a dává je do souladu s potřebami školy. Další
vzdělávání pedagogických pracovníků se zaměřuje na prohlubování odbornosti, inovativní
výukové metody a práci s kolektivem.
Ředitelka se účastní zasedání školské rady. Žáci se mohou vyjadřovat a částečně podílet na
chodu školy prostřednictvím žákovské rady.
Škola vytváří vhodné podmínky a aktivně motivuje své žáky k účasti na široké škále aktivit,
které pozitivně přispívají k rozvoji jejich sociálních a odborných kompetencí a naplňová ní
profilu absolventa. Spolupráce s vnějšími sociálními partnery, mezi něž patří regioná lní



                                            2/7
instituce a firmy, je zaměřena především na přednáškovou činnost a odborné exkurze.
Podpora nadaných žáků probíhá prostřednictvím účasti v různých předmětových
a odborných soutěžích, které umožňují ověřit teoretické znalosti a aplikovat praktické
dovednosti v reálných situacích. Tyto aktivity přispívají k odbornému růstu žáků a jejich
připravenosti na budoucí profesní uplatnění. Škola se rovněž podílí na přípravě workshopů
pro žáky základních škol, například v oblasti finanční gramotnosti. Spolupráce
s organizacemi probíhá také v rámci společných projektů zaměřených na volnočasové
aktivity žáků a prevenci sociálně patologických jevů.
Činnost školy je v rozhodující míře hrazena z dotace ze státního rozpočtu a úplaty za
vzdělávání žáků. Škola se zapojuje do projektových výzev, získané prostředky využívá
v oblasti personálních zdrojů (školní psycholog), vzdělávání pedagogických pracovníků
a inovativního vzdělávání žáků.
Materiální a prostorové podmínky školy umožňují naplňování školních vzdělávac íc h
programů, postupně dochází k jejich zlepšování. V průběhu inspekční činnosti byly prostory
školy, učebny i jejich vybavení účelně využívány. V oblasti bezpečnosti a ochrany zdraví
i požární prevence jsou žáci pravidelně seznamováni s riziky s ohledem na druh vykonávané
činnosti a pravidly bezpečného chování, ochrany zdraví při vzdělávání a souvisejíc íc h
aktivitách. Škola věnuje pozornost úrazové prevenci žáků, která se projevuje v nízké míře
úrazovosti.


                          Hodnocení průběhu vzdělávání
Průběh vzdělávání byl sledován hospitacemi ve všeobecně vzdělávacích i odborných
předmětech napříč ročníky. V době inspekční činnosti odborná praxe žáků neprobíhala.
Společným rysem hospitovaných hodin byla pozitivní atmosféra založená na vzájemné
důvěře a respektu. Výuka byla připravená, promyšlená a organizačně zvládnutá. Zvolené
metody a formy práce byly ve většině případů účelné. Převládala frontální výuka s řízeným
rozhovorem, která byla vhodně doplněna prací žáků ve dvojicích či skupinách, čímž byla
cíleně rozvíjena jejich spolupráce.
Komunikace probíhala převážně v interakci učitel – žák, přičemž míra aktivního zapojení
žáků se v jednotlivých hodinách lišila. K podpoře názornosti a shrnutí klíčových poznatků
využívali pedagogové prezentace a efektivně pracovali s pracovními listy. Jednotlivé
činnosti na sebe logicky navazovaly, úlohy byly vyváženě zaměřeny na procvičování,
upevňování a prohlubování znalostí i na osvojování nového učiva. Vyučující vhodně
využívali mezipředmětové vztahy a vedli žáky k hledání souvislostí.
V několika hodinách bylo podpořeno kritické myšlení zadáním problémového úkolu, který
přispíval k rozvoji komunikativních dovedností včetně schopnosti argumentovat a obhajovat
názor, v dalších případech nabízené aktivity v menší míře podněcovaly práci s různými
informačními zdroji a formování postojů.
Žáci během výuky dodržovali stanovená pravidla. Učitelé zohledňovali pracovní tempo
žáků, poskytovali jim dostatečnou podporu a individuální pomoc. Přesto žáci většinou
pracovali na úkolech se stejnou mírou obtížnosti. Funkční přístupy umožňující diferenciac i
a individualizaci výuky s ohledem na rozdílné vzdělávací potřeby byly zaznamenány pouze
ojediněle.
Výuka cizích jazyků probíhala převážně v cílovém jazyce. Aktivity rozvíjely v různé míře
produktivní i recepční dovednosti a čtenářskou gramotnost, a to s využitím elektronické
učebnice. Prostor pro rozvoj komunikačních kompetencí a souvislého mluveného projevu


                                           3/7
byl vytvořen pouze v části hodin. Práce s chybou byla zaznamenána v jednotlivýc h
případech.
Ve vyučovacích hodinách odborných předmětů byla výuka vedena věcně a odborně správně.
Vzdělávací cíle vycházely z požadovaných výstupů stanovených ve školních vzdělávac íc h
programech. Vyučující účelně využívali své odborné zkušenosti, dbali na správné používá ní
odborné terminologie a snažili se žáky aktivizovat prostřednictvím názorných ukázek.
Získané poznatky byly vhodně aplikovány v reálných situacích a žáci byli vedeni k hledání
souvislostí mezi probíraným učivem a reáliemi oboru. Méně prostoru bylo věnováno
samostatnému projevu žáků.
Učitelé zpravidla pracovali s tématem hodiny, méně často však s vymezením cíle a jeho
následným vyhodnocením, které by podpořilo rozvoj dovedností a kompetencí žáků.
Závěrečné shrnutí a zopakování učiva bylo zařazeno ve většině hodin, avšak míra zapojení
žáků do tohoto procesu se u jednotlivých vyučujících lišila. Součástí výuky bylo
i sebehodnocení a vzájemné hodnocení žáků, které přispívalo k poskytování zpětné vazby
jak žákům, tak učitelům.


                         Hodnocení výsledků vzdělávání
Přehled o znalostech a dovednostech jednotlivých žáků získává škola především
prostřednictvím vlastních hodnotících nástrojů, zadáváním testů, komplexních písemnýc h
prací, ústním zkoušením či aktivním zapojením žáků. Externí hodnotící nástroje jsou
využívány nepravidelně. Škola sleduje úspěšnost žáků ve vzdělávání, jejich výsledky za
jednotlivá klasifikační období pravidelně vyhodnocuje na jednáních pedagogické rady.
Údaje o vzdělávacích výsledcích žáků sumarizuje a zabývá se analýzou příčin jejich
neúspěchu s následným návrhem konkrétních opatření.
Školní poradenské pracoviště je zaštiťováno ředitelkou školy, jejíž činnost je zaměřena na
péči o žáky s potřebou podpůrných opatření, kariérové poradenství a aktivity v rámci
primární prevence. Škola identifikuje žáky se speciálními vzdělávacími potřebami
a nastavuje odpovídající podpůrná opatření pro jejich vzdělávání, přenos informací o těchto
žácích je zcela funkční, ovšem uplatňování opatření přímo ve výuce bylo patrné pouze
v části hodin. Škola identifikuje žáky s rizikem školního neúspěchu, zajišťuje jim pomoc
v průběhu vyučování či individuální konzultace. Nadaní žáci jsou podporováni v účasti
v různých předmětových soutěžích, které umožňují ověření osvojených teoretických znalostí
a aplikaci získaných praktických dovedností při reálných situacích.
Škola přikládá patřičný význam prevenci rizikového chování žáků, problematika rizikovýc h
jevů se prolíná celým vzdělávacím procesem, v rámci pravidelných třídnických hodin,
tematicky zaměřených přednášek, či preventivních programů. Podmínky pro vytváření
příznivého klimatu podporují pravidelné adaptační kurzy pro žáky prvního ročníku
a v dalších ročnících pobyty se sportovním zaměřením. Nástrojem k eliminaci výskytu
rizikových jevů je včasná intervence školy při prvotních projevech problémového chování
žáků formou individuálních pohovorů. Jako velmi přínosná se jeví spolupráce školy
s externím psychologem, který poskytuje odbornou podporu žákům, kteří se potýkají
s psychickými obtížemi, problémy v kolektivu či rodinným zázemím.
Informace o průběžných výsledcích vzdělávání jsou předávány zákonným zástupcům
a žákům prostřednictvím elektronického systému. Pro motivaci žáků k dosahování
kvalitních výsledků škola ustanovila stipendia za výborný prospěch. Ve školním roce
2023/2024 prospělo 17 % žáků s vyznamenáním, neprospívajících je pouze v jednotkách


                                           4/7
případů. K výchovným opatřením je přistupováno na základě jasně stanovených pravidel,
přičemž podíl udělených pochval na konci školního roku 2023/2024 převyšoval počet
kázeňských opatření, což pozitivně ovlivňuje motivaci žáků. Jedním z preventivníc h
opatření ke zvýšení úspěšnosti žáků je i systematické sledování absence.
Výsledky žáků u maturitní zkoušky využívá škola jako externí nástroj pro porovnání úrovně
dosažených výsledků a poskytovaného vzdělávání. Výsledky analyzuje z hlediska
úspěšnosti žáků u maturitních zkoušek, v případě neúspěchu hledá jeho příčiny a identifik uje
problémové oblasti. V roce 2024 dosáhli žáci ve společné části maturitní zkoušky z českého
jazyka, z matematiky a cizího jazyka stoprocentní úspěšnosti. Došlo tak ke zlepšení výsledků
z českého jazyka oproti výsledkům v roce 2023.
Škola informuje o své vzdělávací nabídce prostřednictvím webových stránek, sociálních sítí,
organizováním dne otevřených dveří, účastí na burzách středních škol.


                                         Závěry
Vývoj školy
– Od předchozí inspekční činnosti ve školním roce 2018/2019 došlo k postupnému nárůstu
  počtu žáků o 32 %.
– Započala spolupráce s extérním psychologem.
– Závěry z předchozí inspekční činnosti týkající se využívání úzkého spektra výchovně
  vzdělávacích metod a zařazení sebehodnocení a vzájemné hodnocení byly zohledněny.
Silné stránky
   –   Pedagogové účelně využívají rozmanité metody a formy vzdělávání, které podporují
       aktivní přístup a praktické dovednosti žáků. (4.2)
   –   Realizace aktivit nad rámec výuky a zapojení žáků do odborných soutěží efektivně
       rozvíjí jejich osobnostní, odborné a komunikační kompetence potřebné pro profesní
       rozvoj. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   –   Pedagogové ve škole systematicky nevyužívají vzájemné hospitace jako nástroj
       profesního rozvoje a sdílení dobré praxe. (3.3)
   –   Do výuky jsou jen ojediněle zařazovány           diferencované   úlohy   zohledňujíc í
       individuální schopnosti žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systematické nastavení vzájemných hospitací pedagogů (předměty všeobecně
  vzdělávací, i odborné) jako motivačního nástroje ke vzájemné diskusi o kvalitě výuky.
– Zařazovat do výuky úlohy diferencované náročnosti podle individuálních schopností
  žáků. Ve výuce zajistit větší podporu žákům se speciálními vzdělávacími potřeba mi
  a žákům nadaným.



                                            5/7
– Zaměřit pozornost na práci se vzdělávacími cíli a jejich vyhodnocování.
– Věnovat více pozornosti formování postojů žáků, vytvářet příležitosti pro práci s různými
  informačními zdroji.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací program platný ve školním roce 2024/2025
 2.   Koncepce rozvoje školy pro období 2024–2026
 3.   Výroční zpráva o činnosti školy za školní rok 2023/2024
 4.   Plán dalšího vzdělávání pedagogických pracovníků na školní rok 2024/2025
 5.   Záznamy z hospitační činnosti ve školním roce 2024/2025 (vzorek)
 6.   Zápisy z porad a jednání pedagogické rady ve školním roce 2024/2025 (vzorek)
 7.   Zápisy z jednání metodického sdružení ve školním roce 2024/2025 (vzorek)
 8.   Dokumentace k oblasti poradenských služeb pro školní rok 2024/2025 (vzorek)
 9.   Minimální preventivní program na školní rok 2024/2025
10.   Strategie prevence a řešení školní neúspěšnosti žáků pro školní rok 2024/2025
11.   Dokumentace žáků se speciálními vzdělávacími potřebami (vzorek)
12.   Personální dokumentace pedagogických pracovníků (vzorek)
13.   Matrika školy vedená ve školním roce 2024/2025 (vzorek)
14.   Třídní knihy vedené ve školním roce 2024/2025 (vzorek)
15.   Rozvrh vyučovacích hodin ve školním roce 2024/2025
16.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní roky 2023/2024 a 2024/2025 (vzorek)




                                           6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Mgr. Hana Červenková, školní inspektorka, vedoucí inspekčního týmu
 Mgr. Šárka Šustková, školní inspektorka
 Bc. Marcela Zahradníková, kontrolní pracovnice
29. 5. 2025




                                         7/7
