CSI0X00CLQXD




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-903/24-H
                                      Sp. zn. ČŠIH-S-186/24-H


Název                               První soukromé jazykové gymnázium Hradec Králové
                                    spol. s r.o.
Sídlo                               Brandlova 875, 500 03 Hradec Králové
E-mail                              ladislav.bartuska@psjg.cz
IČO                                 25 262 297
Identifikátor                       600 011 615
Právní forma                        společnost s r.o.
Zastupující                         PhDr. Ladislav Bartůška
Zřizovatel                          PhDr. Ladislav Bartůška
Místo inspekční činnosti            Brandlova 875, 500 03 Hradec Králové
Inspekční činnost na místě          5. 6. 2024 − 7. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
První soukromé jazykové gymnázium Hradec Králové spol. s r. o. vykonává činnost střední
školy (dále „škola“). Ve školním roce 2023/2024 jsou ve škole realizovány obory vzdělání
79-41-K/41 Gymnázium a 79-41-K/61 Gymnázium. Ke dni inspekce se v 16 třídách
vzdělávalo celkem 293 žáků, z toho 20 žáků se speciálními vzdělávacími potřebami. Školní
stravování pro žáky školy je zajištěno ve školní jídelně Základní školy, Hradec Králové, tř.
SNP 694.
Škola je zařazena do Sítě přidružených škol UNESCO. Je členem Sdružení soukromých škol
Čech, Moravy a Slezska. Škola žákům poskytuje nadstandardní výuku cizích jazyků
v podobě široké nabídky povinně volitelných a nepovinně volitelných cizích jazyků.
V průběhu studia vykonávají všichni žáci mezinárodní zkoušku z anglického jazyka
na úrovni B2 až C2. Mohou absolvovat také mezinárodní zkoušky z dalších cizích jazyků
(německý, francouzský, španělský, ruský).
O své činnosti škola informuje na webových stránkách www.psjg.cz a na sociálních sítích.


                          Hodnocení podmínek vzdělávání
Ředitel školy využívá při své řídicí a kontrolní činnosti svých dlouhodobých profesních
zkušeností a pevně nastavených pravidel pro komunikaci všech aktérů (vedení, pedagogové,
žáci školy a jejich zákonní zástupci). Záměry v reálně stanovené koncepci školy se daří plnit,
ať se jedná o udržení stávající vysoké úrovně vzdělávání s ohledem na výsledky vzdělává ní,
prohlubování spolupráce se zákonnými zástupci žáků školy a dalšími partnery či zlepšování
materiálně-technických podmínek pro zkvalitňování vzdělávání.
Vedení školy aktivně řídí, pravidelně monitoruje a vyhodnocuje práci školy a přijímá účinná
opatření. Vnitřní informační systém je efektivní (stanovené pravidelné porady vedení školy,
provozní porady, jednání jednotlivých předmětových komisí). O výsledcích vzdělávání žáků
je ředitel školy informován na jednáních pedagogické rady, přičemž vedení školy posiluje
motivaci žáků k dosahování co nejlepších studijních výsledků také prostřednictvím
prospěchového stipendia. Ke zkvalitnění komunikace s žáky a jejich zákonnými zástupci
přispěla inovace školního elektronického systému Open School.
Pedagogický sbor je stabilizovaný a téměř plně kvalifikovaný, dva pedagogové dokončují
studium k získání odborné kvalifikace. Noví učitelé mají přiděleného mentora z řad
pedagogů, který jim pomáhá se začleněním do výchovně-vzdělávacího procesu. Ředitel
školy systematicky podporuje profesní rozvoj pedagogů (dotazníkové šetření, osobní
pohovory). Došlo k rozšíření obsahu elektronicky vedených Osobních portfolií pedagogů
(např. autoevaluace, program individuální pomoci žákům, příprava na soutěže, vlastní
osobní růst, práce pro školu). Ředitel školy zpracoval plán dalšího vzdělává ní
pedagogických pracovníků, jež umožňuje pedagogům vzdělávat se v jejich odbornostech
a sledovat nové trendy ve vzdělávání. Zaměřují se zejména na školskou legislativu, řízení
školy, finanční gramotnost, využití umělé inteligence při výuce cizích jazyků, well-being
a zdravý životní styl. Hospitační činnost realizuje ředitel školy, jeho zástupkyně a externisté
(např. odborná poradkyně pro výuku anglického jazyka z Univerzity Hradec Králové).
Záznamy z hospitační činnosti obsahují doporučení pro zlepšení pedagogické činnosti
vyučujících. Někteří pedagogové využívají dle vlastního zájmu v rámci svých předmětů také
vzájemné hospitace nebo tandemovou výuku.




                                             2/8
Ředitel školy pravidelně získává pro školu finanční prostředky prostřednictvím dotací
z Evropské unie, Ministerstva školství, mládeže a tělovýchovy a zřizovatele (Erasmus, J. A.
Komenský,       Implementace      Krajského     akčního    plánu     rozvoje    vzdělává ní
v Královéhradeckém kraji). Zlepšily se materiálně-technické podmínky prostřednictvím
digitalizace výuky, vznikla mobilní PC učebna a učebna fyziky, došlo k obnově digitálníc h
technologií, nákupu pianina i celkové modernizaci školy (obnova školního nábytku,
podlahových krytin, instalace fotovoltaické elektrárny, oprava střechy školy, zateplení
a renovace fasády budov, revitalizace školní zahrady aj.).
Ke zkvalitnění vzdělávání žáků a jejich osobnímu růstu dlouhodobě přispívá partnerství
školy s mnoha regionálními a zahraničními partnery. Osvědčená je spolupráce
s Magistrátem města Hradec Králové a Královéhradeckým krajem, Asociací pro mládež,
vědu a techniku, mnoha vysokými školami a regionálními firmami, Rozhlasem Hradec
Králové aj. Ve spolupráci s divadlem Drak a Jesličky žáci např. nazkoušeli pod vedením
herců dramatické představení Shakespeare. Škola se aktivně účastní projektu Erasmus+
spojeného s výměnným pobytem žáků a vyučujících v zahraničí. Dlouhodobá zahranič ní
spolupráce s partnerskými školami stejného typu (Německo, Velká Británie, Nizozemí,
Španělsko) přispívá nejen k rozvoji jazykových kompetencí žáků, ale i jejich kulturní mu
obohacení.
Účelně nastavená organizace vzdělávání je pravidelně aktualizovaná v souladu se změna mi
v právních předpisech. Je zaměřena nejen na podporu nadstandardní výuky cizích jazyků,
ale i budoucí profilaci žáků. Hlavním cizím jazykem je anglický jazyk, druhý cizí jazyk je
povinně volitelný (německý, francouzský, ruský, španělský). Žáci si mohou zvolit také třetí,
popř. čtvrtý nepovinný jazyk (německý, francouzský, ruský, španělský, italský, arabský,
japonský, český znakový, latinský). Žáci sexty si v rámci systematické přípravy
na vysokoškolské studium vybírají své další zaměření (humanitní, přírodovědné nebo ICT).
Žáci septimy a oktávy si vybírají z široké nabídky volitelných seminářů. Žáci oktáv si mohou
volit z dvanácti nepovinných seminářů (francouzský jazyk, německý jazyk, španělský jazyk,
zeměpis, dějepis, společenskovědní seminář, dějiny umění, fyzika, matematika, chemie,
biologie, informatika), žáci septim a oktáv ještě např. seminář somatologie nebo latinsk ý
jazyk. Ve všech ročnících si žáci vybírají nepovinné předměty podle vlastního zájmu (např.
český znakový jazyk, cizí jazyky). Vyučující využívají v předmětech informa tika
a výpočetní technika, hudební a výtvarná výchova metodu CLIL.


                          Hodnocení průběhu vzdělávání
Hospitovaná výuka byla vždy velmi dobře připravená a obvykle v adekvátním tempu
organizačně efektivně a odborně vedená. Většinou byli žáci seznámeni v úvodu hodiny
s jejím tématem, méně často i s cílem. Ve sledovaných hodinách vládla příjemná pracovní
atmosféra, převažovala frontální výuka bez vzájemných činností žáků. Pouze v části
sledovaných hodin se vyskytla práce ve dvojicích vedoucí k aktivnímu zapojování všech
žáků do vlastního procesu učení a jejich vzájemné spolupráci. Skupinová forma práce byla
zaznamenána jen zcela výjimečně. Při samostatné práci se učitelé věnovali žákům často
individuálně. V hodinách esteticko-výchovných předmětů byly formy a metody výuky
dostatečně pestré. Ve většině hodin učitelé žákům vytvářeli vhodné podmínky a podněty,
většina žáků se aktivně zapojovala do výuky, diskutovali a projevovali zájem o probírané
učivo. Vyučující měli v průběhu výuky dostatečný přehled o úspěšnosti žáků, v případě
potřeby jim poskytovali individuální podporu. Diferenciace práce byla zajištěna studijním
zaměřením třídních skupin, v průběhu hodin nebyla pozorována s ohledem na žáky
s odlišným pracovním tempem, žáci plnili stejné typy úloh. Digitální technologie byly


                                            3/8
ve většině hodin používány účelně pedagogy, ze strany žáků však byly využity jen v malé
míře. Částečně byla zaznamenána efektivní práce s různými informačními zdroji
prostřednictvím vyhledávání nových informací. V případě obtíží byla vždy žákům
poskytnuta účelná pomoc vyučujícím. Učitelé v hospitovaných hodinách pravidelně uváděli
příklady z praxe nebo regionu, v polovině hodin zapojovali mezipředmětové vztahy. Žáci
měli dostatečný prostor pro vlastní vyjádření, přesvědčivě zdůvodňovali své výpovědi,
argumentovali, projevovali velmi dobré znalosti. Na konci hodin se většinou dařilo ověřit
pochopení učiva žáky a účelně shrnout učivo, v menším počtu sloužily závěry hodin
k vyhodnocení dosažení vzdělávacího cíle s aktivní účastí alespoň několika žáků. Jen zcela
výjimečně zařadili vyučující do výuky formativní hodnocení, sebehodnocení
nebo vrstevnické hodnocení žáků.
Klíčové kompetence žáků jsou rozvíjeny v rámci žákovských projektů, přípravou
na jazykové zkoušky různých typů a nabídkou kurzů v oblasti počítačových
a komunikačních dovedností. Škola cíleně připravuje žáky na složení mezinárod níc h
jazykových zkoušek. Část výuky cizích jazyků je vedena rodilými mluvčími, někteří žáci
využívají také formy e-learningových kurzů. Žáci kvarty např. absolvují týden výuky
v anglicky mluvícím prostředí střední školy (Velká Británie). V průběhu studia je povinnos tí
každého žáka zpracovat a obhájit individuální projekt, který je součástí školní soutěže
„tvořivá klávesnice“ a následně je rozvíjen v soutěžích jako je Středoškolská odborná
činnost či Amavet nebo na Mezinárodní konferenci mladých vědců ICYS. Škola věnuje
velkou pozornost rozvoji talentovaných a nadaných žáků s cílem vytvářet prostředí
pro systematickou péči o ně. Identifikaci nadání žáků škola vyhodnocuje na základě testu
studijních předpokladů. Jejich nadání je podporováno zařazením do skupiny s vyšší úrovní
získaných výstupů či motivací k volbě povinně volitelného předmětu s úzkým zaměřením
a individuální podporou učitele. Nejrůznější aktivity škola nabízí žákům ve školních
klubech, které jsou zaměřeny na všechny oblasti vzdělávání (Klub projektů, Dramatický
klub, Klub chemiků, Matematicko-fyzikální klub, Klub evropských diplomatů, Geografick ý
klub, Biologický klub, Klub divadelního diváka, Klub českého jazyka, Klub mladých
literátů, Klub mladých recitátorů, Klub mladých historiků, Hudební klub a Sportovní klub).
Díky široké nabídce a atraktivitě činností se práci v klubech účastní cca 70 % žáků školy.
Sociální kompetence žáků jsou rozvíjeny v rámci charitativní činnosti, finanční výtěžek
z pořádaných akcí škola věnuje na podporu nemocných (např. Liga proti rakovině, Dětský
fond OSN – UNICEF, Azyl pro zvířata, sbírka na Ukrajinu).


                          Hodnocení výsledků vzdělávání
Škola má komplexní propracovaný systém hodnocení výsledků vzdělávání žáků, efektivně
vyhodnocuje jejich úspěšnost v průběhu jejich vzdělávání na všech úrovních řízení
pedagogického procesu. Jeho součástí jsou interní hodnoticí nástroje v podobě vstupníc h,
průběžných, výstupních testů, čtvrtletní analýzy srovnávacích testů po ročnících,
tematických okruzích i podle množství chyb, které jsou propojené s externími zdroji
informací (Excelence základních a středních škol, Pythagoriády aj.). Na ně navazují nástroje
zaměřené na eliminaci neúspěchu a účinnou podporu žáků s prospěchovými problémy.
Pro klasifikaci žáků vyučující využívají bodový systém, jehož pravidla se stanovují
po projednání v předmětových komisích. Průběžnou analýzu výsledků vzdělávání provádějí
třídní učitelé. Sledují klasifikaci žáků své třídy ve školním systému Open School, do kterého
je vyučujícími jednotlivých předmětů zapisována. Informovanost zákonných zástupců žáků
je každý měsíc zajištěna informačním e-mailem upozorňujícím na případné prospěchové
problémy žáka. Pro konzultace s jednotlivými vyučujícími využívají zákonní zástupci


                                            4/8
elektronický rezervační systém. K ověření celkových výsledků vzdělávání škola využívá
i externí způsoby hodnocení (jazykové pre-testy, mezinárodní jazykové zkoušky Cambridge
English, Zertifikat Deutsch, certifikát znalosti španělštiny DELE, kvalifikační zkoušky
z francouzštiny DELF, certifikační systém společnosti Microsoft – zkoušky Microsoft
Office Specialist).
S výsledky hodnocení cíleně pracují všichni pedagogové i vedení školy. Jejich činnosti
a opatření zkvalitňují vzdělávání žáků a snižují jejich neúspěšnost. Všichni žáci jsou
individuálně vedeni a hodnoceni formou Osobního portfolia žáka, jehož součástí je nově
i informace o reprezentaci školy na veřejnosti, výrazných osobních úspěších a charitativní
činnosti, jež je nedílnou součástí studia.
Žáci v průběhu vzdělávání a při jeho ukončování maturitní zkouškou dosahují vynikajíc íc h
výsledků. Na konci školního roku 2022/2023 z celkového počtu 52 žáků prospělo
s vyznamenáním 69 % (36 žáků), prospělo 31 % (16 žáků). Na konci školního roku
2023/2024 z celkového počtu 50 žáků prospělo s vyznamenáním 60 % (30 žáků), prospělo
40 % (20 žáků). V roce 2023 i 2024 byla hrubá neúspěšnost (podíl žáků, kteří zkoušku
nekonali nebo ji nevykonali úspěšně a žáků, kteří byli ke zkoušce přihlášeni) ve společné
části MZ 0 % (všichni přihlášení žáci k maturitní zkoušce ji vykonali úspěšně).
K nejvýznamnějším úspěchům žáků patří medailová umístění v předmětových soutěžích
a olympiádách nejen v okresních, krajských a národních, ale i v mezinárodních kolech.
Ve školním roce 2023/2024 získali žáci školy 2. místo v celostátním kole soutěže
v anglickém jazyce, 1. místo v celostátním kole soutěže ve španělském jazyce, 2. místo
v celostátní recitační soutěži Čvrtlístek, postoupili do celostátního kola soutěže Microsoft
Studentské trenérské centrum. V krajském kole Středoškolské odborné činnosti se umístili
na 1. místě v oboru Biologie, geografie a geologie, v oboru Molekulární biologie a v oboru
Zemědělství, potravinářství, lesní a vodní hospodářství, 2. místo obsadili v oboru Fyzika
a zdravotnictví. Mezi další výrazné úspěchy školy patří přední místa žáků na celosvětové
konferenci mladých vědců ICYS v Turecku, kde za zpracované projekty získali dvě zlaté,
dvě stříbrné a tři bronzové medaile. Školu reprezentují i družstva žáků ve sportovních
soutěžích.
S jednotlivými žáky a třídními kolektivy systematicky pracují v rámci činnosti školního
poradenského pracoviště výchovná poradkyně, která vykonává i funkci školní metodičky
prevence, dvě školní psycholožky i speciální pedagožka. Při adaptaci žáků na nové
podmínky je realizována široká škála sociálně-psychologických aktivit na podporu
komunikace, kooperace a vzájemného vnímání, včetně adaptačních programů. Všem žákům,
kteří se v průběhu studia potýkají s obtížemi při učení, je poskytována účelná pomoc
na základě plánů individuální podpory, které jsou následně vyhodnocovány ve spolupráci
s jejich zákonnými zástupci, psychologem a vyučujícími. Speciální pedagožka efektivně
pracuje s doporučením školských poradenských zařízení, společně s ostatním členkami
pracoviště vyhodnocuje účinnost přijatých opatření. Kariérové poradenství je ve škole
realizováno systematicky s ohledem na budoucí profesní zaměření žáka. Aktivní je činnost
studentského parlamentu, žáci se podílejí na změnách v oblasti podmínek vzdělává ní
a vzdělávacího procesu. Škola má vhodně nastavenou prevenci rizikových jevů. Plné
a vhodně zaměřené vytížení žáků v souladu s jejich studijními a osobnostními předpoklady
i promyšlená realizace školních i mimoškolních aktivit (např. seminář asertivity,
workshopy) vede k minimálnímu výskytu negativních jevů ve škole.




                                            5/8
                                         Závěry
Vývoj školy
– Zlepšily se materiálně-technické podmínky pro zkvalitnění vzdělávání.
– Inovace školního elektronického systému Open School přispěla                 k efektivnějš í
  komunikaci s žáky a jejich zákonnými zástupci.
– Došlo k rozšíření obsahu Osobních portfolií žáků i vyučujících vedených elektronicky.
Silné stránky
– Vedení školy aktivně řídí, pravidelně monitoruje a vyhodnocuje práci školy a přijímá
  účinná opatření. (2.1)
– Škola má komplexní propracovaný systém hodnocení výsledků vzdělávání žáků (5.1)
– Škola věnuje velkou pozornost rozvoji talentovaných a nadaných žáků s cílem vytvářet
  prostředí pro systematickou péči o ně, motivuje žáky k dosahování co nejlepších výsledků
  vzdělávání. (5.3)
– Škola systematicky sleduje a vyhodnocuje výsledky vzdělávání žáků v průběhu jejich
  studia a při jeho ukončování maturitní zkouškou. (5.4)
– Škola účinně podporuje a prohlubuje zájmy žáků, vytváří jim řadu příležitostí pro aktivní
  zapojení do života školy a reálné uplatnění získaných znalostí a dovedností. Tím
  efektivně a všestranně rozvíjí jejich osobnost a klíčové kompetence, posiluje jejich
  sebedůvěru, vědomí vlastní hodnoty a sociální integritu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Učitelé jen v malé míře podporovali             spolupráci   mezi   žáky   prostřednictvím
  kooperativních forem práce. (4.2)
– Učitelé nevyužívali v dostatečné míře vrstevnické hodnocení žáků, nevedli je
  k sebehodnocení a nezařazovali prvky formativního hodnocení jako prostředku rozvoje
  osobnosti žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovovat ve všech hodinách vzdělávací cíl a jeho splnění v závěru hodin různými
  formami cíleně ověřovat.
– Více využívat při výuce kooperativní formy práce a tím podporovat sociální kompetence
  žáků a individualizaci výuky.
– Vést žáky v průběhu vzdělávacích aktivit důsledně k sebehodnocení, ke vzájemné mu
  vrstevnickému hodnocení činností, využívat metody formativního hodnocení vzdělává ní
  žáků, a tím jim poskytovat kvalitní zpětnou vazbu využitelnou pro jejich další učení.
– Ve větší míře využívat digitální technologie ze strany žáků.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,



                                            6/8
o poskytování dotací soukromým školám, předškolním a školským zařízením, ve znění
pozdějších předpisů.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Dokumentace k zajištění bezpečnosti žáků (kniha úrazů vedená ve školních letech
      2022/2023, 2023/2024)
 2.   Plán dalšího vzdělávání pedagogických pracovníků za školní rok 2023/2024
 3.   Rozpis přímé pedagogické činnosti pedagogických pracovníků pro rok 2023/2024
 4.   Dokumentace k hodnocení finančních a materiálních podmínek školy za školní rok
      2022/23
 5.   Doklady o dosaženém vzdělání pedagogických pracovníků a osvědčení o absolvování
      akcí dalšího vzdělávání pedagogických pracovníků za školní rok 2023/2024
 6.   Organizační a provozní řád školy z 1. 9.1997, aktualizovaný 1. 9. 2022
 7.   Strategie a koncepce školy na období 2020-2025
 8.   Plán hospitační činnosti na školní rok 2023/2024
 9.   Hospitační záznamy ředitele školy a zástupkyní ředitele školy vedené ve školních
      letech 2022/23 a 2023/2024
10.   Záznamy z pedagogických rad a z pracovních porad vedené ve školních letech
      2022/2023, 2023/2024
11.   Záznamy z předmětových komisí vedené ve školních letech 2022/2023, 2023/2024
      (vzorek)
12.   Třídní knihy vedené ve školním roce 2023/2024 (vzorek)
13.   Rozvrhy vyučovacích hodin platné k termínu inspekční činnosti
14.   Školní matrika, stav k termínu inspekční činnosti (vzorek)
15.   Školní řád platný k termínu inspekční činnosti
16.   Školní vzdělávací programy oborů vzdělání 79-41-K/41 Gymnázium a 79-41-K/61
      Gymnázium
17.   Dokumentace k činnosti školního poradenského pracoviště včetně minimálního
      preventivního programu a strategie předcházení školní neúspěšnosti vedená
      ve školním roce 2023/2024
18.   Dokumentace žáků se speciálními vzdělávacími potřebami vedená ve školním roce
      2023/2024 (vzorek)
19.   Přehledy prospěchu žáků a absence ve školních letech 2022/2023 a 2023/2024 (výpis
      ze školní matriky)


                                         7/8
20.   Osobní portfolia pedagogů a žáků vedených ve školním roce 2023/2024 (vzorek)
21.   Přehledy prospěchu žáků školy u maturitní zkoušky ve zkušebním období let 2023 a
      2024
22.   Výroční zpráva o činnosti školy za školní rok 2022/2023
23.   Inspekční zpráva čj. ČŠIH-147/17-H


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo š kolském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Alena Josefová, Ph.D., školní inspektorka, vedoucí inspekčního týmu
 Mgr. Iva Suchánková, školní inspektorka
 Mgr. Eva Vachatová, školní inspektorka
 PhDr. Lukáš Zábranský, Ph.D., školní inspektor
 Ing. Alena Synková, školní inspektorka
28. 6. 2024




                                          8/8
