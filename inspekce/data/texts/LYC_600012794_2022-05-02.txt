                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-556/22-E


Název                                Vyšší odborná škola pedagogická a Střední
                                     pedagogická škola, Litomyšl, Komenského nám. 22
Sídlo                                Komenského nám. 22, 570 01 Litomyšl
E-mail                               vospspgs@vospspgs.cz
IČ                                   62 032 381
Identifikátor                        600 012 794
Právní forma                         příspěvková organizace
Zastupující                          Mgr. Stanislav Leníček
Zřizovatel                           Pardubický kraj
Místo inspekční činnosti             Komenského nám. 22, Litomyšl
                                     Strakovská 1071, Litomyšl
Termín inspekční činnosti            2., 3. a 11. až 13. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.




2021/2022
                                   Charakteristika
Vyšší odborná škola pedagogická a Střední pedagogická škola, Litomyšl, Komenského
nám. 22 (dále „škola“) vykonává činnost střední školy, vyšší odborné školy, domova
mládeže a školní jídelny.
Ve střední škole jsou vyučovány v denní formě dva čtyřleté obory ukončované maturitní
zkouškou (Předškolní a mimoškolní pedagogika, Pedagogické lyceum). Od minulé
inspekční činnosti se zde počet tříd zvýšil na 14, celkem se v nich vzdělávalo 437 dívek
a chlapců. Speciální vzdělávací potřeby byly diagnostikovány u 11 žáků. Vyšší odborné
vzdělávání se uskutečňuje v oboru Předškolní a mimoškolní pedagogika ukončované m
absolutoriem. Denního studia v délce tří let se aktuálně účastnilo 348 studentů,
čtyřletého dálkového 194 studentů. Dohromady jsou rozděleni do 23 studijních skupin.
Kapacita domova mládeže, který se nachází přibližně ve vzdálenosti dva kilometr y
od budovy školy, je zcela naplněna. Ubytováno bylo celkem 222 žáků střední školy.
Ve stejném objektu je umístěna i školní jídelna, která poskytuje stravování žákům,
studentům i pracovníkům školy.


                         Hodnocení podmínek vzdělávání
Škola si od minulé inspekční činnosti udržela svoji vysokou úroveň, a to zejména vzhlede m
k aktivní práci vedení školy. Ředitel a jeho dvě zástupkyně tvoří úzce spolupracující tým,
který se snaží školu stále a ve všech oblastech posouvat vpřed. Průběžně monitor ují
a vyhodnocují jednotlivé procesy, promýšlejí opatření ke zlepšení, která následně promítají
do vydávaných strategických i organizačních dokumentů. Při jejich zpracování jsou
nápomocny i další poradní struktury vedení školy (kolegium, studentská rada apod.),
delegování pravomocí a úkolů na ostatní pracovníky je funkční. Odborná erudice všech
zainteresovaných je zřejmá z inovací kurikulárních programů, a to nejen pro střední a vyšší
odbornou školu, ale i pro velice žádané kurzy dospělých v rámci dalšího vzdělává ní
pedagogických pracovníků, k jejichž realizaci je škola akreditována MŠMT.
Kvalitní personální zajištění vzdělávacího procesu přináší bezproblémové naplňová ní
vzdělávacích programů. Kolektiv pedagogů je stabilizovaný, přes malé změny způsobené
přirozenými odchody zůstává míra odborné kvalifikovanosti vysoká. Profesní rozvoj
zaměstnanců je vedením školy podporován, v posledních dvou letech však byl ovlivně n
pandemií Covid-19, mnoho vzdělávacích akcí bylo z tohoto důvodu zrušeno, případně
proběhlo on-line. I proto byl kladen důraz na interní společná školení pedagogického sboru
zaměřená na elektronizaci výuky. V rámci zvýšení vzdělávací mobility pedagogové
pravidelně vyjíždějí do zahraničí, kde se účastní jazykově-metodických kurzů. Získané
poznatky jsou pak různou měrou aplikovány ve výuce.
Ředitel aktivně zajišťuje průběžné zlepšování materiálních podmínek školy. V poslední
době se uskutečnila nákladná rekonstrukce elektroinstalace, užívací standard školní budovy
zvýšila modernizace počítačové učebny včetně nákupu digitálních technologií i do dalších
prostor školy (notebooky, dataprojektory atd.), což má pozitivní dopad na efektivitu výuky.
Přínosem bylo také vybudování učebny dramatické výchovy, která umožňuje aktivní
realizaci různých kreativních činností. Kromě toho je pozornost věnována obměně učebních
pomůcek, včetně finančně nákladných klavírů, či vybavení v domově mládeže. Prostředí je
čisté, estetické. Zajímavou atmosféru nabízí půdní prostor, kde se konají výstavy, aktuálně
maturitních výtvarných prací. Nevýhodou je značná docházková vzdálenost některých
sportovišť a také školní jídelny. Bezbariérový areál domova mládeže, umístěný v klidném


2021/2022                                   2
prostředí, umožňuje ubytovaným žákům využít veškeré materiální zázemí pro podporu
svých zájmů a zálib i rozvoj vlastní samostatnosti. Prostory jsou upravené, účelně zařízené
pro příjemné trávení volného času žáků.
Vedení školy klade důraz na vytváření pozitivních, respektujících vztahů mezi všemi
účastníky vzdělávání, usiluje o zajištění podmínek pro fyzické i psychické bezpečí žáků
a studentů. Problematika prevence rizikového chování je řešena v rámci týmu školního
poradenského pracoviště (zástupkyně ředitele, výchovná poradkyně, školní psycholožka
a metodička prevence), který poskytuje komplexní poradenské služby žákům, studentům,
zákonným zástupcům i pedagogům. Spolupracuje s třídními učiteli i vedoucími studijníc h
skupin, podle potřeby jsou kontaktována odborná pracoviště apod.


                          Hodnocení průběhu vzdělávání
Výuka ve střední škole je realizována na základě vyučovaných oborů podle dvou školních
vzdělávacích programů, a to „Předškolní pedagogika a vychovatelství“ a „Pedagogické
lyceum“. Stanovené učební plány byly naplňovány. Součástí vzdělávacího procesu je
průběžná i souvislá pedagogická praxe zaměřená na podporu rozvoje dovedností potřebných
pro pracovní život.
Pro hospitovanou výuku byla společným rysem přívětivá pracovní atmosféra, kdy žáci
bez obav komunikovali s vyučujícími, kladli doplňující otázky a vyjadřovali se k danému
tématu. Obsah i struktura všech sledovaných hodin byly předem dobře promyšle né
a připravené, pedagogové je realizovali v přiměřeném tempu, bez prostojů. Vzdělávací cíle
byly zřejmé, učitelé je v průběhu výuky vhodně přizpůsobovali aktuálním potřebám žáků,
případně upravovali program hodiny tak, aby se je podařilo naplnit. Nejčastěji byl využívá n
frontální způsob práce v kombinaci s aktivizujícími vzdělávacími metodami a formami.
Pokud učitelé ve výuce hráli dominantní roli, bylo pozitivem, že předávané infor mace
se snažili zasadit do kontextu běžného života, s důrazem na jejich praktické využití. Zařazení
skupinové či párové práce bylo ve většině případů funkční, jen ojediněle se jednalo
o formální záležitost, kdy žáci sice seděli pohromadě, ale vzájemně nekomuniko va li
a nespolupracovali. Hodiny cizích jazyků byly vedeny ve vyučovaném jazyce, čeština
se objevila jen v případě, kdy bylo zřejmé, že žáci nerozumí. Patrná byla snaha o rozvoj
komunikačních dovedností a kompetencí, účelně byla zařazována i poslechová cvičení.
Pro zvýšení efektivity vzdělávání pedagogové zpravidla využívali didaktickou techniku,
nejčastěji z důvodu vizualizace obsahu, práci s informacemi bylo věnováno minimum času.
V hodinách nebyla patrná výraznější diferenciace práce, učitelé se všemi žáky pracovali
stejnými metodami a totožným tempem, včetně nadaných i těch se speciálními vzdělávac ími
potřebami. V menší míře uplatňovali pedagogickou diagnostiku a poskytovali žákům
účelnou zpětnou vazbu, která jim umožňovala efektivněji pracovat. Shrnutí a zejména
zhodnocení proběhlé výuky jak ze strany vyučujících, tak ze strany žáků, bylo zazname ná no
ojediněle.
Ve vyšší odborné škole je studium vedeno podle akreditovaného vzdělávacího programu
s názvem „Předškolní a mimoškolní pedagogika“, který nabízí tři zaměření, přičemž
preferována jsou dvě, a to Speciální pedagogika a Předškolní pedagogika. Třetí zaměření
Pedagogika volného času nebylo vzhledem k nízkému počtu zájemců otevřeno. Vzdělávac í
obsah je soustředěn v jednotlivých modulech a je realizován pestrou nabídkou vzdělávac íc h
aktivit (přednášky, cvičení, sociálně-psychologický výcvik, sportovní kurzy nebo bloková
výuka dramatické výchovy atd). Nedílnou součástí vzdělávání je také praktická výuka ,



2021/2022                                     3
v některých případech konaná i v zahraničí. Obsah sledovaných            hodin odpovídal
nastavenému plánu učiva podle akreditovaného vzdělávacího plánu.
Učitelé ukázali dobrou připravenost na výuku, a to nejen z hlediska obsahu, využití metod,
ale i nastavení pedagogických cílů směrem k posílení postojové složky vzdělává ní.
Přiměřeným způsobem vedou studenty k samostatnosti a vlastní zodpovědnosti
ke vzdělávání. Studenti byli vesměs dobře motivovaní k zapojení se do průběhu hodin,
aktivně pracovali, učitelé jim dokázali dát dostatek prostoru pro pochopení učiva. Výuka
odborných předmětů jasně směřovala k využití získaných vědomostí a zejména dovedností
v pedagogické praxi. Z metod pedagogové nejčastěji zařazovali řízený rozhovor či diskusi
na dané téma, práci s textem, efektivně byla využita i skupinová práce studentů nebo
prezentace jejich vlastní přípravy pro vzdělávání, např. dětí v mateřské škole. Zejména
v rámci dálkového studia byly uplatněny jejich pedagogické zkušenosti z pracovního života.
Učitelé do hodin účelně začleňovali didaktickou techniku, často k prezentaci obsahu výuky
nebo sledování např. výukových videí apod. Studentům se dostávalo smysluplné zpětné
vazby, která jim dodávala potřebnou podporu a umožňovala další posun. Její součástí bylo
často i doporučování dalších zdrojů informací a podnětů pro vlastní učení studentů a jejich
přípravu k absolutoriu. Čas hodin byl maximálně účelně využit, včetně závěru s dostatečným
prostorem pro sebereflexi i reflexi směrem ke spolužákům, ale i vyučujícím.
Vzdělávací program domova mládeže navazuje na vzdělávací zaměření střední školy,
využívá zejména strategie vycházející z pedagogiky volného času a svým nastavením
se výrazně orientuje na osvojování příslušných klíčových kompetencí žáků. Realizace
výchovně vzdělávacích aktivit posiluje sounáležitost se školou, žákům je poskytována
podpora pro vzdělávání, stanovena je např. doba studijního klidu pro přípravu na výuku.
Spoluprací s různými školskými zařízeními (např. Dětský domov Holice) je upevňován
jejich vztah k budoucí pedagogické činnosti. Pozitivní a přátelská atmosféra je důležitým
aspektem rozvoje zájmových aktivit. Vychovatelky se zajímají o problémy ubytovanýc h
a pomáhají je řešit. Přínosem jsou zpracované programy primární prevence, které
se zaměřují na témata aktuální v jednotlivých výchovných skupinách. K péči o prostředí
vlastních pokojů i společných prostor jsou žáci motivováni nastavením povinnos tí
i tzv. volným režimem.


                         Hodnocení výsledků vzdělávání
Výrazným ukazatelem kvality vzdělávání ve škole je velký zájem uchazečů o přijetí, vedení
každoročně eviduje několikanásobný převis přihlášených nad počtem přijímaných. Zájemci
jsou motivováni jak příznivými podmínkami ke vzdělávání, tak zejména výsledky, jež jsou
odrazem efektivní realizace kvalitně zpracovaných vzdělávacích programů.
Výsledky výuky v jednotlivých předmětech ve střední škole učitelé průběžně monitor ují
a ověřují obvyklými diagnostickými a evaluačními nástroji. Úroveň osvojených vědomostí
a dovedností zaznamenávají formou klasifikace. Cennou zpětnou vazbu o kvalitě vzdělává ní
poskytuje vedení školy externí testování. Výkony žáků zpravidla odpovídají oblasti
republikového průměru. V rámci celkového hodnocení na vysvědčení se výsledky žáků
oproti minulé inspekční činnosti mírně zlepšily. Na konci 1. pololetí školního roku
2021/2022 prospělo s vyznamenáním necelých 27 % žáků, což lze připsat dílčímu zvýšení
zařazovaných aktivizujících metod a forem výuky, které motivují žáky k další práci. Zásadní
výukové problémy se nevyskytují, neprospívajících bylo přibližně 1 %. Žákům v oblasti
rizika školního neúspěchu jsou nejčastěji jako podpora nabízeny konzultace, v některých
předmětech doučování. Na konci minulého školního roku, jenž byl výrazně poznamená n


2021/2022                                   4
pandemií Covid-19, bylo žáků s vyznamenáním významně více, a to 37 %, což odpovídalo
doporučení MŠMT k pozitivnímu hodnocení po dlouhém období distanční výuky. Maturitní
zkoušku úspěšně zvládlo 97 % žáků, s vyznamenáním skoro polovina z nich.
Pozitivní bilance hodnocení chování ukazuje dobrou účinnost preventivních aktivit. Škole
se daří zachytávat projevy rizikového chování již v prvopočátku, řešit je a přijímat opatření
ve spolupráci všech zainteresovaných, včetně odborníků z jiných institucí. Počet
výchovných opatření jako jsou napomenutí nebo důtky je minimální. V případě potřeby jsou
udělovány pochvaly, a to převážně za reprezentaci školy v soutěžích či za účast na různých
školních akcích.
Ve vyšší odborné škole musí studenti v předepsaných modulech pro daný ročník a zaměření
dosáhnout úspěšného výsledku předem určeným způsobem klasifikace (zápočet,
klasifikovaný zápočet, zkouška). Nastavený kreditní systém studia je přínosem
pro vzájemnou prostupnost mezi vyššími odbornými školami, případně si studenti tímto
způsobem zvykají na principy hodnocení na vysokých školách. Ve školním roce 2020/2021
bylo z celkového počtu 468 studentů celkem 212 studentů nehodnoceno, zejména z důvodů
nemožnosti absolvovat praktickou část výuky kvůli opatřením v souvislosti s pandemií
Covid-19, mnoho studentů také v tomto období studium přerušilo, chodilo do zaměstná ní
nebo vykonávalo dobrovolnickou činnost. Klasifikace byla posunuta do podzimního
semestru 2021/2022, po dokončení všech zápočtů a zkoušek dokončilo ročník 21 % studentů
s vyznamenáním, 19 % neprospělo a ukončilo studium, případně požádalo o opakování
ročníku. K absolutoriu studenti předkládají zkušební komisi vlastní portfolio, které si vedou
od zahájení svého studia, jeho součástí je vedle prací také jejich hodnocení pedagogy.
V minulém školním roce absolutorium úspěšně zvládlo 98 % studentů, z toho 40 %
s vyznamenáním.
Důležitou součástí života školy je účast žáků a studentů v různých soutěžích a její prezentace
na veřejnosti, což bylo v posledních dvou letech výrazně ovlivněno pandemií Covid-19.
Většina akcí se neuskutečnila, jejich konání bylo přesunuto na pozdější dobu. Úspěchů žáci
pravidelně dosahují ve středoškolské odborné činnosti, ve společenskovědních soutěžích,
za svůj projekt obdrželi cenu Gratias Tibi za občanskou angažovanost. Dlouhodobě
na výborné úrovni reprezentuje školu pěvecký sbor.


                                          Závěry
Vývoj školy
- škola si dlouhodobě udržuje velmi dobrou úroveň ve všech oblastech své činnosti, což
  přináší stálý zájem uchazečů o vzdělávání,
- od minulé inspekční činnosti došlo k nárůstu počtu žáků (a tříd) ve střední škole,
- průběžně se zlepšují materiální podmínky, modernizují se učební pomůcky i vybavení
  učeben.

Silné stránky
- výuka zaměřená na získávání praktických dovedností využitelných v dalším pracovním
  životě,
- klidná, příjemná pracovní atmosféra podporující vytváření prosociálních vztahů,
- prostorové a materiální podmínky podporující účelnou realizaci vzdělávacího programu
  domova mládeže,


2021/2022                                     5
- zaměření školního vzdělávacího       programu domova mládeže na účelné rozvíje ní
  klíčových kompetencí.

Slabé stránky a/nebo příležitosti ke zlepšení
- chybějící práce žáků s různými zdroji informací,
- chybějící závěry hodin z hlediska vyhodnocení cílů výuky a sebereflexe žáků.

Doporučení pro zlepšení činnosti školy
- zajistit pro celý pedagogický sbor vzdělávací akci s tematikou práce se vzdělávacími cíli,
  sebehodnocení a sebereflexe,
- zaměřit se při výuce na práci žáků s informacemi.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení ze dne 11. 5. 2022
 2.    Školní vzdělávací program „Předškolní pedagogika a vychovatelství“ platný
       od 1. 9. 2018
 3.    Školní vzdělávací program „Pedagogické lyceum“ platný od 1. 9. 2017
 4.    Akreditovaný vzdělávací program „75-31-N/03 Předškolní a mimoško lní
       pedagogika“ platný od 1. 9. 2019
 5.    Školní vzdělávací program domova mládeže platný od 1. 9. 2019
 6.    Školní matrika – školní rok 2021/2022
 7.    Školní řád střední školy platný od 1. 9. 2021
 8.    Školní řád vyšší odborné školy platný od 1. 9. 2018
 9.    Vnitřní řád domova mládeže – školní rok 2021/2022
10.    Rozvrhy hodin tříd a učitelů - školní rok 2021/2022
11.    Třídní knihy - školní rok 2021/2022
12.    Výroční zpráva o činnosti školy - školní rok 2020/2021
13.    Záznamy z jednání pedagogické rady - školní rok 2020/2021, 2021/2022
14.    Koncepce dlouhodobého rozvoje školy a Koncepce rozvoje školy 2021 – 2022
15.    Dokumentace žáků se speciálními vzdělávacími potřebami - školní rok 2021/2022
16.    Minimální preventivní program - školní rok 2021/2022




2021/2022                                    6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Mirka Machková, školní inspektorka,           Mgr. Mirka Machková v. r.
 vedoucí inspekčního týmu
 PhDr. Martina Černá, školní inspektorka            PhDr. Martina Černá v. r.

 Mgr. Hana Řebíčková, školní inspektorka            Mgr. Hana Řebíčková v. r.

 Mgr. Martin Valášek, školní inspektor              Mgr. Martin Valášek v. r.


 Bc. Daniela Růžová, kontrolní pracovnice           Bc. Daniela Růžová v. r.


 Ing. Milan Johanis, odborník na vyšší              Ing. Milan Johanis v. r.
 odborné vzdělávání

V Pardubicích 8. 6. 2022




Datum a podpis ředitele školy potvrzující projednání a převzetí inspekční zprávy


Mgr. Stanislav Leníček, ředitel školy               Mgr. Stanislav Leníček v. r.


V Litomyšli 20. 6. 2022




2021/2022                                   7
