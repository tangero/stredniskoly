CSI0X00C1I46




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-44/24-A
                                      Sp. zn. ČŠIA-S-561/23-A


Název                               Střední škola gastronomie
Sídlo                               U Krbu 521/45, Malešice, 108 00 Praha 10
E-mail                              sekretariat@ssgukrbu.cz
IČO                                 41 190 726
Identifikátor                       600 006 581
Právní forma                        příspěvková organizace
Zastupující                         Mgr. Kateřina Mrvová
Zřizovatel                          Hlavní město Praha
Místo inspekční činnosti            U Krbu 521/45, Malešice, Praha 10
Inspekční činnost na místě          10. 1. 2024 − 12. 1. 2024 a 15. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.

                                         Charakteristika
Střední škola gastronomie (dále „škola“ nebo „instituce“) poskytuje vzdělávání v denní
formě tříletých oborů vzdělání s výučním listem Kuchař – číšník a Cukrář a v oborech
vzdělání zakončených maturitní zkouškou, Gastronomie (čtyřletý obor) a Podnikání
(dvouletý nástavbový obor). Vzdělávací koncept školního vzdělávacího programu (dále
„ŠVP“) oboru Kuchař – číšník umožňuje užší profilaci žáků. Od 1. 9. 2021 začala škola
vzdělávat žáky oboru Gastronomie podle upraveného ŠVP „Gastronomie PLUS“, který
umožňuje žákům po třetím ročníku získat výuční list v oboru Kuchař – číšník a pokračovat
ve studiu ke složení maturitní zkoušky.
Od posledního inspekčního hodnocení v roce 2016 došlo k výraznému nárůstu počtu žáků
(o 27 %). K 30. 9. 2023 se ve škole ve 33 třídách vzdělávalo 802 žáků. Nejvyšší povolený
počet žáků (1100) tak byl téměř ze tří čtvrtin naplněn. Z celkového počtu tvoří přibližně 6 %
žáci se speciálními vzdělávacími potřebami (dále „SVP“). Žáci s odlišným mateřským
jazykem (dále „OMJ“) tvoří 13 %, téměř polovina z nich studuje ve škole v režimu dočasné
právní ochrany v souvislosti s válečným konfliktem na Ukrajině.
Škola úspěšně rozvíjí dlouholetou vzdělávací tradici v gastronomických oborech.
Od posledního inspekčního hodnocení se opakovaně stala držitelem certifikátu Asociace
kuchařů a cukrářů ČR a je nositelem čestného uznání od Hospodářské komory ČR,
což dokládá velmi vysokou kvalitu odborného vzdělávání. Škola jej realizuje mj. zapojením
do celostátního gastronomického projektu „Kulinářské umění“.
Instituce je fakultní školou České zemědělské univerzity v Praze. Organizuje vzdělává ní
v tzv. polytechnických hnízdech, jejichž činnost je zaměřena zejména na podporu žáků
základních škol v oblasti zdravého životního stylu a na seznámení s obory Kuchař a Cukrář.
Od 1. 2. 2023 škola změnila název.


                         Hodnocení podmínek vzdělávání
Ředitelka školy (dále „ředitelka“) ve funkci dlouhodobě úspěšně naplňuje svoji vizi
odborného vzdělávání v gastronomických oborech. Na základě vlastního hodnocení
a v souladu s aktuálními požadavky trhu práce, společenské poptávky i potřeb instituce
aktualizovala koncepci rozvoje školy a školní vzdělávací programy. Koncepční záměry
vedení školy sdílí všichni pedagogové. Ředitelka přijala řadu opatření zaměřenýc h
na zefektivnění průběhu a zlepšení výsledků vzdělávání, např. úprava kritérií pro přijímá ní
žáků ke vzdělávání, nastavení systému přípravy žáků k maturitní zkoušce již v průběhu
studia. Přesto se nepodařilo snížit hrubou neúspěšnost školy ve společné části maturitní
zkoušky na úroveň srovnatelnou v rámci skupiny stejných oborů vzdělání.
Navázané partnerské vztahy s četnými sociálními partnery a se zřizovatelem cíleně
podporují kvalitní naplňování vzdělávacích programů, včetně zajištění odborných
vzdělávacích akcí, soutěží či zajištění zahraničních žákovských výjezdů. Dlouhodobá
kooperace s odbornými svazy, asociacemi, regionálními firmami a dalšími významnými
sociálními partnery umožňuje pedagogům i žákům seznamovat se s aktuálními trendy
v oboru, vytváří tak nezbytnou vazbu mezi teoretickým vzděláváním a praxí a přispívá
k rozvoji odborných kompetencí žáků i pedagogů. Škola se pravidelně zapojuje do různých
projektů na krajské, republikové i mezinárodní úrovni, které přispívají k rozvoji jazykovýc h
kompetencí žáků i jejich odbornému růstu. Zákonní zástupci žáků se na chodu školy podílejí
prostřednictvím školské rady a Spolku rodičů a přátel školy, participace žáků je umožně na
prostřednictvím pravidelných setkání zástupců tříd s vedením školy.
Organizační struktura odpovídá velikosti školy. Funkční vícestupňový systém řízení
(ředitelka a její čtyři zástupkyně) vychází z účelného delegování kompetencí i na další
pedagogické pracovníky. Stanovení transparentních pravidel a jasně vymezených úkolů
všem zaměstnancům přispívá k optimálnímu fungování školy. Nastavený způsob řízení
je založený na otevřené konstruktivní komunikaci s pedagogickými pracovníky i se všemi
dalšími účastníky vzdělávání. K plynulému přenosu informací mezi jednotlivými aktéry
vzdělávání napomáhá elektronický informační systém. Standardně fungující platformu


                                            2/10
pro zapojení všech pedagogů do pedagogických procesů představují provozní porady
a pedagogické rady, na nichž ředitelka projednává všechny záležitosti týkající se vzdělává ní
a zásadní pedagogické dokumenty. V rámci předmětových komisí se učitelé společně
s vedením školy podílejí na kontrole naplňování ŠVP, sdílejí výukové materiály,
spolupracují na mezitřídních projektech a při zajišťování odborných soutěží, rozšiřujíc íc h
vzdělávacích a prezentačních aktivit. Méně se však v některých všeobecně vzdělávac íc h
předmětech zabývají vyhodnocováním účinnosti zvolených metod a forem práce a volbou
nástrojů aktivizace žáků s rychlejším tempem práce, sjednocováním kritérií pro hodnocení
žáků v jednotlivých předmětech či sdílením pedagogických zkušeností např. formou
vzájemných hospitací.
Úroveň vzdělávání a kvalitu práce pedagogů vyhodnocuje vedení školy prostřednictvím
četné hospitační činnosti. Z jejích závěrů sice vyplývají konkrétní doporučení,
např. v oblasti diferenciace a individualizace výuky, aktivizačních metod a forem, nebo
využívání nastavených postupů pro snížení neúspěšnosti žáků u maturitní zkoušky, ne vždy
je však vyučující v průběhu vzdělávání respektují a uplatňují.
Aktivní práce vedení školy v souladu s nastavenou koncepcí se odráží mj. i v personálníc h
podmínkách. Od posledního inspekčního hodnocení došlo k výrazné obměně pedagogického
sboru, počet pedagogů vzrostl téměř o pětinu. Vzdělávání realizuje 66 pedagogů, z nichž
je devět nekvalifikovaných a další čtyři si studiem doplňují požadovanou kvalifikaci. Téměř
polovinu tvoří učitelé odborných předmětů, velmi často se zkušenostmi z odborné praxe,
kteří jsou velkým přínosem pro praktickou a teoreticky odbornou přípravu žáků. Nově
příchozím a studujícím pedagogům je poskytována podpora uvádějícího či dalšího
konzultujícího učitele, včetně cílené podpory ze strany vedení školy.
Další vzdělávání pedagogických pracovníků školy (dále „DVPP“) je v souladu s potřebami
a rozvojem školy systematicky zaměřeno na aktualizaci odborných poznatků či zajišťová ní
ukončování studia, na problematiku primární prevence a výchovného poradenství, méně
však na využití aktivizačních metod a forem práce či kooperace žáků, což se projevilo
dílčími   didaktickými    a metodickými      nedostatky    v části výuky,      převážně
všeobecně vzdělávacích předmětů. Vedení školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů, zajištění plynulého chodu školy a školských služeb. Od posledního inspekčního
hodnocení došlo v rozsáhlém areálu školy k vybudování nových učeben i kabinetů,
k výrazné obnově a zlepšení materiálního zázemí a prostor školy (např. rozšíření wifi- s ítě
včetně vybavení a obnovy hardwarového a softwarového vybavení všech výukovýc h
prostor). V souladu s aktuálními trendy ve vyučovaných oborech se obměnily didaktické
pomůcky a vybavení učeben. Škola disponuje dostatečným počtem kmenovýc h
a jazykových učeben s multimediální technikou. Vyučování odborných teoretických
i praktických předmětů gastronomických oborů probíhá v budově školy na několika
pracovištích (např. kavárna, cukrárna, cvičné kuchyně, učebny „kulinářství“ a stolniče ní
s barem), která jsou vybavena nejmodernějšími zařízeními a technologiemi. Kvalitní zázemí
pro vzdělávací a různé školní akce poskytuje posluchárna s audiovizuálním vybavením.
Škola disponuje nadstandardními podmínkami pro realizaci pohybových aktivit (dvě
tělocvičny, víceúčelové venkovní hřiště) i pro relaxaci žáků. Uspořádání vnitřních prostor
v několika pavilonech klade zvýšené nároky na zajištění bezpečnosti žáků. Dodržování
nastavených pravidel a elektronicky zabezpečený vstup do školy se stálou službou
na vrátnici přispívá k větší bezpečnosti žáků a ochraně majetku. Školní stravování
je zajištěno ve vlastní školní jídelně, která umožňuje kvalitní stravování i z pohledu
zdravého životního stylu.



                                            3/10
                          Hodnocení průběhu vzdělávání
Koncepční práce vedení školy se pozitivně promítá i do realizace odborného vzdělává ní.
Praktické vyučování probíhá ve škole i u smluvních partnerů v reálném prostředí
gastronomických provozů, tj. významné hotely a restaurace, četné prezentační akce.
V průběhu vzdělávání se žáci zapojují také do činnosti školní jídelny, provozují školní
kavárnu a cukrárnu. Efektivitu vzdělávání zvyšují jasně stanovené, na sebe navazující úkoly.
Ve výuce prokazovali žáci schopnost samostatně vykonávat zadané činnosti, případně
vhodně aplikovat poznatky z teoretické výuky. Ve všech sledovaných hodinách byl
průběžně podporován rozvoj odborných znalostí a dovedností žáků formativním
hodnocením. Učitelé svým individuálním přístupem cíleně podporují všechny žáky,
připravují je na účast v četných gastronomických soutěžích i na specifika práce
na pracovištích smluvních partnerů a v reálné praxi. Žáci jsou vedeni k dodržování
hygienických a bezpečnostních předpisů na pracovištích, k využití požadovaných
pracovních pomůcek a pracovního oblečení. V oboru Podnikání je však způsob realizace
souvislé praxe méně efektivní z hlediska vykonávaných činností, dostatečně nepodporuje
dosažení odborných kompetencí stanovených profilem absolventa.
Kvalitu výuky většiny teoretických odborných i všeobecně vzdělávacích předmětů převážně
pozitivně ovlivňovala odbornost a zaujetí pedagogů pro vyučovaný předmět. Společným
znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. Nastavená a dodržovaná
pravidla komunikace a chování i jednotný přístup celého pedagogického sboru přispívají
k vytváření a posilování pozitivních vztahů. Vyučující aktualizují obsah učiva v souladu
s novými poznatky ve vyučovaných oblastech. V převážné části sledovaných hodin se
vyučujícím dařilo aktivizovat žáky promyšleným střídáním činností s využitím didaktické
techniky či výukových aplikací. Učitelé volili frontální výuku v kombinaci s řízeným
rozhovorem a samostatnou prací žáků, s využitím žákovské spolupráce. Vhodně také
propojovali učivo s reálnými situacemi, často využívali znalosti a zkušenosti žáků, dbali
na názornost výuky (pracovní listy, didaktické pomůcky) a dostatečné procvičování učiva
napříč předměty. Efektivitu výuky téměř všech předmětů také podporuje aktivní využívá ní
elektronického úložiště studijních materiálů. K pochopení probíraných jevů v širších
souvislostech přispívalo časté zařazení mezipředmětových vztahů. Vhodná práce s chybou
vedla žáky k samostatnému zdůvodnění a aplikaci správného postupu. Žáci reagovali
na položené otázky, neobávali se sami dotazovat na detaily nebo souvislosti k probíranému
tématu, iniciativně přistupovali k řešení zadaného úkolu a prokazovali odpovídající míru
znalostí a požadovaných dovedností. Důležitou součástí některých sledovaných hodin byly
i aktivity podporující rozvoj sociálních a občanských dovedností, formování žákovských
postojů, názorů a rozvoj vlastní osobnosti. Pedagogové respektovali rozdílné pracovní tempo
žáků. Identifikovaným žákům se vzdělávacími potřebami poskytovali odpovídající prostor
pro plnění zadaných úkolů, individuální podporu a dopomoc prvního kroku.
Hospitované hodiny jazykového vzdělávání byly dobře připraveny a promyšleny, s jasně
stanoveným vzdělávacím cílem a definovaným tématem. Vzdělávací strategie rozvíje ly
vědomosti i dovednosti žáků a cíleně směřovaly k přípravě k maturitní zkoušce. Ve výuce
českého jazyka a literatury převládala kombinace frontální výuky a samostatné práce žáků.
Výklad nového učiva byl jasný, srozumitelný, doplněný vhodnými příklady včetně
praktického uplatnění. V hodinách literatury byly převážně vhodně voleny ukázky s cílem
zaujmout žáky a motivovat je ke čtenářství. Výuka v cizích jazycích byla převážně vedena
v cílovém jazyce. Pedagogové většinou podporovali vzdělávání žáků podle jejich
individuálních schopností, cíleně rozvíjeli žákovské receptivní a produktivní řečové


                                           4/10
dovednosti. Výuka matematiky byla z větší části didakticky a metodicky promyšle ná,
v hodinách byl kladen důraz na procvičování i opakování učiva. Společné opakování již
probraného učiva nebo odvozování nových poznatků podporovalo pochopení probíraných
jevů v širších souvislostech. V hospitovaných hodinách teoretického odborného vzdělává ní
převládala efektivní žákovská spolupráce na konkrétních úkolech ve vazbě na odbornou
praxi s využitím aktualizace témat a poznatků z praktického vyučování.
Účinnost výuky v menší části sledovaných hodin, převážně všeobecně vzdělávac íc h
předmětů, snižovaly některé dílčí metodické a didaktické nedostatky. Převaha frontální
formy výuky s dominancí učitele a předávání hotových poznatků vedla k nedostatečnému
zapojení žáků do vzdělávání. Nízká míra využití aktivizujících metod a forem se projevovala
jednotvárností výuky, nižší dynamikou hodiny i menší motivací žáků k učení. V části
sledovaných hodin byla věnována menší pozornost jazykové kultuře při vyučování. Ne vždy
učitelé využívali účelnou vstupní motivaci, v průběhu ani v závěru vyučovací hodiny
si dostatečně neověřovali efektivitu vzdělávacího procesu. Poskytovaná zpětná vazba tak
nebyla pro všechny žáky dostatečná. Na položené otázky často odpovídali vyučující dříve
než žáci, neadresně položené dotazy neumožňovaly zapojení méně aktivních žáků do výuky.
Učitelé akceptovali stručné či jednoslovné odpovědi a opakovanou reakci nižšího podílu
žáků třídy. V některých hodinách všeobecně vzdělávacích předmětů maturitního vzdělává ní
řešili žáci méně náročné úlohy v pomalejším tempu. Schopnost samostatného souvislé ho
jazykového projevu žáků byla nižší a jen částečně se dařilo rozvíjet obsahově bohatší
komunikaci např. formou zapojení do vysvětlování a odůvodňování probíraných poznatků.
Grafický záznam řešení matematických úloh ne vždy přispíval k názornosti výuky.
Neefektivní využití práce s chybou nepodporovalo proces učení žáků. Všichni žáci plnili
převážně stejné typy úloh bez odlišné míry obtížnosti, gradované úkoly nebyly využity.
Výuka rovněž nebyla vhodně diferencována s ohledem na žáky se zájmem či s rychlejš ím
tempem práce, jejich vzdělávací potenciál tak nebyl plně využit. Vzájemné žákovské
hodnocení či sebehodnocení bylo uplatněno pouze ojediněle. Chyběl závěr vyučovac í
hodiny, jež by vedl ke společnému shrnutí důležitých poznatků a sebereflexi žáků.
Všestranný rozvoj osobnosti žáků je pravidelně podporován četnými aktivita mi
navazujícími na ŠVP, např. sportovní aktivity a soutěže, lyžařský výcvikový kurz, akce
s kulturní tematikou, charitativní dobročinné akce. Škola podporuje rozvoj odborných
kompetencí žáků vytvářením motivačního prostředí. Výuka je doplňována zahranič ními
výjezdy a pobyty, odbornými projekty, workshopy, profesními kurzy, tematickými
a odbornými exkurzemi.


                         Hodnocení výsledků vzdělávání
Poskytování poradenských služeb je založeno především na úzké spolupráci členů školního
poradenského pracoviště s vedením školy, s třídními učiteli a ostatními pedagogy
i zákonnými zástupci žáků. Škola průběžně vyhodnocuje individuální potřeby žáků se SVP
i OMJ, i žáků ohrožených školním neúspěchem. Identifikovaným žákům cíleně poskytuje
podporu vypracováním plánů pedagogické podpory, častou osobní komunikací se školní
psycholožkou či výchovnou poradkyní, a zejména formou individuálního přístupu,
např. způsob ověřování výsledků vzdělávání, cíleně zaměřená nabídka doučování
a konzultací, realizace výuky českého jazyka pro žáky-cizince. Talentovaní žáci a žáci
s hlubším zájmem o obor jsou cíleně podporováni v průběhu odborného vzdělává ní
zapojením do četných rozšiřujících aktivit, např. odborné specializované soutěže, nabídkou
dalších vzdělávacích seminářů a specializovaných praktických zkušeností u sociálníc h



                                           5/10
partnerů. Kariérové poradenství je standardně nastaveno a v rámci odborné výuky získávají
žáci reálný náhled na své profesní směřování a uplatnění na trhu práce.
Systematická výchovně vzdělávací práce většiny pedagogů umožňuje včasnou identifik ac i
rizikových projevů chování, prioritou je vytváření důvěryhodného a bezpečného prostředí
pro vzdělávání. Nastavené funkční preventivní mechanismy umožňují včas odhalovat
a zachycovat různé formy rizikového chování, při jejichž řešení škola systematick y
spolupracuje se zákonnými zástupci. Na základě pravidelné interní evaluace
(např. zjišťování sociálního klimatu ve třídách) se preventivní program zaměřuje na podporu
bezpečného chování, snižování absence, zlepšení výsledků vzdělávání i zdravého životního
stylu žáků, a vytváření pozitivních mezilidských vztahů. Naplňování nastavené prevence
sociálně patologických jevů probíhá např. formou besed nebo přednášek k aktuálním
tématům, je realizováno napříč vzdělávacími obsahy některých předmětů. K usnadnění
adaptace žáků prvních ročníků významně přispívají seznamovací dny v prvním měsíci
po zahájení studia. Preventivní aktivity jsou také realizovány formou třídnických hodin
a tzv. „dnů třídy“, školních projektových dnů a častými prezentačními aktivitami žáků
pořádané pro zákonné zástupce.
Výsledky vzdělávání žáků jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, ústní a písemné práce žáků, žákovské prezentace, hodnocení
odborných dovedností a znalostí v praktickém vyučování, cvičné didaktické testy
a ověřování znalostí v odborných předmětech k profilové části MZ. Rozvoj odborných
kompetencí žáků je pravidelně vyhodnocován zejména při evaluaci žákovských projektů
a praktické činnosti v odborném vyučování.
V rámci testování ČŠI dosahují žáci slabých výsledků. Na základě analýzy výsledků
vzdělávání jsou vedením školy přijímána opatření, která se promítají do úpravy
kurikulárních dokumentů a směřují ke zlepšení výchovně vzdělávacího procesu. Z analýzy
průběžných výsledků vzdělávání žáků je však zřejmé, že ne všichni vyučující respektují
parametry průběžného hodnocení nastavené ředitelkou školy, což se negativně promítá
do celkového rozdílného hodnocení v některých všeobecně vzdělávacích předmětech.
Výsledky žáků jsou v průběhu vzdělávání stabilní. Ve sledovaném období posledních
dvou školních let je, i přes nárůst počtu žáků, srovnatelný podíl žáků neprospívajíc íc h
a prospívajících s vyznamenáním a výrazněji se nezměnil, ročník opakují pouze jednotlivc i,
přičemž horších průběžných výsledků dosahují žáci maturitních oborů vzdělání. Pozitivním
výsledkem jsou vysoké počty žáků s uzavřenou klasifikací k 30. 6. daného školního roku
(až 90 %). Výsledky vzdělávání žáků se SVP nebo s OMJ jsou mírně horší v porovnání
s žáky intaktními. Celkový počet zameškaných hodin je ve srovnání se školami stejného typu
mírně vyšší, přesto se důsledný přístup k omlouvání nepřítomnosti žáků a systematická
práce třídních učitelů ve sledovaném období odrazily v mírném poklesu a v minimá lním
počtu hodin neomluvené absence. Počet uložených kázeňských opatření mírně převažuje
nad počtem pochval.
Výsledky žáků při ukončování vzdělávání zpravidla korespondují s jejich hodnocením
v průběhu studia. Ve sledovaném období dvou školních let závěrečnou zkoušku ve tříletýc h
oborech vzdělání úspěšně složilo přes 94 % žáků. Od posledního inspekčního hodnocení
však došlo ke zhoršení výsledků žáků u maturitní zkoušky. Hrubá neúspěšnost žáků školy
při konání maturitní zkoušky, tj. podíl počtu žáků neúspěšných u maturitní zkoušky
a zkoušku nekonajících z celkového počtu přihlášených žáků, je v celostátním srovnání
v rámci skupiny stejných oborů vzdělání vyšší. Dlouhodobě horších výsledků v rámci školy


                                           6/10
dosahují žáci čtyřletého oboru vzdělání Gastronomie z českého jazyka ve společné
i profilové části zkoušky, žáci oboru Podnikání ve zkouškách z českého jazyka
a v didaktickém testu z matematiky. Ve sledovaném období dvou školních let sice došlo
v oboru Gastronomie ve společné části k poklesu hrubé neúspěšnosti z 32 % na 25 %,
v oboru Podnikání ze 42 % na 30 %, přesto v celostátním srovnání zůstává významně vyšší.
Z podrobných výsledků maturitní zkoušky dále vyplývá, že úspěšní žáci se výrazněji zlepšili
v didaktických testech z anglického jazyka, v obou oborech bývají výsledky v rámci ČR
srovnatelné nebo lepší. Výsledky žáků obou oborů v didaktických testech z českého jazyka
zůstávají téměř na stejné úrovni, v rámci ČR horší, jednotlivci konající zkoušku
z matematiky téměř vždy neuspěli. V profilové části MZ žáci obvykle neuspějí v českém
jazyce, jednotlivci i v odborných předmětech. Míra hrubé neúspěšnosti je mírně zvyšována
počtem přihlášených, ale zkoušku nekonajících žáků.
Škola vytváří motivační prostředí pro vzdělávání všech žáků, téměř čtyři pětiny žáků
od zahájení studia ve škole úspěšně dokončilo řádný cyklus vzdělávání. Žáci se zájmem
o obor jsou připravováni na účast v četných odborných gastronomických soutěžích,
ve kterých se často umisťují na předních místech. Kvalitu poskytovaného vzdělává ní
dokládá i uplatnitelnost absolventů na trhu práce, více jak tři čtvrtiny z nich se realizuj í
v oblasti vystudovaného oboru.


                                         Závěry
Vývoj školy
Od posledního inspekčního hodnocení se změnil název školy. Podle nově zpracované
koncepce rozvoje školy došlo k úpravě kurikulárních dokumentů a v rámci čtyřletého oboru
Gastronomie k zavedení možnosti získání výučního listu po třetím ročníku. Zvýšil se počet
žáků i pedagogů. Vedení školy v souladu s potřebami i trendy ve vzdělávání realizo va lo
výraznou obměnu materiálně technického zabezpečení a vybavení školy pomůckami
a moderními technologiemi. Škola si udržuje vysoký standard poskytovaného odborného
vzdělávání, došlo však ke zhoršení výsledků vzdělávání žáků při ukončování studia
maturitní zkouškou.

Silné stránky
– škola kontinuálně naplňuje koncepci poskytovaného odborného vzdělávání; (1.1)
– dlouhodobá spolupráce s četnými sociálními partnery a výběr smluvních pracovišť
  v gastronomických oborech, přístup pedagogických pracovníků i zaměstnanců smluvníc h
  i školních pracovišť k žákům školy umožňuje realizaci odborného vzdělávání na vysoké
  úrovni; (1.5)
– ředitelka školy systematicky rozvíjí materiální zázemí školy, vybavení učeben
  i odborných prostor ve vztahu k nastavené koncepci vzdělávání a k dynamickému rozvoji
  moderních technologií; (2.4)
– způsob realizace vzdělávání na odborných pracovištích gastronomických oborů přispívá
  ke kvalitnímu naplňování profilu absolventa a ovlivňuje jejich další profesní směrování;
  (4.1)
– motivační úroveň odborného vzdělávání a přístup učitelů umožňuje rozvoj talentu
  a individuálního potenciálu žáků promítajícího se v úspěchu v odborných republikovýc h
  soutěží; (5.3)


                                            7/10
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– v části výuky všeobecně vzdělávacích předmětů méně efektivní časové a organizač ní
  rozvržení činností, nižší míra využití aktivizujících metod, průběžné evaluace
  a didaktického závěru vyučovací jednotky pro závěrečnou reflexi výuky; (4.2)
– nižší míra diferenciace výuky vzhledem k žákům s větším zájmem o vyučovaný předmět
  nebo rychlejším tempem práce a nedostatečné využívání sebereflexe vlastního učebního
  pokroku v části vyučovacích hodin všeobecně vzdělávacích předmětů; (4.3)
– dlouhodobě přetrvávající vyšší než průměrná hrubá neúspěšnost žáků školy ve společné
  části maturitní zkoušky při ukončování vzdělávání, zejména v českém jazyce; (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– hospitační činnost cíleně směřovat ke konkrétním doporučením pro zkvalitnění výuky
  a průběhu vzdělávání a důsledně sledovat účinnost přijatých opatření, sdílet závěry
  z hospitační činnosti s pedagogy na různých úrovních,
– v souladu s koncepčními záměry zacílit vzdělávání pedagogů na aktivizační metody
  a formy výuky a organizaci práce v hodině podporující diferenciaci výuky, způsob
  formativního hodnocení žáků a jejich vedení k vzájemnému hodnocení i sebehodnocení,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
– ve vyšší míře uplatňovat diferenciaci a individualizaci ve výuce vzhledem k rozdílným
  schopnostem a pracovnímu tempu žáků,
– více zapojovat žáky do evaluačního procesu, podporovat vzájemné hodnocení podle
  stanovených kritérií a sebereflexe vlastního pokroku,
– přijmout účinnější opatření vedoucí ke zlepšení výsledků vzdělávání žáků z maturitní
  zkoušky, zejména v českém jazyce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Jmenovací dekret ředitelky školy – jmenování do funkce s účinností od 1. 10. 2020,
      č.j. MHMP1478831/2020 ze dne 29. 9. 2020
 2.   Změna zřizovací listiny příspěvkové organizace – Zřizovací listina Střední škola
      gastronomie – schválená usnesením Zastupitelstva hlavního města Prahy č. 1/73
      dne 15. 12. 2022, vydaná dne 5. 1. 2023 s účinností od 1. 2. 2023
 3.   Výpis správního řízení – změna názvu právnické osoby z „Střední odborné učiliště
      gastronomie“ na „Střední škola gastronomie“, vydané MŠMT dne 25. 1. 2023,
      č. j. MSMT – 1641/2023-2 s platností od 1. 2. 2023
 4.   Výpis z rejstříku škol a školských zařízení – platný k termínu inspekční činnosti
 5.   Koncepce dalšího rozvoje školy platná k termínu inspekční činnosti
 6.   Strategický plán školy – období 2023–2026
 7.   Vlastní hodnocení školy – SWOT analýza školy – 2022/2023
 8.   Školní vzdělávací programy oborů vzdělání s maturitní zkouškou, včetně aktualizac í
      a dodatků, platné k termínu inspekční činnosti: 64-41-L/51 Podnikání (od 1. 9. 2021),
      65-41-L/01 Gastronomie (od 1. 9. 2018), 65-41-L/01 Gastronomie PLUS
      (od 1. 9. 2021)
 9.   Školní vzdělávací programy oborů vzdělání s výučním listem, včetně aktualizac í
      a dodatků, platné od 1. 9. 2021 k termínu inspekční činnosti: 29-54-H/01 Cukrář
      (s názvem      “Cukrář- 2021“),     65-51-H/01       Kuchař – číšník   (zaměření
      “Kuchař - číšník - 2021“), 65-51-H/01 Kuchař – číšník (zaměření “Kuchař - 2021“),
      65-51-H/01 Kuchař – číšník (zaměření “Číšník - 2021“),
10.   Školní řád, vnitřní řády odborných učeben a pracovišť platné k termínu inspekční
      činnosti
11.   Rozvrh vyučovacích hodin platný k termínu inspekční činnosti
12.   Třídní knihy – školní roky 2022/2023, 2023/2024 k termínu inspekční činnosti
13.   Vybraný vzorek evidence žáků (školní matrika) vedená k termínu inspekční činnosti
14.   Výroční zpráva – školní rok 2022/2023
15.   Záznamy z pedagogických rad, provozních porad a jednání předmětových komisí
      vedené ve školních letech 2022/2023 a 2023/2024 k termínu inspekční činnosti
16.   Plán DVPP a přehled DVPP platný k termínu inspekční činnosti
17.   Plán osobního rozvoje (každého pedagoga) – pro školní rok 2023/2024
18.   Výběr z personální dokumentace pedagogických pracovníků vedené k termínu
      inspekční činnosti
19.   Dokumentace školního poradenského pracoviště vedená k termínu inspekční činnosti
20.   Dokumentace k bezpečnosti a ochraně zdraví žáků platná k termínu inspekční
      činnosti
21.   Účetní uzávěrka za rok 2022




                                           9/10
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Hana Vejrážková, školní inspektorka,
 vedoucí inspekčního týmu
 Ing. Stanislava Grundová, školní inspektorka

 Mgr. Vladimíra Příhodová, přizvaná osoba
 PhDr. Bc. Tibor Slažanský, školní inspektor

 Ing. Ivana Černá, kontrolní pracovnice


9. 2. 2024




                                           10/10
