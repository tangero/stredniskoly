                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-426/23-T


Název                                Masarykovo gymnázium, Příbor,
                                     příspěvková organizace
Sídlo                                Jičínská 528, 742 58 Příbor
E-mail                               kancelar@gypri.cz
IČO                                  00601641
Identifikátor                        600016714
Právní forma                         příspěvková organizace
Zastupující                          Mgr. Pavel Kerekeš
Zřizovatel                           Moravskoslezský kraj
Místo inspekční činnosti             Jičínská 528, 742 58 Příbor
Inspekční činnost na místě           21. 2. 2023 − 24. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Masarykovo gymnázium, Příbor, příspěvková organizace (dále „škola“) vykonává činnost
střední školy. Ve školním roce 2022/2023 škola vzdělávala v patnácti třídách 443 žáků,
z toho v oboru vzdělání 79-41-K/41 Gymnázium (čtyřleté) 234 žáků, v oboru vzdělání
79-41-K/81 Gymnázium (osmileté) 209 žáků. K termínu inspekční činnosti evidovala škola
14 žáků se speciálními vzdělávacími potřebami, z toho jeden žák byl identifikován jako
mimořádně nadaný. Tři žáci se vzdělávají podle individuálního vzdělávacího plánu z jiných
závažných důvodů nebo ze zdravotních důvodů.


                         Hodnocení podmínek vzdělávání
Ředitel školy (dále „ředitel“) vykonává funkci od roku 2012. Část kompetencí delegoval na
zástupkyni ředitele a jejich vymezení odpovídá podmínkám a potřebám školy. Koncepce
školy je jasně formulovaná a pro účastníky vzdělávání srozumitelná. Škola má zpracovanou
koncepční strategii, která je průběžně vyhodnocována jak vedením školy, tak členy
pedagogického sboru. Vedení školy na pravidelných schůzkách řeší záležitosti týkající se
řízení a organizace vzdělávacího procesu a pružně reaguje na dění ve škole. Metodické
orgány školy se na svých pravidelných schůzkách věnují vzdělávacím záležitos te m
v jednotlivých předmětech, sdílení zkušeností z výuky a organizaci soutěží a dalších akcí.
Realizované školní vzdělávací programy jsou srozumitelné a představují účelnou podporu
pro vzdělávání. Ke sledování školního klimatu, vztahů a spokojenosti jednotlivých aktérů
vzdělávání (žáků, zákonných zástupců a pedagogů) ředitel využívá pravidelná dotazníková
šetření, jejichž výsledky jsou analyzovány a přispívají k případným změnám v chodu školy.
Ředitel také pravidelně provádí individuální rozhovory s vyučujícími, při kterých společně
hodnotí jejich dosavadní práci a diskutují o dalších plánech týkajících se rozvoje vzdělávac í
činnosti. V aktuálním školním roce pokládal ředitel za svou prioritu vypracování systému
hodnocení výuky, který má být přínosem ke zkvalitňování vzdělávání. Připravuje a uvádí do
praxe pohospitační dotazníky, jejichž cílem je hodnotit výuku z pohledu hospitujíc ího
a hospitovaného pedagoga, a zahrnuje také názor žáků na hospitovanou hodinu. Aktuální
hospitační záznamy však zatím neobsahovaly doporučení učitelům směřující ke zlepšení
jejich vzdělávací činnosti ve výuce.
Školní poradenské pracoviště pracuje v optimálním složení. Výchovná poradkyně se věnuje
žákům se speciálními vzdělávacími potřebami, v případě potřeby nabízí vyučujíc ím
metodickou podporu. Škola věnuje pozornost také nadaným žákům, které identifik uje
a poskytuje jim podporu především nabídkou mimoškolní činnosti. Prevence rizikové ho
chování vychází ze zpracovaných dokumentů a je realizována prostřednictvím cíleně
zaměřených akcí. Školní metodik prevence společně s výchovnou poradkyní připravuje
metodické podklady pro realizaci třídnických hodin s tématikou předcházení rizikové ho
chování žáků a budování pozitivních vztahů v třídních kolektivech. Jejich činnost také mimo
jiné přispívá k nízkému výskytu případů nevhodných projevů chování žáků. Školní
psycholog žákům nabízí pomoc při řešení školních i osobních problémů.
Ředitel usiluje o konstruktivní komunikaci s pedagogy, žáky a jejich zákonnými zástupci.
K tomuto účelu využívá elektronické informační systémy, které umožňují rychlé
a systematické předávání a ukládání relevantních informací. Případné připomínky a dotazy
preferuje řešit systémem tzv. „otevřených dveří“, jehož prostřednictvím osoby účastnící se
vzdělávacího procesu mohou jednat s vedením školy osobně, což přispívá k rozvoji
komunikačních dovedností žáků a individuálnímu řešení možných problémů. V zájmu




                                             2/8
zkvalitnění vztahů a práce ve škole ředitel na základě návrhů a diskusí s pedagogy sestavil
etický kodex zaměstnanců.
Prostorové a materiální podmínky školy jsou na dobré úrovni. Ředitel jejich stav průběžně
vyhodnocuje a řeší případné nedostatky. V průběhu inspekční činnosti bylo vybavení účelně
využíváno.
K zajištění bezpečnosti a ochrany zdraví žáků jsou ve vnitřních dokumentech školy
stanovena potřebná pravidla a opatření. Škola analyzuje rizika v této oblasti, ke kterým
následně přijímá opatření k jejich eliminaci. Touto problematikou se škola zabývá
systematicky a odpovědně. Žáci jsou pravidelně seznamováni s pravidly bezpečného
chování a ochrany zdraví při vzdělávání a souvisejících aktivitách. V případě úrazu jsou
následně opětovně poučováni s cílem předcházet vzniku úrazů a snižovat jejich počet.
Důvodem úrazů ve škole je většinou poranění v hodině tělesné výchovy a při pohybových
aktivitách.
Školní stravování žáků je zajištěno smluvně v nedaleké školní jídelně.


                          Hodnocení průběhu vzdělávání
Hospitační činnost byla realizována napříč ročníky obou oborů. Průběh výuky se vyznačo va l
pozitivně nastavenou vzájemnou komunikací mezi učiteli a žáky, převažovala klidná
pracovní atmosféra podporující proces učení. V hodinách byl zřejmý vstřícný přístup
vyučujících k žákům. Žáci s vyučujícími rovněž komunikovali otevřeně, dodržovali pravidla
slušného chování. Výuka byla promyšlená a organizačně dobře zvládnutá, zařazené
vzdělávací strategie a postupy odpovídaly charakteru probíraného učiva. Učitelé
respektovali doporučení určená žákům se speciálními vzdělávacími potřebami.
Sledovaná výuka cizích jazyků (anglického a německého) byla převážně vedena v cílovém
jazyce a vedla k vytváření podnětného jazykového prostředí. Rovnoměrně rozvíje la
receptivní i produktivní dovednosti žáků. Upevňování gramatických jevů a slovní zásoby
bylo prováděno činnostmi, které vedly žáky k tvorbě vlastních vět a příkladů. Volené
aktivity podporovaly vzájemnou komunikaci mezi žáky a také často vedly k vyjadřování
vlastních názorů a postojů, žáci reagovali v cizím jazyce spontánně a přiměřeně ke
komunikační situaci. Přínosem pro rozvoj řečových dovedností žáků v anglickém jazyce je
zapojení rodilého mluvčího do výuky napříč ročníky. Ve sledovaných hodinách českého
jazyka vyučující realizovali aktivity zaměřené na rozvoj slovní zásoby a jejího správného
používání, úvod hodin byl věnován zopakování předchozích poznatků v návaznosti na
aktuální téma výuky. Ojediněle se vyskytovala práce ve skupinách. V hodinách literatur y
žáci propojovali znalosti o společenském dění dané doby s dílem autorů a prováděné činnosti
podporovaly rozvoj názorových postojů a čtenářské gramotnosti. Ve svých samostatnýc h
projevech žáci používali odbornou terminologii vztahující se k diskutovanému tématu a byli
cíleně vedeni k souvislému řečovému projevu. Ve společenskovědních předmětech byla
v menší míře využita kooperativní práce žáků i možnost vést cílenou diskuzi k zadanému
úkolu v rámci analýzy nebo řešení problému. Také výjimečně žáci slovně interpretova li
informace získané z různých zdrojů a v různých formách. V závěru hodin většinou proběhlo
jen formální shrnutí a zhodnocení probraného učiva. Zdařilá se však jevila výuka dějepisu,
ve které byly realizovány aktivity, vedoucí k pochopení souvislostí na základě studia
primárních informačních zdrojů, efektivní byla práce s didaktickou technikou a žáci byli
vedeni ke kritickému myšlení. Jen ojediněle vyučující využívali práci s efektivní zpětnou
vazbou formou vzájemného hodnocení nebo sebehodnocení žáků. Diferenciace výuky jak
ve vztahu k méně úspěšným, tak i nadaným žákům byla vhodně uplatněna pouze v menšině


                                            3/8
sledovaných hodin (objevovala se spíše na nižším stupni gymnázia), žáci si v hodině nemohli
vybírat z úloh odlišné kognitivní náročnosti.
Úvod hodin matematiky byl obvykle zaměřen na opakování a upevňování získanýc h
poznatků z předcházející výuky. Vyučující přiměřeně dbali na přesné vyjadřování žáků i na
obsahovou správnost odpovědí na otázky, zpravidla účelně rozvíjeli jejich logické myšle ní.
Výrazně převažoval frontální způsob výuky doplněný samostatnou prací. V nízké míře se
však vyučující zaměřovali na nové formy a metody výuky např. kritické myšlení či
problémové metody. Zvolený způsob výuky neumožňoval výraznější uplatnění
individuálního přístupu ke všem žákům. Tito většinou pracovali na stejných úkolech se
stejnou mírou obtížnosti. Vzdělávání bylo z převážné části směřováno na procvičování
nového učiva. Průběžným kladením otázek bylo ověřováno zvládnutí učiva žáky, důraz byl
kladen na správné matematické vyjadřování. Ojediněle byly uplatňovány mezipředměto vé
vztahy. V hodinách se nevyskytlo formativní hodnocení žáků a v závěru nebyla zhodnocena
ani práce třídy jako celku.
Ve sledované výuce přírodovědných předmětů byl vyváženě zastoupen výklad nového učiva
a procvičování již osvojených znalostí. Učivo bylo vhodně aplikováno na příkladech
z běžného života a propojeno se zkušenostmi žáků. Názornost účinně podpořily
demonstrační pokusy a názorné pomůcky. Ojediněle byla zařazena práce ve skupinách, kde
žáci měli dostatek příležitostí pro vlastní objevování souvislostí, diskuzi a hledání řešení.
Využívání didaktické techniky bylo nejčastěji pouze ze strany učitelů, zařazovali krátké
filmové ukázky. Výjimečně mohli žáci aktivně využívat např. tablety a mobily pro ověření
a vyhledávání informací z jiných zdrojů.


                          Hodnocení výsledků vzdělávání
Dosažené znalosti a dovednosti žáků učitelé průběžně hodnotí různými formami ústního
a písemného zkoušení. Škola výsledky vzdělávání průběžně sleduje a vyhodnocuje v rámci
pedagogické rady, podle potřeby k nim přijímá opatření ke zlepšení. Celkově žáci dosahují
ve vzdělávání stabilně velmi dobrých výsledků. Ve školním roce 2021/2022 prospělo
s vyznamenáním více než 68 % žáků. Výrazně dobrých výsledků žáci dosahují také při
ukončování vzdělávání. V předešlém školním roce více než 50 % žáků složilo maturitní
zkoušku s vyznamenáním a úspěšně zakončili studium všichni žáci školy. V rámci
vyhodnocování úspěšnosti žáků provádějí předmětové komise srovnání průběžnýc h
výsledků jednotlivých žáků během studia ve škole s výsledky maturitní zkoušky a takto
vyhodnocují celý proces vzdělávání. Míru dosažených kompetencí škola také ověřuje
externím testováním realizovaným Českou školní inspekcí, kde vykazuje výborné výsledky.
Další uplatnění svých absolventů škola sleduje prostřednictvím neformálních setkání, ale
i plánováním aktivit, které jsou realizovány bývalými žáky, studujícími na vysokých školách
a jejichž prostřednictvím se žáci školy dozvídají cenné informace přínosné pro rozhodování
o svém dalším vzdělávání. Odchody žáků ze školy jsou ojedinělé a ve většině případů jde
o přestup na odborné školy po ukončení základní školní docházky. Zákonní zástupci jsou
o výsledcích žáků informováni prostřednictvím elektronického informačního systému, na
třídních schůzkách, v případě nutnosti mohou požádat o individuální konzultaci s pedagogy.
Ve výsledcích vzdělávání se pozitivně projevuje činnost školního poradenského pracoviště.
Výchovná poradkyně společně s třídními učiteli sleduje a vyhodnocuje vzdělávání žáků
s potřebou podpůrných opatření a poskytuje pedagogům metodickou pomoc. Pro žáky
ohrožené školním neúspěchem je zajišťováno doučování, případně individuální konzultace
s vyučujícími. Škola věnuje pozornost také žákům nadaným, kterým nabízí účast na
specializovaných seminářích, které pro ně organizují mimo jiné vysoké školy. Při směřování


                                            4/8
a rozhodování o studiu na vysokých školách žáci spolupracují s kariérovou poradkyní, která
systematicky nabízí žákům poradenské služby, pomáhá při výběru volitelných předmětů
a následně také vhodných vysokých škol. Velký důraz je kladen na primární prevenci. Škola
organizuje besedy s odborníky, adaptační pobyt pro žáky nastupující do 1. ročníků, na jehož
organizaci se také podílí žáci vyšších ročníků. K rozvoji pozitivních vztahů mezi žáky slouží
také kurz preventivních aktivit. Školní poradenské pracoviště funkčně spolupracuje
s pedagogicko-psychologickou poradnou.
Škola žákům nabízí širokou škálu mimoškolní činnosti. Mezi nejvýznamnější patří Cena
vévody z Edinburghu. Tento program, probíhající ve škole již několik let, je pro žáky
příležitostí k rozvoji mnoha klíčových kompetencí, rozšiřuje a zlepšuje jejich organizač ní
a komunikační dovednosti, fyzickou zdatnost a v neposlední řadě vztah k dobrovolnic tví
a k ekologickému vnímání životního prostředí. Od roku 2019 se tohoto programu zúčastnilo
přes 139 žáků a někteří z nich dosáhli i nejvyššího ocenění. V oblasti poznávání jiných kultur
a chápání historických souvislostí se žáci mohou zapojit The Joe Alon Connection Program,
který umožňuje navazování kontaktů s jejich vrstevníky z Izraele. Tento projekt má několik
fází, během nichž si obě strany zprostředkovávají informace o životě v jejich zemích, ať už
setkáváním ve virtuálním prostoru, tak vytvářením videoprezentací. V minulém roce se
škole podařilo získat pětiletou akreditaci v projektu Erasmus+, díky níž jsou realizo vá ny
krátkodobé pobyty žáků v rámci evropských států, kde se opět setkávají s vrstevníky ze
středních škol. Tím zdokonalují své komunikační dovednosti v cizích jazycích a poznávají
kultury navštívených zemí.
Žáci školy se účastní vědomostních olympiád a soutěží mnoha oborů, kde dosahují úspěchů
v krajských a národních kolech (Středoškolská odborná činnost, olympiády z biologie,
chemie, matematiky, fyziky, konverzační soutěž v anglickém jazyce). Nemalý úspěch
zaznamenal také školní časopis „Restart“, který se umístil mezi prvními deseti v soutěži
o nejinspirativnější časopis vydávaný středními školami. Zde žáci prezentují svou literár ní
činnost a usilují o atraktivní design svého periodika. Škola je organizátorem řady kultur níc h
akcí. Mezi jinými byl významný česko-ukrajinský koncert, který vznikl ve spolupráci
s ukrajinskými hudebníky a kterého se měla možnost zúčastnit i veřejnost. Již tradiční je
školou vyhlašovaná soutěž rozvíjející anglickou slovní zásobu „Scrabble“, do které se
mohou přihlásit žáci základních škol a gymnázií Moravskoslezského kraje. Žáci školy se
účastní mnoha přednášek, workshopů a exkurzí věnovaných literatuře, historii, estetické
výchově, návštěv muzeí a divadelních představení, které jsou podnětné a inspirativní k jejich
dalšímu vzdělávání. Materiální a finanční pomoc při uskutečňování mimoškolní činnosti
školy poskytuje obecně prospěšná společnost Gypri.
Škola informuje o své vzdělávací nabídce a aktivitách prostřednictvím webových stránek,
spoluprací s lokální televizní stanicí a v místním tisku.




                                             5/8
                                         Závěry
Vývoj školy
- Ve školním roce 2022/2023 došlo ke změně na pozici zástupkyně ředitele školy.
- Od poslední inspekční činnosti ve školním roce 2015/2016 byly zrekonstruovány podlahy
  učeben školy, zmodernizováno bylo také sociální zařízení budovy školy.
- Došlo k pořízení a následně zvýšení počtu školních Chrome notebooků, které jsou
  využitelné v práci ve vyučovacích hodinách, třídy byly vybaveny novou didaktickou
  technikou.
- Doporučení z minulé inspekční činnosti byla zohledněna.
Silné stránky
- Škola spolupracuje se širokou škálou vnějších partnerů, což přispívá k rozvoji klíčovýc h
  kompetencí žáků.
- Příznivé klima ve škole a práce s žáky založená na individuálním přístupu, vstřícné
  komunikaci a vzájemném respektu účinně podporuje pozitivní vztahy mezi účastníky
  vzdělávání.
- Žáci školy dosahují výborných vzdělávacích výsledků v průběhu vzdělávání i při jeho
  ukončování, jsou úspěšní v soutěžích na krajské i národní úrovni.
- Zapojení žáků do četných školních a mimoškolních aktivit efektivně podporuje rozvoj
  jejich osobnostních a sociálních dovedností a upevňuje sounáležitost s místní komunito u.


Slabé stránky a/nebo příležitosti ke zlepšení
- Je využívána nízká míra efektivních vzdělávacích strategií k rozvoji vzájemné spolupráce
  žáků, kritického myšlení, postojů a práce s různými informačními zdroji.
- Jen ojediněle je uplatňováno sebehodnocení žáků vzhledem ke vzdělávacím cílům,
  minimálně jsou využívány diferencované úlohy zohledňující individuální schopnosti
  a potenciál jednotlivých žáků.
- Hospitační činnost vedení školy není provázána s doporučením pro zkvalitňo vá ní
  pedagogické práce.


Doporučení pro zlepšení činnosti školy
- Uplatňovat ve větší míře diferenciaci učiva vzhledem k žákům se zájmem o předmět
  a častěji vést žáky k možnostem samostatného využívání informačních zdrojů.
- Směřovat další vzdělávání pedagogických pracovníků na témata inovativních metod
  a forem výuky, diferencované práce se třídou a další možné aktivizační metody ve výuce
  a ověřovat jejich zavádění do vzdělávacího procesu.
- Doplnit pohospitační hodnocení o doporučení směřující ke zvyšování kvality výuky
  s následným vyhodnocováním.
- Stanovit obecná hodnotící kritéria pro žákovskou tvorbu prezentací.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát, Matiční
20, 702 00 Ostrava, případně prostřednictvím datové schránky (g7zais9), nebo na
e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací program pro nižší gymnázium platný od 1. 9. 2020
 2.   Školní vzdělávací program pro vyšší gymnázium a čtyřleté gymnázium platný
       od 1. 9. 2020
 3.   Koncepce rozvoje školy 2018–2024
 4.   Výroční zpráva o činnosti školy za školní rok 2021/2022
 5.   Plán práce na školní rok 2022/2023
 6.   Plán dalšího vzdělávání pedagogických pracovníků na školní rok 2022/2023
 7.   Plán hospitační činnosti na školní rok 2022/2023, záznamy z hospitační činnosti
      ve školním roce 2022/2023
 8.   Zápisy z pedagogických rad ve školním roce 2022/2023
 9.   Zápisy z jednání předmětových komisí ve školním roce 2022/2023
10.   Minimální preventivní program na školní rok 2022/2023
11.   Školní preventivní strategie 2021-2025
12.   Program proti šikanování na školní rok 2022/2023
13.   Dokumentace žáků se speciálními vzdělávacími potřebami (vzorek)
14.   Personální dokumentace pedagogických pracovníků (vzorek)
15.   Matrika školy vedená ve školním roce 2022/2023 (vzorek)
16.   Třídní knihy vedené ve školním roce 2022/2023 (vzorek)
17.   Dokumentace k finančním podmínkám školy a k zajištění bezpečnosti a ochrany
      zdraví žáků vedená ve školním roce 2021/2022 a 2022/2023 k datu inspekční činnosti
      (vzorek)




                                          7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Adéla Kulová, školní inspektorka,
 vedoucí inspekčního týmu
 Mgr. Ing. Martina Colledani,
 školní inspektorka

 Mgr. Irena Křiváková, školní inspektorka

 Ing. Šárka Kadlecová, školní inspektorka

 Bc. Marcela Zahradníková,
 kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
