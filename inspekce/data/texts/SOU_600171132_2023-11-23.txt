CSI0X00BVVAG




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1159/23-Z
                                       Sp. zn. ČŠIZ-S-236/23 Z


Název                               Střední škola - Centrum odborné přípravy technické
                                    Uherský Brod
Sídlo                               Vlčnovská 688, 688 01 Uherský Brod
E-mail                              info@copt.cz
IČO                                 15 527 816
Identifikátor                       600 171 132
Právní forma                        příspěvková organizace
Zastupující                         Ing. Hana Kubišová, Ph.D.
Zřizovatel                          Zlínský kraj
Místo inspekční činnosti            Vlčnovská 688 Uherský Brod
                                    Obchodní 2055
                                    Pod Valy 2780
Inspekční činnost na místě          23. 11. a 24. 11. 2023, 28. 11. a 29. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Střední škola – Centrum odborné přípravy technické Uherský Brod, (dále „škola“) poskytuje
vzdělávání v 5 oborech denního studia, z toho ve 3 oborech středního vzdělání s maturitní
zkouškou 23-69-L/01 Technik – puškař, 23-45-L/01 Mechanik seřizovač a 82-51-L/01
Uměleckořemeslné zpracování kovů, ve 2 oborech středního vzdělání s výučním listem 23-
69-H/01 Obráběč kovů, 23-69-H/01 Puškař a 3 oborech dálkového studia 23-69-H/01
Puškař, 66-51-H/01 Prodavač a 82-51-H/09 Umělecký rytec. Pro výuku využívá škola
2 pracoviště, z toho 1 pracoviště pro realizaci teoretického vyučování (Pod Valy 2780)
a 1 pracoviště pro praktické vyučování (Vlčnovská 688). Dále provozuje činnost domova
mládeže a školní jídelny.
Ve školním roce 2023/2024 bylo zapsáno k datu inspekce 335 žáků v denní formě
vzdělávání a 43 žáků v dálkové formě vzdělávání. Škola identifikovala žáky se speciálními
vzdělávacími potřebami s přiznaným 1. - 3. stupněm podpůrného opatření, v době inspekční
činnosti vzdělávala 49 těchto žáků.


                         Hodnocení podmínek vzdělávání
Škola má jasně a srozumitelně nastavenou vizi zpracovanou v „Koncepci rozvoje SŠ-COPT
Uherský Brod“ na období 2022–2028, ve které jsou klíčové oblasti vzdělávání smyslup lně
rozčleněny. Jednotlivé klíčové oblasti stanovují srozumitelné cíle, které jsou v souladu
se zásadami vzdělávání a s přípravou žáků na jejich uplatnění v dalším vzdělávání a praxi.
Na vypracovanou koncepci smysluplně navazuje „Strategický plán rozvoje SŠ-COPT
Uherský Brod“, ve kterém jsou účelně rozpracovány dílčí kroky vedoucí ke stanoveným
cílům. Stanovené dílčí cíle na školní rok 2022/2023 byly vedením školy efektivně
vyhodnoceny. Vedení školy o vypracované strategii s pedagogy komunikuje a většina z nich
se s ní identifikují. Škola rovněž o svých strategických záměrech aktivně komunikuje s rodiči
žáků i nad rámec třídních schůzek a případné připomínky či podněty účelně zapracovává
do svých strategických dokumentů. Stanovené cíle se škole daří úspěšně naplňovat,
a to především ve výrazném zkvalitnění materiálních podmínek v praktické výuce,
kdy jejich využívání efektivně podporuje odborné vzdělávání. Zkvalitnění vybavení
informační a komunikační technologií v teoretické výuce i ve zlepšení účelné spolupráce
s Českou zbrojovkou a.s., která školu podporuje finančně a umožňuje žákům školy
praktickou výuku v jednotlivých provozech. Nedaří se však nastavit možnosti užší vzájemné
spolupráce pedagogů a využívání moderních metod a forem výuky. Vzdělávání škola
uskutečňuje podle školních vzdělávacích programů (dále „ŠVP“), jejich aktualizace reagují
na nejnovější změny vycházející z potřeb školy i z podnětů ze strany spolupracujíc íc h
sociálních partnerů (firem) vedoucích k širšímu uplatnění absolventů v dalším vzdělává ní
i v praktickém životě.
Vedení školy věnuje cílenou pozornost činnosti předmětových komisí, aktivně komunik uje
s předsedy jednotlivých komisí, nastavuje dílčí cíle pro daný školní rok vycházející z plánu
rozvoje školy, které se však nedaří přenášet do výuky jednotlivých předmětů využívá ním
širšího spektra výchovně vzdělávacích strategií. Na hospitační činnost ze strany vedení školy
není kladen velký důraz, četnost hospitací je nízká a ve většině případů bez vyhodnoce ní
jednotlivých hospitovaných hodin. Do výuky se většinou nedaří zařazovat metody a formy
umožňující výběr úloh odlišné kognitivní náročnosti a učební aktivity odpovídajíc í
nejbližšímu vývoji jednotlivých žáků, účelné využívání digitálních technologií i spolupráce
jednotlivých žáků. Škola vytvářela vhodné příležitosti pro vzájemnou spolupráci pedagogů
se zákonnými zástupci žáků a rodiči žáků zletilých formou třídních schůzek, pravidelno u
komunikací třídních učitelů přes webový informační systém i vzájemná setkávání při akcích
pořádaných školou.




                                            2/8
Poradenské služby školy dobře zabezpečovalo školní poradenské pracoviště, a to v účinné
spolupráci s vedením školy a ostatními pedagogickými pracovníky. Žákům se speciálními
vzdělávacími potřebami byla věnována cílená podpora formou podpůrných opatření, která
zahrnovala i možnost vzdělávání dle zpracovaných individuálních vzdělávacích plánů a
plánů pedagogické podpory. Náležitá poskytovaná pomoc žákům byla pravidelně
vyhodnocována a následně byla přijímána vhodná další opatření. Pro podporu pozitivníc h
vazeb v nových třídních kolektivech jsou ve škole cíleně realizovány adaptační pobyty pro
žáky prvních ročníků. V rámci kariérového poradenství škola v součinnosti s odbornými
organizacemi a ve spolupráci s profesně blízkými vysokými školami cíleně pomáhala
žákům při rozhodování o další vzdělávací a profesní cestě.
Ředitelka podporuje další vzdělávání pedagogických pracovníků převážně v jednotlivýc h
odbornostech, menší důraz je kladen na vzdělávání v oblasti nových metod a forem výuky
nebo formativního hodnocení. Absence těchto vzdělávacích aktivit se negativně odrážela na
kvalitě výuky. Naopak pozitivní vliv na vzdělávání má zapojení školy do projektových
aktivit, včetně mezinárodních programů. Získané finanční prostředky jsou vynakládá ny
účelně. Koncepční záměr rozvoje digitálních technologií podpořila škola účastí na projektu
zabývajícím se implementací digitálního vzdělávání do profesního vzdělávání. Materiální
podmínky a technické vybavení školy umožňují v potřebné míře naplňování vzdělávac íc h
cílů stanovených ve školních vzdělávacích programech pro teoretické i praktické vyučová ní.
Pracoviště praktického vyučování a odborné učebny jsou dostatečně vybaveny nástroji,
přístroji a technologiemi. Škola dále spolupracuje s četnými sociálními partnery, zejména
s Českou zbrojovkou a.s., kde se žáci seznamují s nejmodernějšími technologiemi a
efektivně připravují pro danou odbornost a s dalšími firmami poskytující praktické
vyučování žákům. Do spolupráce se základními a středními odbornými školami se aktivně
zapojují i žáci. Spolupráce se zřizovatelem je na velmi dobré úrovni. Stravování pro žáky je
zajištěno v areálu České zbrojovky a.s. a v domově mládeže. Prostory domova mládeže
v současné době procházejí postupnou rekonstrukcí a obnovou vybavení. Škola vytváří
bezpečné prostředí pro vzdělávání a výchovu žáků ve škole i ve školských zaříze níc h
(domov mládeže a školní jídelna). Vyhledává a vyhodnocuje rizika možného ohrožení
bezpečnosti a zdraví žáků, identifikuje rizika v praktickém vyučování a přijímá účinná
opatření k jejich eliminaci.


                          Hodnocení průběhu vzdělávání
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Ve výuce českého jazyka nebyly formy a metody vždy voleny efektivně vzhlede m
ke stanoveným výukovým cílům, a žáci nebyli v průběhu výuky dostatečně aktivizová ni.
Převážně volená frontální výuka nevedla k rozvoji kritického myšlení a postupnému
vyvozování souvislostí samotnými žáky. Ve výuce anglického jazyka nebyly u žáků
dostatečně rozvíjeny řečové dovednosti, velká část aktivit byla zaměřena na frontální a
samostatné procvičování gramatických struktur. Ve výuce dějepisu byli žáci pouze
pasivními příjemci informací, které učitel přednesl za podpory prezentace a mapy. Ve výuce
dějin výtvarné kultury byli žáci aktivní, vyjadřovali se k základním myšlenkám výtvarnýc h
děl, uměleckému zpracování a výtvarným technikám. Byli vedeni k pochopení souvislos tí
a vyvození způsobů vyjádření myšlenky či motivu. Ve výuce výtvarné přípravy žáci
samostatně kresebně vytvářeli zvolené téma. Dokázali velmi dobře zpracovat tuto studijní
kresbu jako podklad pro následnou ryteckou práci. Žáci pracovali samostatně, vhodně


                                            3/8
reagovali na doporučení učitele a v hodině panovala příjemná atmosféra. Závěrečné
zhodnocení práce žáků i vlastní vyhodnocení výkonu samotnými žáky bylo využito jen
v hodinách dějin výtvarné kultury a výtvarné přípravy.
Zvolené metody a formy výuky matematiky měly pozitivní vliv na kvalitu vzdělávání. Žáci
byli průběžně motivování k dosahování dobrých výsledků, dostávali dostatečný prostor pro
vzájemnou komunikaci a účinnou zpětnou vazbu využitelnou k jejich dalšímu učení. Cíleně
byli vedeni k dodržování správné odborné terminologie a dovedností formulovat své
myšlenky. Tempo a organizace výuky odpovídaly individuálním vzdělávacím potřebám
jednotlivých žáků, požadavky na ně byly přiměřené a srozumitelné. Naopak účelnost využití
frontálního výkladu i digitální technologie ve výuce fyziky byla vzhledem k obsahu učiva
nízká. V závěrech výuky obou předmětů bylo ojediněle provedeno vyhodnoce ní
stanoveného vzdělávacího cíle s ohledem na dosažený učební pokrok žáků.
Sledovaná výuka odborných předmětů byla vedena převážně neúčelnou frontální formou
bez využití aktivizujících metod a podpory kritického myšlení jednotlivých žáků.
Vzdělávací cíle nebyly jasně formulovány, jen v malé míře bylo využito mezipředměto výc h
vztahů i zkušeností žáků z reálných situací. Většina hodin byla vedena formou přednášky
doplněné prezentací výukového obsahu s neúčelným využitím digitální techniky. Skupinová
forma výuka či práce ve dvojicích se nevyskytovala. Zvolená samostatná práce žáků byla
spíše zaměřena na opisování textů do sešitu. Komunikace s žáky byla orientována zejména
na stručné opakování učiva z předchozí hodiny nebo stručný popis promítané prezentace.
Neefektivně zvolené formy a metody výuky vedly k menšímu zapojení žáků v jednotlivýc h
hodinách. Žáci byli motivováni k plnění zadaných úkolů, ale bez zpětné vazby o míře
zvládnutí zadaných úkolů a probíraného obsahu učiva. K náročnější komunikaci formou
vzájemné diskuse nebo výměny názorů i k samostatnému vyhledávání informac í
s následným zpracováním nebyli vedeni. Práce s výukovými cíli byla nedostatečná a
neumožňovala jejich vyhodnocení.
Ve sledovaných skupinách praktického vyučování byly rozvíjeny kompetence žáků
za účelem získávání potřebných praktických dovedností a návyků vycházející z profilu
absolventa pro daný obor vzdělání. Organizační formy a metody výuky byly zvoleny účelně,
zásady bezpečnosti práce a ochrany zdraví byly dodrženy. Žáci ukázněně a pod vedením
učitelů praktického vyučování zodpovědně plnili pracovní úkoly. Pracovali s nástroji
a zařízeními, přirozeně komunikovali mezi sebou i s vyučujícími, kteří jim poskytovali radu
a pomoc při plnění zadaných úkolů. Žáci se dobře orientovali v zadávací dokumentaci a
vyučující průběžně hodnotili jejich pokrok v dílčích činnostech. Individuální přístup učitelů
praktického vyučování s využitím aktivizačních metod jednoznačně přispíval k zájmu žáků
o praktickou činnost.
Domov mládeže pravidelnou i spontánní činností úspěšně realizoval stanovené cíle a
umožňoval žákům kvalitní trávení volného času. Žákům bylo vytvářeno pozitivní klima
podporující jejich vzdělávání.


                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i předmětových komisí. Vedení školy zpracovává podrobnou analýzu s kvalitními
vypovídajícími hodnotami, které jsou dostatečně využívány pro nastavení vhodných
opatření pro zkvalitnění vzdělávacích výsledků každého žáka. Sdílený elektronick ý
informační systém umožňoval systematické sledování úspěšnosti žáků v průběhu celého
školního roku. Zákonní zástupci žáků byli průběžně informováni o prospěchu na třídníc h


                                            4/8
schůzkách i pomocí webového informačního systému. Výsledky vzdělávání žáků
vykazovaly v období posledních tří let vyrovnanou úroveň a u většiny žáků jednotlivých tříd
nedocházelo k výrazným výkyvům v rámci průběžných vzdělávacích výsledků. Škola
systematicky identifikuje individuální potřeby žáků s potřebou podpůrných opatření a
efektivně uplatňuje vlastní strategii. Všem těmto žákům byla věnována účinná podpora
formou individuálního i skupinového doučování. Adekvátní individuální péče byla
věnována také žákům se speciálními vzdělávacími potřebami prostřednictvím
pedagogických intervencí, při jejichž nastavení škola účelně spolupracovala se školskými
poradenskými zařízeními.
Žákům ohroženým školním neúspěchem byla ve škole věnována potřebná podpora formou
doučování a individuálních konzultací, které využívali především žáci vyšších ročníků.
Vedení domova mládeže i vychovatelé průběžně získávali aktuální informace o výsledcíc h
vzdělávání žáků a o jejich vzdělávacích pokrocích. Cílená systematická pomoc při přípravě
na výuku byla efektivně nastavena a byla využívána všemi ubytovanými žáky, což se
pozitivně projevovalo na jejich zlepšených výsledcích vzdělávání.
Celkové výsledky maturitní zkoušky vykazovaly u jednotlivých oborů vzdělání ve školních
letech 2020/2021 a 2021/2022 vždy horší úroveň než celorepublikový průměr žáků ve stejné
skupině oborů. Ve školním roce 2022/2023 došlo k mírnému zlepšení výsledků maturitní
zkoušky u technických oborů vzdělání a u uměleckého oboru vzdělání ve společné části
maturitní zkoušky uspěli všichni žáci konající tuto zkoušku. V profilové části maturitní
zkoušky byly maturitní výsledky žáků jednotlivých oborů vzdělání vždy hluboko pod
celorepublikovým průměrem. Ve školních letech 2020/2021, 2021/2022 a 2022/2023
neuspělo 35 žáků z celkového počtu 157 žáků konajících maturitní zkoušku. Celkové
výsledky jednotných závěrečných zkoušek ve stejném období se pohybovaly na velmi dobré
úrovni, kdy z celkového počtu 79 žáků konajících tuto zkoušku neprospěl 1 žák. Pro zlepšení
průběžných výsledků i výsledků při ukončování vzdělávání žáků, vedení školy nastavilo od
školního roku 2023/2024 opatření spočívající v ročníkových srovnávacích testech. Škola si
pravidelně vedla přehled o úspěších svých absolventů v dalším vzdělávání i profesním
životě, pořádala s nimi setkávání s cílem vhodně motivovat žáky školy pro přípravu na
profesní dráhu nebo k dalšímu vzdělávání.
Škola vytvářela dobré podmínky pro vzdělávání žáků, účelně je motivovala k zapojování do
aktivit s pozitivním dopadem zejména na jejich osobní a profesní rozvoj. Pro žáky
organizovala školní kola vědomostních a dovednostních soutěží s ohledem na jejich
předpoklady. Mezi významné úspěchy patřily jejich čelní umístění v matematické soutěži
pořádané na krajské úrovni i soutěži zaměřené na technické dovednosti žáků.


                                         Závěry
Vývoj školy
– Změna ve vedení školy od 1. 11. 2022
– Zefektivnění spolupráce se Českou zbrojovkou Uherský Brod a.s.
– Postupná obměna strojního vybavení a zařízení v praktické výuce
– Pořízení moderních ICT zařízení pro teoretickou i praktickou výuku
– Modernizace odborných učeben
– Získávání většího objemu finančních prostředků ze sponzorských darů



                                           5/8
Silné stránky
– Účelná spolupráce s Českou zbrojovkou a.s., která umožňuje efektivní zapojení žáků v
  jednotlivých provozech při praktickém vyučování a vytváří příležitosti jejich dalšího
  profesního uplatnění. (1.5)
– Účelné vybavení školních dílen strojním zařízením odpovídajícím moderním trendům,
  které přispívá ke kvalitnějšímu odbornému vzdělávání jednotlivých žáků a jejich vyšší
  uplatnitelnosti v praxi. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Neefektivní hospitační činnost vedení školy v teoretické výuce, ve většině případů bez
  vyhodnocení a zpětné vazby k vyučujícím. (2.1)
– Spolupráce pedagogů je nahodilá a není efektivní, vzájemné hospitace a sdílení poznatků
  mají jen omezený dopad na zlepšení kvality vzdělávání jednotlivých žáků. (3.3)
– Většina teoretické výuky není systematicky promyšlená a připravená, žáci nejsou
  dostatečně podněcování ke kritickému myšlení, nemají možnost výběru úloh odlišné
  kognitivní náročnosti a jen v malé míře je využito vyhodnocení cílů žáky. (4.1)
– Většina pedagogů v teoretické výuce nevyužívá širší spektrum výchovně vzdělávac íc h
  strategií, žáci nejsou vedeni k obsahově náročnější komunikaci, dominantní zastoupení
  frontální formy výuky je pro vzdělávání žáků neúčelné. (4.2)
– Pedagogové při výuce jen v malé míře zohledňují vzdělávací pokrok jednotlivých žáků a
  jejich individuální potřeby, bez vhodné podpory nadaných žáků, nebo žáků zajímajíc íc h
  se o dané téma. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Systematicky nastavit hospitační činnost vycházející z koncepce a plánu dalšího
  vzdělávání pedagogických pracovníků s účelným vyhodnocením a se zpětnou vazbou
  jednotlivým pedagogům.
– Zařazovat do výuky jednotlivých předmětů metody a formy podporující aktivitu žáků,
  diskusi i kritické myšlení.
– Zefektivnit týmovou spolupráci pedagogického sboru.
– Další vzdělávání pedagogických pracovníků cíleně zaměřit na moderní metody a formy
  vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně


                                            6/8
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret do funkce ředitelky Střední školy – Centra odborné přípravy
      technické Uherský Brod s účinností od 1. 11. 2022
 2.   Osvědčení o absolvování vzdělávacího programu Ředitel manažer – kombinova né ho
      kvalifikačního studia pro ředitele škol a školských zařízení ze dne 26. 5. 2023
 3.   Povolení výjimky z nejvyššího počtu žáků ve třídě pro školní rok 2023/2024
 4.   Zřizovací listina čj.201/2001/ŠK SŠ Centrum odborné přípravy technické Uherský
      Brod, Vlčnovská 688, 688 01 Uherský Brod ze dne 26. 4. 2005 včetně dodatků č. 1-5
 5.   Školní řád a vnitřní řád domova mládeže ve školním roce 2023/2024 k datu inspekce
 6.   Školní vzdělávací programy vyučovaných oborů vzdělání ve školním roce 2023/2024
      k datu inspekce
 7.   Zápisy z jednání pedagogické rady a předmětových komisí 2021/2022 a 2022/2023 a
      2023/2024 k datu inspekce
 8.   Třídní knihy a výkazy (vzorek), rozvrhy tříd a vyučujících ve školním roce 2023/2024
      k datu inspekce
 9.   Plán kontrolní a hospitační činnosti na školní rok 2023/2024
10.   Výroční zprávy o činnosti školy za školní rok 2020/2021, 2021/2022 a 2022/2023
11.   Přehled prospěchu jednotlivých tříd ve školním roce 2021/2022, 2022/2023
12.   Výsledky maturitních zkoušek ve školním roce 2020/2021, 2021/2022 a 2022/2023
13.   Organizace školního roku 2023/2024
14.   Hospitační záznamy za školní rok 2021/2022, 2022/2023 a 2023/2024 k datu inspekce
15.   Dokumentace výchovného poradenství a prevence rizikového chování žáků ve
      školním roce 2023/2024 k datu inspekce
16.   Spisy žáků přijatých a nepřijatých ke vzdělávání na střední škole (vzorek) na školní
      rok 2020/2021, 2021/2022 a 2022/2023
17.   Kritéria pro přijetí na střední školu na školní rok 2021/2022, 2022/2023 a 2023/2024
18.   Dokumentace ke školnímu stravování, BOZ, finančním podmínkám a realizova ným
      projektům ve sledovaném období

                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Zuzana Mücková, školní inspektorka
 Mgr. Jana Zámečníková, školní inspektorka
 Ing. Miroslav Školoudík, odborník na strojírenství
 Ing. Marcela Matušincová, kontrolní pracovnice
19. 12. 2023




                                         8/8
