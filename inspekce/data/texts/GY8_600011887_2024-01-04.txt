                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1779/23-E
                                       Sp. zn. ČŠIE-S-225/23-E


Název                               Gymnázium Josefa Ressela, Chrudim,
                                    Olbrachtova 291
Sídlo                               Olbrachtova 291, Chrudim IV, 537 01 Chrudim
E-mail                              info@gjr.cz
IČO                                 60 103 337
Identifikátor                       600 011 887
Právní forma                        příspěvková organizace
Zastupující                         Mgr. Klára Jelinková
Zřizovatel                          Pardubický kraj
Místo inspekční činnosti            Olbrachtova 291, Chrudim
Inspekční činnost na místě          4., 5., 8. a 9. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, bylo podle § 174 odst. 2 písm. b) a c) školského zákona
zjišťování a hodnocení podmínek, průběhu a výsledků vzdělávání, včetně hodnocení
naplňování školních vzdělávacích programů.


                                         Charakteristika
Gymnázium Josefa Ressela, Chrudim, Olbrachtova 291 (dále „škola“) vykonává činnost
střední školy a školní jídelny. Ve škole je 16 tříd, polovinu tvoří dvě paralelní třídy čtyřletého
oboru vzdělání s maturitní zkouškou 79-41-K/41 Gymnázium a druhou polovinu tvoří třídy
osmiletého oboru vzdělání s maturitní zkouškou 79-41-K/81 Gymnázium. Ke dni zahájení
inspekční činnosti se ve škole vzdělávalo 473 žáků, tj. zhruba 66 % z nejvyššího povoleného
počtu uvedeného v rejstříku škol a školských zařízení. Škola evidovala 23 žáků
se speciálními vzdělávacími potřebami, třem z nich bylo v době inspekční činnosti
doporučeno školským poradenským zařízením vzdělávání podle individuálního
vzdělávacího plánu, pět žáků mělo jiné státní občanství.


                         Hodnocení podmínek vzdělávání
Ředitelka školy pokračuje v naplňování nastavených koncepčních záměrů zejména
ve zlepšování materiálních podmínek, což je potřebné zvláště vzhledem k vyššímu stáří
budovy školy. Koncepční materiály i střednědobé plány jsou přehledné a logicky provázané,
v oblasti vzdělávání žáků se zaměřují např. na širokou škálu povinně volitelných předmětů
(např. semináře, konverzace) nebo organizování zájmových kroužků (např. sportovní,
žurnalistický, divadelní, psychologický, šachový). To účelně podporuje zájem žáků o vlastní
studijní i profesní orientaci. Přestože hospitační činnost prováděla ředitelka školy
v uplynulém období (školní rok 2022/2023) v malé míře a spíše nerovnoměrně vzhlede m
k početnému pedagogickému sboru, má reálný přehled o různé úrovni kvality výuky učitelů.
Při řízení pedagogického procesu dbá na dobré vztahy mezi účastníky vzdělává ní.
Příležitostí je rozšířit hospitační činnost o účast zástupců a zaměřit více kontrolu na cíleně
vybrané jevy v průběhu vzdělávacího procesu (např. zařazování formativní zpětné vazby,
diferenciaci učiva a zadávaných úkolů podle potřeb žáka, práci s informace mi,
nepřetěžování žáků), analýzu průběžných výsledků, a následně na přijímání opatření
i ověřování jejich naplňování. Předmětové komise se prozatím podílejí nejvíce
na organizační záležitosti vzdělávání a realizaci činností především v oblasti podpory žáků
při účasti v soutěžích a organizaci četných akcí a soutěží pořádaných školou.
Vzdělávání žáků zajišťuje pedagogický sbor odborně kvalifikovaných, ve vysoké míře
zkušených učitelů, kteří mají s výukou na gymnáziu letité zkušenosti. Vedení školy
podporuje další vzdělávání pedagogů, které je v rámci finančních možností školy
realizováno podle jejich požadavků a zájmu. Pro zvýšení efektivity některých např.
inovativních vzdělávacích strategií ve výuce by bylo přínosem zacílit koncepci dalšího
vzdělávání učitelů na metody práce s heterogenními třídami, a to i v návaznosti na výsledky
cíleně zaměřených hospitací nebo na systematické sdílení poznatků z oblasti didaktiky
v rámci předmětových komisí.
Materiální podmínky školy umožňují naplňování školních vzdělávacích programů
a poskytování kvalitní přípravy žáků pro zvolené další (vysokoškolské) vzdělává ní.
Při realizaci vzdělávání je využíváno velké množství pomůcek, demonstračních přístrojů
a laboratorního vybavení. Škole se daří získávat finanční prostředky na podporu realizace
aktivit rozšiřujících naplňování školních vzdělávacích programů z projektů např. Podpora
aktivního a odpovědného občanství ve školách z programu Erasmus+, doučování žáků
ohrožených školním neúspěchem a prevence digitální propasti z Národního plánu obnovy,
zajištění funkce školní psychologa přímo v budově, inovativní výuka (tandemová), prevence
kriminality.


                          Hodnocení průběhu vzdělávání
Společným rysem sledované výuky byla klidná atmosféra, žáci bez zdržování nebo nekázně
plnili zadané postupy. Učitelé kladli většinou důraz na výkon žáků a na vysokou odbornost


                                             2/7
a úroveň výuky, která směřuje k přípravě na úspěšné přijetí žáků na vysoké školy i jejich
následné studium. Promyšlená příprava s maximálním využitím času vedla k tomu,
že vyučovací hodiny byly občas až přeplněné objemem učiva. To vedlo v některých
sledovaných hodinách k tomu, že se učitelům nedařilo část žáků aktivizovat a vhodně zapojit
do průběhu výuky. Průběh těchto hodin byl zaměřen více na zvládnutí naplánovaného učiva
z pohledu učitele, méně z pohledu zvládnutí všemi žáky s rozdílným studijním potenciále m.
Pouze v minimální míře byla zaznamenána účelná diferenciace náročnosti zadávaných úkolů
či vhodný individuální přístup k žákům se speciálními vzdělávacími potřebami (včetně
nadaných žáků). Pedagogické principy ve výuce zohledňující rozdílnou úroveň žáků byly
využívány jen velmi málo. Některým učitelům se zatím nedaří přizpůsobit plánování
a úroveň průběhu výuky strategickému směrování školství, požadavkům a inovacím
rámcových vzdělávacích programů (např. zaměřit vzdělávání více na získávání kompetencí
potřebných pro aktivní občanský, profesní i osobní život, umožnit maximální rozvoj
potenciálu žáků, odklon od kvantity učiva k tzv. „měkkým dovednostem“, tedy např. odklon
od encyklopedičnosti vzdělávání). V úvodu hodiny učitelé většinou zmiňovali náplň (plán,
téma) hodiny. Stanovení vzdělávacího cíle zaměřeného na žáka je využíváno zatím v malé
míře, cílem některých hodin bylo „stihnout probrat“ učivo. Z metod převažoval řízený
rozhovor, následně žáci plnili učitelem zadávané úkoly. Příležitostí je častější zařazování
kooperativních aktivit. Pouze občas byla zaznamenána podpora vyhledávání informac í
na internetu nebo interaktivní opakování pomocí mobilních telefonů, osobní mobilní
telefony byly také využity pro přímé propojení se skupinou v systému MS Teams, který je
široce využíván k podpoře výuky.
Hodnocení vlastní práce ze strany žáků nebylo zaznamenáno, možnost položit dotaz k učivu
na výzvu učitele při ukončování hodiny žáci většinou nevyužili. Učitelé většinou poskytovali
během výuky zpětnou vazbu sami. Vzájemné vrstevnické hodnocení, které podporuje rozvoj
občanských kompetencí k vedení diskuzí, obhajování vlastních názorů, ale i toleranci
k názoru druhých a kritickému myšlení, bylo zařazeno ojediněle, necíleně. Ve sledovanýc h
hodinách až na výjimky chyběly funkční závěry hodin, které by učiteli i žákům pomohly
získat cílenou zpětnou vazbu a ověřit naplnění cíle. Příležitostí je tedy zaměřit se
na poskytování formativní zpětné vazby, kdy učitelé konkretizují, co žák zvládá (umí) a co
ještě nemá dostatečně upevněno.
Sledovaná výuka cizích jazyků byla v úvodu převážně vedena účelnou formou frontální
výuky, nicméně větší část hodin zaujímaly kooperativní činnosti převážně ve dvojicích, které
vhodně rozvíjely komunikační a jazykové kompetence. Učitelky vedly hodiny
ve vyučovaném jazyce, čeština byla zaznamenána ojediněle, což dále podporovalo rozvoj
jazykových dovedností žáků. Výuka byla často podpořena poslechem autentického textu
nebo sledováním videa a následnou prací s těmito vstupy.
V hodinách českého jazyka byly využívány vhodně zvolené umělecké texty k seznámení
s literárními epochami, osobnostmi, pojmy literární teorie, k charakteristice slovní zásoby
a k rozvoji čtenářské gramotnosti. V části hodin výběr textů cíleně podporoval rozvoj
emocionálního prožívání a postojů žáků. V některých hodinách byla činnost zaměřena
zejména na procvičování a upevňování gramatiky a větné skladby, učitelé vhodně využíva li
vlastní pracovní listy, které napomáhaly k procvičení a upevnění učiva.
Ve většině hodin matematiky byla část žáků pasivní, často bylo prezentováno učivo, které
se žáci učili pouze mechanicky. Výuka rozšiřující matematiky v „běžných“ hodinách
vyžadovala nezbytné používání odborné terminologie a slovních obratů, které byly pro část
žáků nesrozumitelné, v hodinách bylo těžké se je naučit, část žáků pro to nebyla motivova ná.




                                            3/7
                          Hodnocení výsledků vzdělávání
Celkové ročníkové výsledky žáků jsou dobré, žádný žák ve školním roce 2022/23 nebyl
celkově hodnocen stupněm neprospěl ani nemusel absolvovat opravnou zkoušku. Výsledky
vzdělávání žáků ve vyšších ročnících osmiletého oboru se významně nelišily od úspěšnosti
žáků čtyřletého oboru, i když podle některých učitelů mají žáci přicházející z devátých
ročníků základních škol nižší dovednosti učit se. Ve školním roce 2022/2023 nejhoršíc h
výsledků vzdělávání dosahovali v osmiletém studiu žáci ve většině ročníků v českém jazyce
a literatuře, škola prozatím systematicky nepracuje s tímto zjištěním ani nepřijímá žádná
opatření ke změně tohoto stavu.
Horší výsledky vzdělávání byly v uvedeném období zjištěny také v matematice, přičemž
jedním z možných důvodů je také „naddimenzovaný“ závazný obsah učiva. V posledním
a předposledním ročníku studia je zařazeno všem žákům několik kapitol rozšiřujícího učiva
(např. řady, limity funkce, derivace, integrály, kuželosečky, komplexní čísla). Tato témata se
učí a hodnotí u všech žáků ve společných hodinách výuky, i když v učebním plánu jsou
pro zájemce zavedeny matematické semináře. Ve výuce informatiky byly zjištěny výrazné
rozdíly mezi hodnocením různých učitelů, které škola neanalyzuje. Řízení pedagogického
procesu vedením školy necílí na účelné sjednocování kritérií hodnocení jednotlivých učitelů,
chybí cílená podpora části žáků. Příležitostí jsou např. vzájemné hospitace mezi učiteli,
zařazení cílené hospitační činnosti zástupců a předsedů komisí, ale vždy se zaměřením
na konkrétní cíle, a následně opakované hospitace pro ověření, zda jsou navržená doporučení
uplatňována a využívána v další výuce.
Výsledky ve společné části maturitní zkoušky jsou dlouhodobě velmi dobré, někteří žáci plní
rozšiřující zkoušku z matematiky. V rámci spolupráce s Britskou radou žáci úspěšně skládají
mezinárodně uznávané zkoušky (B2 First a C1 Advanced).
Primární prevence a výchovné poradenství jsou zajišťovány dvěma vyučujícími. Ve škole
pracuje na 0,5 úvazku školní psycholožka, která se věnuje žákům v otázkách osobních
i studijních. Problémy v třídních kolektivech monitorují převážně sami třídní učitelé,
sociometrická šetření jsou prováděna jen v případě potřeby. Výchovná poradkyně infor muje
učitele o doporučeních ke vzdělávání žáků a připravuje realizaci podpůrných opatření. V této
oblasti byly zaznamenány nedostatky v práci školního poradenského pracoviště, které ale
nedůsledný kontrolní systém nezachytil. V době probíhající inspekční činnosti nebyl
vypracován jeden školským poradenským zařízením doporučený individuální vzdělávac í
plán žáka (přesto byl uveden ve statistickém výkazu, souhlas s doporučením zákonná
zástupkyně žáka podepsala 4. 9. 2023). Teprve na základě upozornění škola dodatečně
zajistila dokument dokládající jeho nepotřebnost. Neprobíhala tedy dostatečná průběžná
kontrola naplňování doporučení školských poradenských zařízení, metodická podpora
učitelů při naplňování doporučení ani kontrola práce asistentek pedagoga. Prostor
pro zlepšení je také v užší spolupráci výchovné poradkyně a školní psycholožk y
při metodické podpoře učitelů, která by vycházela z cílených návštěv hodin. Je vhodné se
zaměřit na sledování účelnosti a vhodnosti práce s žáky s potřebou podpory, a to nejen
směrem k žákům se speciálními vzdělávacími potřebami, ale i k žákům rychlejším tak, aby
škola pomohla žákům plně využít jejich studijní i osobnostní potenciál.
Metodička prevence průběžně aktualizuje plán preventivních opatření a aktivit, které
podporují cíle specifické i nespecifické prevence. V případě potřeby spolupracuje s třídními
učiteli. Jedním z dlouhodobých úkolů metodičky prevence je zvyšovat efektivitu a četnost
třídnických hodin (aktuálně pouze jednou za dva měsíce), což se daří pouze částečně.
Účelnost preventivních aktivit je v průběhu školního roku podporována realizac í
preventivních programů nebo tematických besed se zaměřením na aktuální problémy,


                                             4/7
charitativní akce, apod., žáci jsou úspěšní v řadě soutěží na krajské i republikové úrovni.
Preventivní strategie se vzhledem k nízké míře rizikového chování žáků školy jeví jako
přiměřeně účinná.
K vytváření i další podpoře prosociálních vazeb žáků v rámci třídních kolektivů napomáhají
adaptační pobyty prvního ročníku na začátku vzdělávání a u osmiletého gymnázia také
v kvintě. Práce s třídními kolektivy probíhá zčásti ve vyučovacích hodinách, ale pokračuje
i v rámci dalších školních aktivit (lyžařský kurz apod.). Ve škole funguje studentský
parlament, který se pravidelně schází a předává vedení školy podněty a návrhy k chodu
školy. K prezentaci školy přispívá školní časopis Buzola, v němž se žáci tvořivým způsobem
věnují zajímavým tématům a který je držitelem mnoha významných ocenění (v rámci
Pardubického kraje několikrát první místo).


                                         Závěry
Vývoj školy
– Zlepšení materiálních podmínek vzdělávání.
Silné stránky
– Velmi dobré výsledky vzdělávání žáků u maturitních zkoušek a v soutěžích,
– množství volitelných předmětů a seminářů          vytváří dobré podmínky pro vnější
  diferenciaci vzdělávání.
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Málo efektivní kontrolní systém vedení školy, nízká úroveň poskytování zpětné vazby
  ke kvalitě výuky a možnostem zlepšení jednotlivých učitelů (2.1),
– v části vzdělávání preferování kvantity učiva na úkor cílené diferenciace; omezený výběr
  metod a forem výuky, které by podporovaly naplňování požadavků a inovací rámcových
  vzdělávacích programů v této oblasti (4.2),
– méně funkční plánování cílů vzdělávání zaměřených na žáka a nezařazování formativního
  vyhodnocování jejich naplnění v hodinách (4.3),
– nízká úroveň fungování školního poradenského pracoviště (6.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit více kontrolu na cíleně vybrané jevy (např. práce s informacemi, nepřetěžová ní
  žáků, diferenciace učiva) v průběhu a výsledcích vzdělávacího procesu s následnou
  kontrolou plnění vyvozených opatření,
– zapojit více do zpětnovazebních činností další členy širšího vedení školy,
– zvýšit úroveň fungování školního poradenského pracoviště,
– více diferencovat výuku podle zájmu a profesního směřování žáků,
– nastavit základní učivo a určit úroveň výstupů, které mají závazně zvládnout všichni žáci,



                                            5/7
– podporovat formativní hodnocení (průběžné i závěrečné hodnocení naplnění stanovenýc h
  cílů hodin) a vzájemné vrstevnické hodnocení,
– zacílit koncepci dalšího vzdělávání pedagogů v návaznosti na zjištění z hospitační
  činnosti,
– zaměřit učitele více na promýšlení metodiky plánovaných hodin (např. jak žáky
  motivovat), aby hodnocení žáků horšími známkami nebylo vnímáno jako pouhé
  represivní opatření.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád střední školy, školní rok 2023/2024
 3.   Zápisy z jednání pedagogické rady, školní rok 2022/2023 a aktuální (výběr)
 4.   Rozvrhy hodin tříd, školní rok 2023/2024
 5.   Matrika, školní rok 2023/2024
 6.   Třídní knihy, školní rok 2023/2024
 7.   Plán hospitací, záznamy z kontrolní činnosti, školní rok 2022/23, 2023/2024 ke dni
      inspekční činnosti
 8.   Doklady k zajištění bezpečnosti práce (výběr)
 9.   Personální dokumentace k odborné kvalifikaci pedagogických pracovníků (výběr)
10.   Dokumentace výchovného poradenství a školní prevence, školní rok 2023/2024
      (výběr)
11.   Výroční zpráva o činnosti školy, školní rok 2022/2023
12.   Inspekční zpráva čj. ČŠIE-1702/19-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.




                                          6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor, vedoucí inspekčního týmu
 Mgr. Hana Řebíčková, školní inspektorka
 Mgr. Martin Valášek, školní inspektor
 Mgr. Petra Holánková, školní inspektorka
 Bc. Lenka Kalinová, kontrolní pracovnice
5. 2. 2024




                                          7/7
