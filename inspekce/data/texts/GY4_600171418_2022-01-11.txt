                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIA-52/22-A


Název                               Gymnázium pro zrakově postižené a Střední odborná
                                    škola pro zrakově postižené, Praha 5, Radlická 115
Sídlo                               Radlická 115, 158 00 Praha 5
E-mail                              eliaskova@goapraha.cz
IČ                                  61386901
Identifikátor                       600171418
Právní forma                        Příspěvková organizace
Zastupující                         PhDr. Klára Eliášková, Ph.D.
Zřizovatel                          Hlavní město Praha
Místo inspekční činnosti            Radlická 115, 158 00 Praha 5
Termín inspekční činnosti           11. 1. 2022 − 13. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a internátem podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Právnická osoba Gymnázium pro zrakově postižené a Střední odborná škola pro zrakově
postižené, Praha 5, Radlická 115 (dále „škola“) poskytuje vzdělávání v denní formě
v oborech vzdělání Gymnázium, Obchodní akademie a Sociální činnost, zakončených
maturitní zkouškou, a v oboru Obchodní škola, zakončeném závěrečnou zkouškou.


2021/2022
K termínu inspekční činnosti se ve škole vzdělávalo 96 žáků v 11 třídách maturitních oborů,
v oboru Obchodní škola se nevzdělával žádný žák. Nejvyšší povolený počet žáků (170) je
tak naplněn z 56 %. Počet žáků se v posledních třech školních letech průběžně zvyšova l.
V internátu je ubytováno 27 žáků rozdělených do tří výchovných skupin.

Škola je fakultní školou Pedagogické fakulty UK. Primárně je určena žákům se speciálními
vzdělávacími potřebami, vzdělává žáky se zrakovým postižením, se souběžným postižením
více vadami včetně zrakového postižení či poruchami autistického spektra. Škola sídlí
v pronájmu ve 3. a 4. patře budovy Hotelové školy Radlická. Žáci mají k dispozic i
bezbariérový přístup (výtah). Umístění v areálu s běžnými vzdělávacími instituce mi
s intaktními žáky představuje významný inkluzivní faktor s oboustranným pozitivním
vlivem. Škola i internát jsou přístupné vodicím psům nevidomých osob.


                         Hodnocení podmínek vzdělávání
Od posledního inspekčního hodnocení v roce 2013 došlo ke změně ve vedení školy.
Ředitelka školy (dále „ředitelka“) působí ve funkci od srpna 2019. Ve své řídicí práci
vychází z dlouhodobé speciálně pedagogické edukační tradice školy a z narůstající potřeby
společnosti v oblastech vzdělávání žáků se speciálními vzdělávacími potřebami. Nastavená
koncepce rozvoje školy v oblasti personálních, materiálních a finančních podmínek
zohledňuje koncepční záměry zřizovatele a vytváří vhodné předpoklady pro naplňová ní
školních vzdělávacích programů (dále „ŠVP“). Vedení školy se postupně daří naplňovat
stanovené cíle, příkladem je nově vzniklé školní poradenské pracoviště.
K úspěšné realizaci vzdělávání přispívá úzká spolupráce se školním poradenským
pracovištěm („dále ŠPP“), speciálně pedagogickými centry, konstruktivní komunikace se
zřizovatelem, rodiči i žáky. Stejně tak záměry školy podporují dlouhodobě rozvíjené vztahy
s dalšími sociálními partnery. Navázané kontakty s řadou občanských sdružení, neziskovýc h
organizací i subjekty pro zajištění odborné praxe se pozitivně odrážejí v kvalitě a návaznosti
poskytovaných služeb i možnostech budoucího profesního uplatnění žáků. Význa mným
přínosem v oblasti individuální a skupinové podpory žáků je i spolupráce s nadačními fondy
a Českým svazem zrakově postižených sportovců.
Systematická a koncepční práce vedení školy vytváří rámec pro optimální chod školy.
Účinně nastavené řídicí a evaluační mechanizmy se pozitivně promítající do kvality
vzdělávání, nadstandardních materiálních a finančních podmínek a příznivého klimatu
školy. Funkční systém řízení vychází z dobře nastavené organizační struktury, která
odpovídá typu, velikosti a zaměření školy. Jednotlivé složky řízení průběžně koordinují svou
činnost a vyhodnocují naplňování očekávaných výstupů ŠVP. Ke konkrétním zjištěním jsou
přijímána patřičná opatření. Základním poradním orgánem je pedagogická rada, se kterou
ředitelka projednává všechny záležitosti týkající se výchovně vzdělávacího procesu
a následně přijímá příslušná opatření. Efektivitu procesu řízení dále podporuje úzká
spolupráce ředitelky s předmětovými komisemi, jejich participace na modifikaci vzdělává ní,
pravidelných revizích ŠVP i zapojení do kontrolní činnosti. Spolupráce učitelů na úrovni
metodických orgánů přispívá k rozvoji výchovně vzdělávacího procesu (podrobné podklady
pro vyhodnocování výsledků na jednání pedagogické rady, sjednocení hodnocení žáků,
příprava školních akcí). K plynulému přenosu informací mezi jednotlivými aktéry
vzdělávání napomáhá elektronický informační systém a využívání výukové platformy.
V době distančního vzdělávání se vedení školy podařilo účelně zajistit společnou výukovou
platformu, metodickou a technickou podporu učitelům i žákům a minimalizovat tak
problémy s přechodem na jiný způsob výuky. I přes plné uzavření internátu se dařilo jeho


2021/2022                                     2
vychovatelům aktivizovat žáky formou soutěží, vycházek a relaxačních činností. Účinnou
podporu žákům poskytovali i pracovníci ŠPP. Ředitelka školy průběh distanční výuky
pravidelně sledovala a v návaznosti na konkrétní zjištění i reflexi předmětových komisí
z průběhu distanční výuky zpracovala doporučení týkající se využívání prvků formativního
hodnocení žáků a další podpory vyučujících v oblasti získávání informač níc h
a komunikačních dovedností.
Ředitelka a její zástupkyně vykonávají pravidelnou kontrolní a hospitační činnost
zaměřenou na podstatné aspekty vzdělávání. Pohospitační rozhovory s učiteli, přijatá
opatření i jejich následná kontrola zvyšují efektivitu prováděných hospitací a postupně
přinášejí pozitivní dopad do kvality vzdělávání.
Vzdělávání zabezpečuje pedagogický sbor, ve kterém došlo během posledních třech let
k výrazné proměně. Tvoří jej 27 pedagogických pracovníků, z toho 19 učitelů, jedna
asistentka pedagoga a sedm vychovatelů v internátu. Personální obsazení umožňuje realizac i
vzdělávacích programů, přestože třetina pedagogů nesplňuje předpoklad odborné
kvalifikace. Většina nekvalifikovaných učitelů si doplňuje odbornou způsobilost studiem
speciální pedagogiky, dva učitelé na zkrácený úvazek a dva noční vychovatelé absenci
požadovaného vzdělání nahrazují zkušeností, empatickým přístupem i zaujetím pro svou
práci. Nově příchozím a začínajícím pedagogům je poskytována systematická podpora
vedení školy, uvádějícího učitele a vzájemné náslechy se zkušenými kolegy.
Další vzdělávání pedagogických pracovníků (dále „DVPP“) vychází z filozofie školy
a stanovených priorit. Na svůj profesní rozvoj klade důraz i vedení školy. Pedagogičtí
pracovníci se ve sledovaném období zapojovali především do různých vzdělávacích akcí
podporujících jejich odborný růst. Z hospitační činnosti inspekčního týmu a získané zpětné
vazby z distanční výuky je však evidentní, že DVPP není v potřebné míře orientováno
na inovativní didaktické postupy a na využívání formativního hodnocení.
Kvalitu vzdělávání a realizaci vzdělávacích programů pozitivně ovlivňují nadstandardní
materiální a finanční podmínky. Vícezdrojové financování napomáhá k plynulému chodu
školy. Ředitelka pravidelně vyhodnocuje stav materiálně technického zázemí a systematick y
jej obnovuje a dovybavuje didaktickými, speciálně didaktickými a kompenzačními
pomůckami včetně učebnic (i v Braillově písmu), které jsou žákům zapůjčovány. Výuka
probíhá v podnětném a čistém prostředí. Škola disponuje dostatečným počtem kmenovýc h,
odborných či specializovaných učeben s nejmodernějším technickým vybavením
(interaktivní technika, kamerové a digitální lupy s příslušným softwarem i hardwarem,
termokopírka pro přípravu reliéfních plánků, náčrtů, geometrických tvarů, 3D tiskárna,
ozvučené modely) a výtvarnou dílnou s keramickou pecí a hrnčířským kruhem. Internát
disponuje ubytováním buňkového typu, dvěma klubovnami, internetovou studovnou,
žákovskou knihovnou, posilovnou, třemi kuchyňkami, kuchyní s jídelním koutem
využívanou rovněž pro nácvik sebeobsluhy a přímé péče o klienta u oboru Sociální činnost.
Škola i internát jsou vybaveny volným přístupem k internetu. Estetické prostředí
pro vzdělávání dotvářejí vystavené práce žáků na chodbách, relaxační prostory a park areálu
s uměleckou zahradní úpravou. Pro výuku tělesné výchovy a pro zájmovou činnost slouží
tělocvičny a venkovní hřiště poskytované Hotelovou školou Radlická. Stravování žáků
a ubytovaných je zajištěno rovněž hotelovou školou. Škola věnuje dostatečnou pozornost
bezpečnosti a ochraně zdraví, je vybavena elektronickým a kamerovým vstupním systémem
a informačními majáčky sloužícími k orientaci osob se zrakovým postižením.




2021/2022                                   3
                          Hodnocení průběhu vzdělávání
Společným znakem všech hospitovaných hodin byla příjemná atmosféra, vstřícná
komunikace a trpělivý přístup pedagogů k žákům. Malé kolektivy tříd a vhodné pracovní
zázemí vytvářejí bezpečné prostředí pro vzdělávání. Zvolené vzdělávací strategie ve výuce
většinou odpovídaly individuálním potřebám žáků, jejich studijním předpokladům
i možnostem. Vycházely z důkladné znalosti konkrétní třídy i jednotlivých žáků, zejména
jejich zdravotního handicapu a doporučení poradenských zařízení. Důraz byl kladen
na osvojení klíčových pojmů, procvičení a upevnění učiva. Efektivitu výuky zvyšova la
účinná kooperace vyučujících s asistentkou pedagoga či možnost on-line připojení do výuky
pro žáky s individuálním vzdělávacím programem. Převažovala forma frontální výuky
(strukturovaný výklad, řízený rozhovor) kombinovaná se samostatnou prací žáků. Vzhlede m
k toleranci speciálně vzdělávacích potřeb některých žáků (poruchy autistického spektra,
Aspergerův syndrom aj.) byly jen ojediněle zařazovány kooperativní činnosti, skupinová
práce, hodnocení vlastního výkonu či vzájemné hodnocení žáků. Z reakcí žáků bylo patrné,
že mají zažitá pravidla komunikace a vytvořené pracovní návyky. Ve výuce prokazovali
komunikativní dovednosti, logické myšlení i znalosti z hospitovaných předmětů. Ve většině
hodin se aktivně zapojovali do výuky, nebyli však zapojeni do závěrečného vyhodnoce ní
a shrnutí vyučovací hodiny. Výraznou pomoc ve výuce představuje využití didaktické
techniky, která usnadňuje přenos informací a přispívá k efektivitě a dynamičnos ti
vzdělávání.
Sledované hodiny všeobecně vzdělávacích předmětů se odlišovaly různou úrovní metodické
propracovanosti, účelností didaktických postupů, mírou aktivizace žáků i jejich zapojení
do hodnotících činností. Ve většině případů měly promyšlenou strukturu s jasným
stanovením cíle a tématu, byly organizačně dobře připraveny a zvládnuty. Vyučujíc í
vyváženě uplatnili jak předávání hotových poznatků, tak i možnost samostatného uvažová ní
žáků a uvědomění si vzájemných souvislostí. K motivaci žáků v části hodin přispíva lo
průběžné střídání činností, práce s textem i zařazování poslechových ukázek. Požadavky
kladené na žáky byly většinou přiměřené, žáci měli potřebné množství času k pochopení
a procvičení probírané látky. Při výuce matematiky v gymnaziálním vzdělávání jsou vhodně
využívány gradované úlohy, které vedou ke kvalitní přípravě žáků a jejich úspěchu u státní
i profilové části maturitní zkoušky.
Efektivitu vzdělávání v některých hodinách snižovaly méně účinné didaktické postupy
a dílčí metodické nedostatky. Vyučující v dostatečné míře nevyužili výhody menšího počtu
žáků. Dominující postavení učitele, menší pestrost metod a střídání činností vedla k pasivitě
jednotlivců a nerovnoměrnému zapojení některých žáků do vyučování. Didaktické
nedostatky se projevily zejména v těch hodinách, kde byl výklad učiva opřen pouze
o sluchový vjem, případně text promítaný dataprojektorem a zcela chybělo použití
názorných pomůcek vnímaných i jinými smysly. V některých hodinách nebyl vytvářen
dostatečný prostor pro souvislejší mluvený projev žáků a ve výuce cizích jazyků nebyl cíleně
podpořen rozvoj jejich interaktivních řečových dovedností. Učitelé pouze ojediněle
diferencovali výuku s ohledem na odlišné tempo práce žáků nebo jejich rozdílné studijní
předpoklady (nabídka činností pro rychlejší žáky, zařazování náročnějších úkolů). V části
sledovaných hodin byla věnována menší pozornost jazykové kultuře při vyučová ní
a usměrňování úrovně mluveného projevu žáků.
V odborném vzdělávání je cíleně propojována teoretická výuka s praktickým využitím
získávaných znalostí a dovedností. Ve většině vyučovacích hodin zkušenost vyučujíc íc h
a jejich zaujetí pro příslušný předmět významně vedou k rozvoji odborných kompetencí
žáků. Učitelé, aniž by zužovali zadání, průběžně ověřují pochopení zadávaných úkolů žáky


2021/2022                                    4
a dávají jim dostatečný časový prostor pro jejich vypracování. V případě potřeby poskytují
žákům individuální dopomoc. Žáci používali odbornou terminologii, efektivně pracovali
s různými informačními zdroji, zobecňovali získané poznatky a dokázali uvádět jejich
použití v praxi. U oboru Sociální činnost k efektivitě vzdělávání při učební praxi výrazně
přispívá spolupráce žáků ve dvojicích. Při výuce odborných předmětů oboru Obchodní
akademie kladli vyučující rovněž důraz na podporu matematické a finanční gramotnosti.
S ohledem na budoucí uplatnění žáků je velký důraz kladen na podporu a rozvoj informač ní
gramotnosti, která je vhodně doplněna i o výuku programování.
Všestranný rozvoj osobnosti žáka je podporován aktivitami navazujícími na ŠVP. Žákům je
nabízena vhodná skladba činností s ohledem na jejich individuální potřeby a zájmy (odborné
přednášky a exkurze, projekty, soutěže napříč všemi oblastmi vzdělávání, charitativní akce
aj.). Tělesná výchova je zdařile podporována účastí žáků na sportovních aktivitác h
ve spolupráci s Českým svazem tělesně postižených sportovců. Znalost cizích jazyků je
prohlubována nabídkou volitelných předmětů a možností složení mezinárodních jazykovýc h
zkoušek. Vychovatelé a vedoucí kroužků respektují jednotlivé zvláštnosti žáků a přihlíže jí
k jejich specifickým potřebám.


                          Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby, tzn. formou
písemného a ústního zkoušení v závislosti na možnostech žáka. Uplatňované nástroje interní
evaluace (každoroční vyhodnocení plnění výstupů učebních osnov každého žáka, analýzy
průběžných výsledků i úspěšnosti žáků u maturitní zkoušky, hodnoticí zprávy předmětových
komisí) umožňují škole získávat objektivní informace o výsledcích vzdělávání a přijímat
efektivní opatření k jejich zlepšování, která se následně promítají do úpravy kurikulár níc h
dokumentů a vedou ke snížení studijní neúspěšnosti. K objektivnímu posouzení dosažené
míry znalostí a vědomostí přispívají zpracovaná pravidla hodnocení výsledků vzdělává ní
žáků včetně metod hodnocení v souladu s doporučenými podpůrnými opatřeními.
Výsledky vzdělávání žáků jsou pozitivně ovlivňovány funkčním systémem ŠPP, který
vychází z výrazně pedocentrického uspořádání. Poskytované poradenské služby vykazují
velmi dobrou úroveň. Těžištěm systému je úzká týmová spolupráce pracovníků ŠPP
s vedením školy, třídními učiteli, učiteli, vychovateli, odborníky ze školských poradenským
zařízení a zákonnými zástupci žáků. Na základě průběžného vyhodnocování informací jsou
efektivně upravovány individuální vzdělávací strategie každého žáka s ohledem na jeho
aktuální situaci (progresi nebo zhoršení).
Výhoda prostředí malé školy umožňuje pružně reagovat na zjištěné problémy žáků a zaměřit
preventivní strategie podle identifikovaných potřeb prostřednictvím školního programu.
K prioritám patří zvládnutí přechodu žáků ze základní školy a vyrovnání se s nároky
gymnaziálního a středoškolského studia, podpora prosociálního chování žáků, přirozeného
sebevědomí, zodpovědnosti k sobě i svému okolí a včasné zachycení případných
problémových projevů chování. Nemalá pozornost je věnována budoucí profesní orientaci
žáků. K těmto cílům účinně napomáhají systémově nastavené aktivity, mj. kurzy (adaptační,
lyžařský, cyklistický a turistický), psychologická skupinová setkání, předmětové exkurze,
testování schopností žáků při výběru dalšího studia či povolání, skupinový program pro
maturanty v rámci kariérového poradenství a zapojení žáků do pestré nabídky mimoškolníc h
aktivit (Klub mladého diváka, projekt Bílá pastelka aj.).
Nastavený systém prevence sociálně patologických jevů umožňuje předcházet vzniku
rizikového chování. V případě ojedinělého výskytu nežádoucích jevů (například


2021/2022                                    5
neomluvená absence) škola důsledně uplatňuje výchovná opatření. Udělovaná výchovná
opatření jsou účinná. Škola vhodně využívá pochvaly jako kladného motivačního nástroje.
Oceňuje především přístup žáků ke vzdělávání i jejich účast na školních akcích.
Identifikovaným     žákům se slabším prospěchem nabízí standardní postupy
(individualizovaná výuka, individuální konzultace, individuální vzdělávací plány,
individuální výuka s asistentem pedagoga) či možnost přestoupit v rámci školy na jiný obor
vzdělání.
O účinnosti nastaveného systému vypovídají dobré výsledky žáků v průběhu vzdělává ní,
podíl vyznamenaných tvoří v průměru přibližně třetina žáků, neprospívají pouze jednotlivc i.
Pozitivním výsledkem je rovněž téměř stoprocentní počet žáků s uzavřenou klasifik ac í
k 30. 6., standardní průměrný počet zameškaných hodin na žáka a zanedbatelný počet
neomluvených hodin na žáka. Absence žáků souvisí většinou s jejich zdravotním stavem.
Efektivitu přijímaných opatření ke zkvalitňování vzdělávání dokládá vysoká úspěšnost žáků
při ukončování studia. Ve školním roce 2019/2020 neuspěl v každém oboru vzdělává ní
pouze jeden žák, ostatní byli úspěšní. V následujícím školním roce byli u maturitní zkoušky
úspěšní všichni žáci. Výsledný průměrný prospěch žáků v jednotlivých oborech je
srovnatelný. Dalším nástrojem externího hodnocení jsou soutěže a aktivity různého
zaměření, v nichž žáci prezentují získané dovednosti (celostátní soutěž v psaní na klávesnic i,
fyzikálně-chemická olympiáda, aj.) a zapojení do projektů, které škola sama aktivně
organizuje, a projektů mezinárodních.
Vychovatelé v internátu individuálně efektivně podporují žáky při návyku soustavné
přípravy a samostudia, napomáhají s procvičováním učiva, vytvářejí žákům vhodné,
příjemné a bezpečné podmínky pro pobyt a vedou je ke smysluplnému využívání volného
času.
V souladu se specifickým zaměřením školy jsou žáci přijímáni ke studiu na vysokých
školách či na vyšších odborných školách. Ostatním absolventům se daří v rámci jejich
možností nalézt uplatnění na trhu práce.




                                          Závěry
Vývoj školy
- od poslední inspekční činnosti v roce 2013 byla jmenována nová ředitelka školy,
- ředitelka nově zřídila školní poradenské pracoviště,
- úroveň materiálně-technického zázemí je systematicky zvyšována,
- vedení školy postupně realizuje stanovené záměry směřující ke zvyšování kvality
  poskytovaného vzdělávání.

Silné stránky
- koncepční řízení školy,
- kvalitní materiální a finanční předpoklady pro naplňování ŠVP, aktivní přístup vedení
  školy při zajišťování dalších finančních zdrojů,
- systematicky vytvářené motivační prostředí školy a příznivá vzdělávací atmosféra,


2021/2022                                     6
- vysoká míra empatie, vstřícný a respektující přístup všech pedagogů k žákům,
  individuální přístup při všech činnostech v průběhu vzdělávání,
- vytvoření školního poradenského pracoviště a jeho úzká spolupráce s řadou školských
  poradenských zařízení se pozitivně odráží ve vysoké kvalitě poskytovaných služeb,
- dlouhodobá spolupráce s četnými sociálními partnery a zapojení žáků do pestré nabídky
  volnočasových aktivit podporuje jejich všestranný rozvoj.


Slabé stránky a/nebo příležitosti ke zlepšení
- nižší míra kvalifikovanosti pedagogického sboru,
- malý přínos didaktických závěrů vyučovacích hodin, opomíjení shrnutí probraného učiva
  a vyhodnocení stanoveného vzdělávacího cíle či práce žáků,
- menší míra diferenciace vzdělávání s ohledem na vzdělávací potřeby žáků.

Doporučení pro zlepšení činnosti školy
- efektivně pracovat se závěrem vyučovacích hodin, důsledně zařazovat shrnutí probraného
  učiva, hodnotit, zda bylo dosaženo daného vzdělávacího cíle, dbát na jazykovou kulturu
  žáků, vytvářet prostor pro jejich souvislý jazykový projev,
- využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, především žáků nadaných,
- cíleně sestavovat DVPP se zaměřením na aktivizační metody a formy výuky, organizac i
  práce v hodině a na využití formativních prvků hodnocení,
- využívat ve výuce takové názorné pomůcky, které zajistí kvalitní vnímání učiva všem
  žákům s různými potřebami.


              Seznam dokladů, o které se inspekční zjištění opírají
 1.    Jmenovací dekret ředitelky školy ze dne 25. 6. 2019 s účinností od 1. 8. 2019
 2.    Koncepce rozvoje školy
 3.    Školní řád, účinný k termínu inspekční činnosti a pravidla pro hodnocení výsledků
       vzdělávání
 4.    Školní vzdělávací programy pro obory vzdělání Gymnázium, Obchodní
       akademie a Sociální činnost, účinné pro vzdělávání žáků 1. až 4. ročníku ve školním
       roce 2021/2022
 5.    Třídní knihy vedené ve školním roce 2019/2020, 2020/2021a 2021/2022 k termínu
       inspekční činnosti
 6.    Dokumentace Školního poradenského pracoviště vedené k termínu inspekční činnosti
 7.    Záznamy z pedagogických rad ve školních rocích 2019/2020, 2020/2021 a 2021/2022
       k termínu inspekční činnosti
 8.    Doklady o přijímání a o ukončování vzdělávání (vybraný kontrolní vzorek)
 9.    Přehledy ze školního informačního systému za školní roky 2019/2020, 2020/2021
       a 2021/2022 k termínu inspekční činnosti
10.    Rozvrh vyučovacích hodin ve školním roce 2021/2022
11.    Zápisy z předmětových komisí za sledované období k termínu inspekční činnosti


2021/2022                                   7
12.    Školní matrika v elektronické podobě vedená k termínu inspekční činnosti
13.    Výroční zpráva o činnosti školy ve školním roce 2019/2020 a 2020/2021
14.    Personální dokumentace pedagogických pracovníků k termínu inspekční činnosti
       (vybraný kontrolní vzorek)
15.    Vybrané výstupy z účetnictví organizace za roky 2020 a 2021
16.    Plány dalšího vzdělávání pedagogických pracovníků na roky 2020/2021
       s vyhodnocením a na rok 2021/2022
17.    Kniha evidence úrazů k termínu inspekční činnosti


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Stanislava Grundová, školní                   Stanislava Grundová v. r.
 inspektorka, vedoucí inspekčního týmu
 Mgr. Bc. Lenka Rose, školní inspektorka                Lenka Rose v. r.
 Mgr. Tomáš Šimek, školní inspektor                    Tomáš Šimek v. r.
 Bc. Šárka Snížková, kontrolní pracovnice             Šárka Snížková v. r.
 Mgr. Jana Janková, přizvaná osoba -                   Jana Janková v. r.
 odborník na vzdělávání žáků se SVP

V Praze 2. 2. 2022


Datum a podpis ředitelky školy potvrzující projednání a převzetí inspekční zprávy


 PhDr. Klára Eliášková, Ph.D. ,                       Klára Eliášková v. r.
 ředitelka školy

V Praze 14. 2. 2022



2021/2022                                   8
