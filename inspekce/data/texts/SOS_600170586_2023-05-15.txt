CSI0X00BFL7L
Počet listů: 8




                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-680/23-U


Název                               Střední odborná škola energetická a stavební,
                                    Obchodní akademie a Střední zdravotnická škola,
                                    Chomutov, příspěvková organizace
Sídlo                               Na Průhoně 4800, 430 03 Chomutov
E-mail                              info@esoz.cz
IČO                                 41324641
Identifikátor                       600170586
Právní forma                        příspěvková organizace
Zastupující                         Ing. Lenka Demjanová
Zřizovatel                          Ústecký kraj
Místa inspekční činnosti            Na Průhoně 4800, Palackého 238/3, Černovická 2901/26,
                                    Černovická 5831, Školní 785/56, Na Moráni 4803,
                                    Chomutov
Inspekční činnost na místě          15. 5. 2023 − 19. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.
                                   Charakteristika
Střední odborná škola energetická a stavební, Obchodní akademie a Střední zdravotnická
škola, Chomutov, příspěvková organizace (dále „škola“) vykonává činnost střední školy,
domova mládeže, školní jídelny a školní jídelny – výdejny.
Škola vzdělává v denní formě vzdělávání žáky v oborech vzdělání poskytujících střední
vzdělání s maturitní zkouškou (dále „maturitní obory“) a v oborech vzdělání poskytujíc íc h
střední vzdělání s výučním listem (dále „učební obory“).
Ve školním roce 2022/2023 škola vyučuje tyto obory vzdělání:
   -   23-51-H/01 Strojní mechanik
   -   26-51-H/01 Elektrikář
   -   26-51-H/02 Elektrikář-silnoproud
   -   33-56-H/01 Truhlář
   -   36-64-H/01 Tesař
   -   36-52-H/01 Instalatér
   -   36-67-H/01 Zedník
   -   53-41-H/01 Ošetřovatel
   -   26-41-L/01 Mechanik elektrotechnik (zaměření Mechanik a Mechanik elektronik)
   -   39-08-M/01 Požární ochrana (zaměření Strojník požární techniky a Technik požární
       ochrany)
   -   68-42-M/01 Bezpečnostně právní činnost
   -   63-41-M/01 Obchodní akademie (zaměření Sportovní management a Obchodní
       akademie)
   -   53-41-M/03 Praktická sestra
   -   75-41-M/01 Sociální činnost
K datu inspekční činnosti se ve škole vzdělávalo celkem 1 063 žáků ve 45 třídách, z toho
v maturitních oborech 757 žáků a v učebních oborech 306 žáků. Žáků se speciálními
vzdělávacími potřebami škola evidovala 134, z nich dva žáci se vzdělávali podle
individuálního vzdělávacího plánu. Žáků s odlišným mateřským jazykem škola vzděláva la
15. V domovech mládeže bylo ubytovaných celkem 125 žáků.
Další informace o škole je možné získat na adrese www.esoz.cz.


                          Hodnocení podmínek vzdělávání
Ředitelka školy nastoupila do funkce 1. 1. 2022. V koncepci rozvoje školy stanovila jako
prioritu modernizaci podmínek vzdělávání, podporu odborného růstu pedagogů,
zkvalitňování výchovně vzdělávacího procesu a zejména zlepšování dosahovaných výsledků
vzdělávání. Vedení školy také reaguje na požadavky trhu a v souladu s aktuální poptávkou
modifikuje obory vzdělání (od 1. 9. 2022 škola vyučuje nový obor vzdělání Ošetřovatel, ve
spolupráci se zřizovatelem a ČEZ připravuje obor vzdělání Elektrotechnika). Učitelé velmi
pozitivně hodnotí vzájemné vztahy s vedením školy, poskytování zpětné vazby k jejich práci
a schopnost spolupráce. Účelné delegování kompetencí vzhledem k velikosti školy


                                           2/8
a rozmanitosti oborů vzdělání umožňuje bezproblémové fungování školy. Ke zvýšení
kvality výchovně vzdělávacího procesu přispívá činnost metodických orgánů, které
vyhodnocují naplňování učebních osnov jednotlivých vyučovacích předmětů, podílejí se na
sjednocování hodnocení, sdílejí poznatky ze vzdělávacích akcí, organizačně zajišťují
mimoškolní akce aj. Úspěšnost žáků v průběhu vzdělávání i při jeho ukončování je
sledována, převažuje však sumarizace nad analytickým zpracováním výsledků. Do činnosti
školy jsou dlouhodobě zapojováni také žáci prostřednictvím žákovského parlamentu.
K úspěšné realizaci školních vzdělávacích programů naplňování profilu absolventa
přispívají dlouhodobě rozvíjené partnerské vztahy. Mezi strategické partnery školy patří
především firmy, které se školou participují na realizaci odborné praxe žáků. Spolupráce se
sociálními partnery probíhá na vynikající úrovni. Pravidelně se schází Poradní sbor ředitelky
školy pro bezpečnostní obory (zástupci Policie České republiky, obecní policie, Hasičského
záchranného sboru České republiky, Vězeňské služby České republiky, Probační a mediační
služby a soudů), který slouží mimo jiné jako platforma pro organizaci odborných praxí
a zážitkově motivačních aktivit pro žáky.
Stabilní pedagogický sbor z velké části tvořený odborníky z praxe, kteří předávají žákům
své bohaté zkušenosti, je garancí kvality poskytovaného zejména odborného vzdělává ní.
Také pravidelně realizované vzájemné hospitace pedagogů, příp. tandemová výuka, účelně
přispívají ke zkvalitňování výuky. Další vzdělávání je realizováno s ohledem na přínos škole
i jednotlivým pedagogům. Pravidelně probíhají školení zejména v oblasti odborného
vzdělávání. Osvědčuje se vzdělávání pedagogů jako týmu formou společných seminářů ve
škole aktuálně zaměřených např. na práci třídních učitelů. Kontrolní systém je nastavený,
vykazuje ale drobné rezervy např. v hospitační činnosti vedení školy. Zpětná vazba
poskytovaná pedagogům není prozatím zcela účinná. Příležitostí pro zlepšení je větší
podpora a vzdělávání pedagogů v oblastech individualizace výuky, práce s cílem vyučovac í
hodiny, využití aktivizujících metod a forem ve výuce, příp. oblast formativního hodnocení.
Nastavený systém poradenských služeb je funkční. Vzdělávání žáků se speciálními
vzdělávacími potřebami koordinují tři výchovné poradkyně, které informují pedagogy
o potřebě podpůrných opatřeních pro žáky a v případě potřeby se podílejí na přípravě
a vyhodnocování individuálních vzdělávacích plánů. Každé pracoviště má svého metodika
prevence, což významně zefektivňuje primární prevenci a řešení případných projevů
rizikového chování.
Všechny školní budovy jsou esteticky a výukově podnětné, vnitřní i vnější prostory se daří
dle plánu renovovat a modernizovat. Na velmi dobré úrovni jsou zejména materiá lní
podmínky pro odborné vzdělávání, které odpovídají současným moderním trendům
a významně podporují efektivní odbornou přípravu. Přínosné pro vzdělávání jsou také školní
výukové materiály (skripta), které vytvořili učitelé odborných předmětů.


                          Hodnocení průběhu vzdělávání
Společným znakem hospitované výuky byla vstřícná a přátelská atmosféra, učitelé k žákům
zaujímali respektující přístup a napomáhali tak vytvářet psychicky bezpečné prostředí pro
jejich vzdělávání. Při plánování a realizaci výuky vycházeli vyučující z cílů stanovenýc h
školními vzdělávacími programy. Učitelé měli zájem o vzdělávání žáků, někteří vedli výuku
ve vzájemných mezipředmětových souvislostech a propojovali ji zpravidla účelně se
zkušenostmi žáků z praktického vyučování. Část sledovaných hodin byla výrazně
výkladová, převažovaly postupy zaměřené na předávání poznatků učitelem, chyběla vhodná
aktivizace žáků, pouze v některých hodinách byly rozvíjeny jejich kooperativní dovednosti.


                                            3/8
Často chyběla diferenciace a individuální podpora, žáci plnili obsahem, typem, rozsahem
i náročností shodné úkoly. Nedostatky se projevily také v závěrečném shrnutí poznatků
a zhodnocení vzdělávacího přínosu pro žáky. Efektivní sebehodnocení a prvky formativního
hodnocení byly ve sledované výuce zaznamenány zcela výjimečně. V některých hodinách
byly účelně využity informační technologie, žáci však méně pracovali se zdroji informac í
pomáhající rozvoji kritického myšlení žáků.
Výuka odborných předmětů byla vedena odborně správně, většinou frontálním způsobem.
Její těžiště bylo především na aktivitě učitele, který byl nositelem informací. Snaha
některých vyučujících aktivizovat žáky v průběhu výuky se ne vždy zdařila, na otázky
směřující ke třídě reagovali jen někteří žáci. Pedagogové často využili při výkladu
prezentační techniku, pomocí které sdíleli se žáky kromě textů také obrazové materiály.
V některých hodinách byly vhodně využity zkušenosti žáků z reálného života.
Sledovaná praktická výuka se konala ve školních dílnách, jejichž velmi dobré materiá lní
a technické vybavení odpovídá současným požadavkům odborné praxe a vytváří
předpoklady pro úspěšné naplnění odborného profilu absolventa. Odborný výcvik byl veden
na profesionální úrovni. Na základě získaných teoretických poznatků byly účelně rozvíjeny
praktické dovednosti jednotlivců. Při praktických činnostech byli žáci vedeni
k samostatnosti, aktivně se do výuky zapojovali, ochotně s vyučujícími spolupracova li
a vykonávali zadávané úkoly. Příjemná pracovní atmosféra vhodně podporovala proces
učení.


                         Hodnocení výsledků vzdělávání
Výsledky vzdělávání za jednotlivá klasifikační období škola sumarizuje a projednává na
jednáních pedagogické rady. Podrobně jsou řešeny výsledky žáků s prospěchovými potížemi
včetně hledání příčin neúspěchu a následného nastavení opatření (nejčastěji doučování
a individuální konzultace). Efektivita přijímaných opatření ale není dostatečně účinná.
Kvalitu poskytovaného vzdělávání a účinnost realizované podpory v učebních oborech
ukazuje úspěšnost žáků při ukončování vzdělávání závěrečnou zkouškou. Úspěšnost žáků,
kteří konali závěrečnou zkoušku v roce 2022, byla po řádném a opravném termínu celkem
90 %.
Důležitým ukazatelem efektivity poskytovaného vzdělávání je dále úspěšnost školy při
ukončování vzdělávání maturitní zkouškou. V cizích jazycích podporují pedagogové
možnost získání certifikátu, který dokládá jazykové znalosti, a umožňuje nahradit zkoušku
z cizího jazyka v profilové části maturitní zkoušky. Škola je zároveň zapojena do pilotního
ověřování alternativní zkoušky profilové části maturitní zkoušky formou komplexní
absolventské práce. V letošním školním roce splnili profilovou část maturitní zkoušky
komplexní absolventskou prací a její ústní obhajobou dva žáci. Úspěšnost školy v profilo vé
i společné části maturitní zkoušky byla v roce 2022 horší než republikový průměr v dané
skupině oborů. Výjimkou byl obor vzdělání Bezpečnostně právní činnost, jehož výsledky
byly v profilové části srovnatelné s republikovým průměrem a ve společné části lepší než
republikový průměr (8 %, v republice 14 %). Nejhorších výsledků dosáhla škola v oboru
vzdělání Praktická sestra, ve kterém hrubá neúspěšnost (poměr žáků neúspěšných nebo
nekonajících k počtu žáků přihlášených k maturitní zkoušce) dosáhla v profilové části 40 %
(v republice 11 %) a ve společné části 43 % (v republice 16 %). V oboru vzdělání Obchodní
akademie byla hrubá neúspěšnost 34 % (v republice 9 %), v oboru Požární ochrana 31 %
(v republice 13 %) a v oboru vzdělání Mechanik elektrotechnik 26 % (v republice 17 %).
Výsledky při ukončování vzdělávání maturitní zkouškou škola analyzuje, avšak pouze


                                           4/8
z pohledu úspěšnosti žáků, kteří maturitní zkoušku konali, s hrubou neúspěšností škola
nepracuje. Opatření přijatá na základě zjištění při předchozí inspekční činnosti nejsou
realizována.
Žáci školy s velmi dobrými výsledky se aktivně zapojují do odborných i sportovních
soutěžích, přehlídek i dalších akcích. Prestižní ocenění získala škola v soutěži středních škol
Ústeckého kraje Moderní škola 4.0, aktivně se zapojuje i do činností DofE (mezinárod ní
cena vévody z Edinburghu v rámci programu zaměřeného na pohyb, dovednost
a dobrovolnictví).
Z důvodu nárůstu počtu žáků s psychickými obtížemi škola posílila personální obsazení
poradenského pracoviště o pozici školní psycholožky, která pomáhá žákům se školní
neúspěšností, organizací času, s úzkostnými stavy, se vztahovými problémy s vrstevník y
apod. Připravuje pro žáky semináře ke zvýšení efektivity učení, rozvoji metakognice
a motivace ke vzdělávání. V oblasti kariérového poradenství výchovné poradkyně pomáhají
žákům při výběru jejich další profesní cesty (studium, či uplatnění na pracovním trhu),
aktivně spolupracují s úřadem práce i profesními organizacemi. Školní poradenské týmy
průběžně monitorují signály rizikového chování žáků, v případě jeho výskytu neprodleně
uplatňují nastavená pravidla postupu řešení, pro zjišťování klimatu ve třídách využíva jí
sociometrická šetření. Upevňování třídních kolektivů a pozitivní sociální vazby jsou
rozvíjeny pravidelnou realizací adaptačních programů v prvních a druhých ročnících studia,
organizací školních a mimoškolních akcí, a to i ve spolupráci s domovem mládeže. Na
základě dlouhodobých zkušeností a osvědčených kontaktů s odbornými institucemi škola
organizuje preventivní, v případě potřeby i intervenční programy a projektové dny.
V některých součástech školy jsou realizovány také peer programy, v nichž si žáci poskytují
vzájemnou pomoc a podporu. Žáci se aktivně zapojují do charitativních akcí, ve kterých si
osvojují sociální dovednosti a rozvíjejí občanské kompetence.


                                          Závěry
Vývoj školy
Ve školním roce 2021/2022 došlo ke změně na pozici ředitelky školy. Dle finanč níc h
možností škola průběžně modernizuje materiální a prostorové podmínky pro vzdělávání. Od
letošního školního roku škola vyučuje nový obor vzdělání Ošetřovatel. Škole se dlouhodobě
daří rozvíjet účinnou spolupráci s externími partnery. Přetrvávají rezervy v metodickém
vedení pedagogických pracovníků v oblasti využívání aktivizujících metod a forem ve
výuce a ve většině maturitních oborů vzdělání vysoká míra neúspěšnosti při ukončování
vzdělávání maturitní zkouškou.
Silné stránky
- Erudice a praktické zkušenosti externích odborníků a široká síť partnerů, kteří se podílejí
  na realizaci praktického vyučování, efektivně přispívají k úspěšnému naplnění odborného
  profilu absolventa.
- Příznivé interpersonální vztahy a příjemné pracovní klima při výchovně vzdělávac ím
  procesu pozitivně ovlivňují vzdělávaní žáků.
- Moderní materiální a technické zázemí pro odbornou výuku významně přispívá
  k efektivní odborné přípravě žáků.




                                             5/8
- Systematická práce školního poradenského pracoviště ve všech součástech školy,
  poradenské služby dostupné všem žákům a účelně nastavený systém primární prevence ,
  který výrazně eliminuje výskyt rizikového chování žáků.
Slabé stránky a/nebo příležitosti ke zlepšení
- Převaha frontální výuky vede k nízkému zapojení žáků do procesu vzdělávání, někteří
  učitelé ve výuce nepracují s cílem – často není stanoven a v závěru není ověřeno jeho
  naplnění, což omezuje dostatečnou zpětnou vazbu žákům i pedagogům o efektivitě
  vzdělávacího procesu.
- V průběhu výuky není využívána formativní zpětná vazba jako prostředek rozvoje
  osobnosti žáka a motivace k jeho dalšímu vzdělávání.
- Opatření přijímaná ke zlepšení výsledků žáků ve společné části maturitní zkoušky (vyjma
  oboru vzdělání Bezpečnostně právní činnost) nejsou dostatečně účinná.
Doporučení pro zlepšení činnosti školy
- Na základě výsledků pravidelné hospitační činnosti poskytovat pedagogům účinnou
  zpětnou vazbu o kvalitě jejich práce a následně přijímat vhodná opatření ke zlepšení.
- Pokračovat v dalším vzdělávání pedagogů         v oblastech   formativního     hodnocení
  a inovativních vzdělávacích strategií.
- V průběhu vzdělávání rozvíjet systematickou práci s cílem výuky,             diferenco vat
  a individualizovat výuku v souladu s předpoklady jednotlivých žáků.
- Důsledněji zařazovat závěrečné shrnutí a zhodnocení výuky tak, aby nechyběla zpětná
  vazba pro učitele i žáky.
- Zefektivnit činnost v oblasti vyhodnocování výsledků vzdělávání a v přijímání opatření
  k jejich zlepšování.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Č. j.: 107/2001 včetně Přílohy
      č. 1 a 2 (ze dne 23. 2. 2023)
 2.   Jmenovací list – jmenování ředitelkou školy s účinností od 1. 1. 2022
 3.   Výpisy z rejstříku škol a školských zařízení MŠMT (ze dne 15. 5. 2023)
 4.   Výkazy o ředitelství škol (R 13-01) podle stavu k 30. 9. 2021, 30. 9. 2022
 5.   Výkazy o střední škole (M 8) podle stavu k 30. 9. 2021, k 30. 9. 2022
 6.   Školní vzdělávací programy platné ve školním roce 2022/2023


                                           6/8
 7.   Organizační řád s účinností od 1. 9. 2023
 8.   Personální dokumentace pedagogických pracovníků včetně absolvovaného dalšího
      vzdělávání (vzorek)
 9.   Rozvrhy hodin, školní rok 2022/2023
10.   Školní řád vydaný s účinností od 30. 8. 2022
11.   Školní matrika, školní roky 2021/2022, 2022/2023 (vzorek)
12.   Třídní knihy, školní roky 2021/2022, 2022/2023 (vzorek)
13.   Koncepce rozvoje školy
14.   Zápisy z provozních porad a pedagogických rad, školní roky 2021/2022, 2022/2023
15.   Záznamy z kontrolní a hospitační činnosti, školní rok 2022/2023
16.   Dokumentace výchovného poradenství, školní roky 2021/2022, 2022/2023
17.   Minimální preventivní program, školní rok 2022/2023
18.   Dokumentace k ukončování vzdělávání maturitní a závěrečnou zkouškou, školní roky
      2021/2022, 2022/2023
19.   Plán dalšího vzdělávání pedagogických pracovníků, školní rok 2022/2023
20.   Výroční zpráva o činnosti školy, školní rok 2021/2022
21.   Inspekční zpráva České školní inspekce č. j.: ČŠIU-378/14-U (ze dne 5. 6. 2014)
22.   Webové stránky školy: www.esoz.cz




                                         7/8
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ilona Hronová, školní inspektorka,
 vedoucí inspekčního týmu                            ………………………..

 Ing. Anna Kejřová, školní inspektorka
                                                     ………………………..

 PhDr. Alena Pilousová, školní inspektorka
                                                     ………………………..
 Bc. Blanka Zoudunová, kontrolní
 pracovnice                                          ………………………..
 Mgr. Michal Peterka, odborník v oblasti
 bezpečnostně právní činnosti                        ………………………..
 Mgr. et Mgr. David Čabrák, LL.M.,
 odborník v oblasti bezpečnostně právní
 činnosti                                            ………………………..
 Mgr. Iva Karafiátová, odborník v oblasti
 požární ochrany                                     ………………………..




V Ústí nad Labem 19. 6. 2023




                                             8/8
