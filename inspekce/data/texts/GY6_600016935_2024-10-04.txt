                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1805/24-M
                                      Sp. zn. ČŠIM-S-379/24-M


Název                               Gymnázium, Olomouc, Čajkovského 9
Sídlo                               Čajkovského 68/9, Nová Ulice, 779 00 Olomouc
E-mail                              skola@gcajkol.cz
IČO                                 00 848 956
Identifikátor                       600 016 935
Právní forma                        příspěvková organizace
Zastupující                         Mgr. Radek Čapka
Zřizovatel                          Olomoucký kraj
Místo inspekční činnosti            Čajkovského 68/9, Nová Ulice, 779 00 Olomouc
Inspekční činnost na místě          4., 7. a 8. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium, Olomouc, Čajkovského 9 (dále „škola“ nebo „subjekt“) vykonává činnost
střední školy, poskytující základní vzdělání a střední vzdělání s maturitní zkouškou, a školní
jídelny - výdejny. Škola vzdělává žáky v denní formě vzdělávání v osmiletém oboru
vzdělání 79-41-K/81 Gymnázium, ve čtyřletém oboru vzdělání 79-41-K/41 Gymnázium
a v šestiletém oboru vzdělání 79-43-K/61 Dvojjazyčné gymnázium s vyučovacími jazyky
českým a španělským (bilingva). Zaměření školy je všeobecné, jazykové a sportovní, jejím
hlavním cílem je především příprava žáků k dalšímu studiu na vysokých a vyšších
odborných školách, dvojjazyčné gymnázium se orientuje také na přípravu žáků pro další
studium odborných předmětů ve španělském jazyce.
K termínu inspekční činnosti se ve škole vzdělávalo celkem 697 žáků zařazenýc h
ve 23 třídách. Ve škole se vzdělávají žáci se speciálními vzdělávacími potřebami, žáci
nadaní i žáci cizinci.
Svou činnost škola pravidelně prezentuje ve výročních zprávách a na webových stránkách
(www.gcajkol.cz).


                         Hodnocení podmínek vzdělávání
Koncepční záměry rozvoje školy reagují na její potřeby a zohledňují požadavky vyplývajíc í
ze záměrů zřizovatele a potřeb města a regionu a jsou implementovány do dokumentů školy.
Plán rozvoje organizace na roky 2023–2025 deklaruje na základě analýzy předchozího
období hlavní cíle, které jsou podrobně rozpracovány v krátkodobých plánech pro daný
školní rok. Obsah vzdělávání i vytyčené cíle jsou vzhledem k zaměření školy a jejím
podmínkám reálné a jsou postupně plněny. Stanovené dílčí úkoly jsou pravidelně
vyhodnocovány, na základě zjištěných výsledků dochází k operativním úpravám a změnám
plánů práce školy. V souladu se stanovenou koncepcí se škola dlouhodobě zaměřuje nejen
na všeobecné vzdělávání žáků, ale také zejména na podporu jazykových kompetencí
a sportovních talentů. Profilaci a zájmy žáků podporuje širokou nabídkou volitelnýc h
předmětů, seminářů a zájmových aktivit v oblasti přírodovědné, humanitní, sportovní
i moderních technologií, nabídkou mezinárodních jazykových zkoušek či výjezdy žáků
v rámci zahraničních vzdělávacích projektů.
Organizační struktura odpovídá charakteru a velikosti školy. Součástí řízení subjektu jsou
kromě ředitele školy a jeho dvou zástupců také další pracovníci, v pedagogické oblasti
zejména předsedové jednotlivých předmětových komisí a členové školního poradenského
pracoviště. Vymezením kompetencí jednotlivých pracovníků školy je funkčně stanoven také
rozsah jejich práv a povinností a míra jejich odpovědnosti. Přenos informací mezi účastníky
vzdělávání v rámci subjektu je založen především na osobní a e-mailové komunikaci, tyto
formy však nejsou vždy dostatečně operativní a efektivní. Škola nemá vytvořen systém
ukládání strategických dokumentů a informací umožňující pohotový a nezávislý přístup
pedagogických pracovníků k nim. Vedení školy v systému řízení vhodně přihlíží k závěrům
jednání pedagogické rady, opírá se o výsledky neformální práce předmětových komisí
a školního poradenského pracoviště. Ze zpětnovazebních mechanismů účelně využívá
zejména pravidelné vyhodnocování dosahovaných výsledků vzdělávání, zohledňo vá ní
individuálních podnětů jednotlivých žáků a zákonných zástupců, zabývá se závěry jednání
zřizovatele a školské rady. Hospitační činnost pedagogických pracovníků je využívá na
v menším měřítku, a to převážně na úrovni předmětových komisí.



                                            2/10
Realizaci koncepčních záměrů školy příznivě ovlivňuje partnerská spolupráce zejména
se zřizovatelem školy, školskou radou a se zákonnými zástupci žáků. Spolupráce s posledně
jmenovanými je založena především na zprostředkování informací elektronickou formou
a na osobních setkáních na třídních schůzkách a individuálních konzultacích. Přínosná
pro zkvalitnění vzdělávání je rovněž nadstandardní spolupráce se statutárním městem
Olomouc, s organizacemi, institucemi, sportovními kluby a dalšími spolky v regionu
a s Univerzitou Palackého v Olomouci. Spolupráce s partnerskými institucemi na zahranič ní
úrovni přispívá především k rozvoji jazykových a sociálních kompetencí žáků. Pozitivem je
také činnost nadačního fondu školy, který škole pomáhá zejména organizačně a finanč ně
při pořádání školních akcí. Ve škole nebyla dosud obnovena dříve probíhající činnost
žákovské rady, žáci tak mají možnost zapojení do organizace školního života aktuálně pouze
formou osobní intervence u pedagogických pracovníků a vedení školy.
Složení pedagogického sboru umožňuje plnit záměry a cíle realizovaných školních
vzdělávacích programů. Škola má stabilizovaný pedagogický sbor, který je průběžně
doplňován o pedagogy, kterým je prostřednictvím uvádějících učitelů a garantů z řad
zkušených pedagogů věnována potřebná pozornost a péče přispívající k jejich úspěšnému
začlenění do vzdělávacího procesu a bezproblémové adaptaci do pracovního kolektivu.
Přítomnost rodilých mluvčích jako pedagogů podporuje aktivní využívání cizích jazyků
žáky jak v běžné komunikaci, tak odborně ve vyučovacích předmětech realizova nýc h
ve španělském jazyce.
Vedení školy podporuje profesní rozvoj zaměstnanců, vytváří rovnocenné podmínky
pro další vzdělávání pedagogických pracovníků s ohledem na zvolenou strategii školy,
potřeby a zájmy jednotlivých učitelů, finanční možnosti školy a nabídku vzdělávac íc h
institucí. Vzdělávání je plánovité a probíhá především formou prezenčních kurzů a webinářů
jak individuálního, tak skupinového charakteru. Poznatky a zkušenosti jsou předávány
ostatním pedagogům převážně na jednáních metodických orgánů školy či společných
pedagogických poradách.
Pro zajištění vzdělávání má škola vytvořeny příznivé materiální a prostorové podmínky.
Vedení školy i zástupci zřizovatele tuto oblast dlouhodobě cíleně sledují a plánovitě
postupně realizují modernizaci školních prostor a vybavení s cílem vytvoření funkčního
a současně příjemného, klidného a estetického prostředí pro práci učitelů a žáků. K termínu
inspekční činnosti však stále přetrvávalo vybavení zastaralým nábytkem ve školní jídelně –
výdejně. K estetické úpravě většiny prostor školy jsou vhodnou formou využívány žákovské
práce, trofeje a ocenění ze sportovních a naukových soutěží. V době inspekční činnosti byly
prostory školy vkusně upravené a přizpůsobené nejen pro výuku a realizaci zájmovýc h
aktivit, ale i pro oddech, relaxaci a aktivní pohybový odpočinek žáků.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění chodu školy. Aktivní prací vedení školy se daří získávat
další finanční prostředky z projektové činnosti a sponzorských darů. Získané zdroje jso u
účelně využívány k rozšiřování, obnově a modernizaci materiální a technické podpory
výuky. Jednotlivé učebny školy jsou dostatečně vybaveny potřebnými učebními pomůckami
a projekční technikou. Škola také disponuje nadstandardně vybavenou tělocvičnou, která je
využívána i ke sportovním aktivitám nadregionálního charakteru.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků ve zmiňované oblasti jsou vhodně zahrnuty do celého průběhu
vzdělávání. K zajištění bezpečnosti žáků, ochrany majetku a dodržování nastavenýc h
pravidel napomáhá také celodenní přítomnost nepedagogického pracovníka u vstupu


                                           3/10
do školy a systematická organizace dohledů pedagogických pracovníků v celém areálu
školy.
Škola zajišťuje stravování žáků v předepsaném rozsahu stravovacích služeb, včetně dietního
stravování, dovozem stravy z jiného právního subjektu. Nabídkou dvou jídel škola
podporuje samostatnost žáků v rozhodování v oblasti zdravého stravování. V budově školy
je provozován školní bufet a několik nápojových automatů na teplé a studené nápoje.


                          Hodnocení průběhu vzdělávání
Hodnocené vyučovací hodiny měly vždy stanoveny konkrétní tematické vzdělávací cíle,
které odpovídaly očekávaným výstupům realizovaných školních vzdělávacích programů,
s přihlédnutím k dosavadním znalostem žáků a také k potřebě jejich přípravy k maturitní
zkoušce. Stanovení kompetenčních cílů se odráželo ve volbě vzdělávacích strategií.
Společným znakem vyučovacích hodin byla pozitivní pracovní a sociální atmosféra
a partnerský přístup vyučujících k žákům založený na vstřícnosti, důvěře a toleranci. Žáci
respektovali nastavená pravidla práce a komunikace s pedagogickými pracovníky, byli
vedeni k dodržování zásad vzájemné ohleduplnosti a principů „fair play“ a zásad
bezpečnosti a ochrany zdraví.
Po odborné stránce byly vyučovací hodiny připravené, učitelé aktualizovali probíraná témata
o novinky v oblastech současných vědeckých poznatků i moderních technologií, propojovali
učivo v širších souvislostech a účelně rozvíjeli mezipředmětové vazby. Do vyučovac íc h
předmětů v celém jejich různorodém spektru se také přirozeným a nenásilným způsobem
promítalo zaměření gymnázia na aktivní výuku cizích jazyků, předměty výchovné ho
charakteru vedly k efektivnímu nácviku praktických dovedností a formování životníc h
a občanských postojů. Žáci prokazovali schopnost aplikovat své znalosti a správně používat
odbornou terminologii.
V úvodech sledovaných vyučovacích hodin převládala především motivace odkazujíc í
na plánovaný tematický obsah předkládaného učiva a jeho návaznost na předcházejíc í
období, motivace žáků k získávání a posilování jejich klíčových kompetencí však byla méně
výrazná. V uplatňovaných vzdělávacích strategiích převažovala frontální výuka s výraznějš í
rolí učitele, doplňovaná řízeným rozhovorem, diskusí a samostatnou prací žáků. Ve většině
vyučovacích hodin však nedostatečná pestrost forem a metod výuky vedla k monotónnos ti
a nerovnoměrnému zapojení žáků do vyučovacího procesu, jen minimálně jim vytvářela
příležitosti k týmové spolupráci ve dvojicích nebo skupinách, které by rozvíjely schopnosti
komunikace (diskuse, argumentace) např. při společném řešení problémů a umožnil y tak
žákům osvojit si schopnost vyjádřit a obhájit svůj názor. Výjimku tvořila většina
hodnocených vyučovacích hodin cizích jazyků a výuka realizovaná začínajícími učiteli,
jejichž výukové strategie se vyznačovaly pestrostí a odpovídaly současným pedagogickým
a didaktickým trendům. Převládající absence nebo formálnost závěrů vyučovacích hodin,
spočívající ve stručném shrnutí obsahu učiva pedagogem, nevedla žáky k aktivnímu
a funkčnímu sebehodnocení vlastního výkonu, pokroku a vyvození opatření ke zlepšení,
ani k vzájemnému hodnocení posilujícímu sociální a personální kompetence. Taktéž jen
okrajově podporovala motivaci se stanovením cílů na další vyučovací hodinu.
Učitelé jen v malé míře diferencovali zadávané úlohy s ohledem na žáky s odlišnými
individuálními možnostmi a schopnostmi i tempem práce, pouze ve vyučování cizích jazyků
byla registrována podpora hlubšího zájmu některých talentovanějších žáků o dané téma.
Výraznější časová či obsahová diferenciace nebyla v hodnocené výuce příliš patrná a nebyla
zaznamenána ani v zadáních a způsobech hodnocení předloženého vzorku písemných prací


                                           4/10
většího rozsahu z českého jazyka a literatury, matematiky a cizích jazyků. Pedagogové
podporovali práci žáků prostřednictvím převážně stručného slovního hodnocení, reagovali
na chyby, analyzovali je a tím poskytovali žákům průběžnou zpětnou vazbu. Formativní
hodnocení však bylo využito jen v náznacích. Podpora žáků se speciálními vzdělávac ími
potřebami v hodnocené výuce vycházela především z osobního přístupu jednotlivýc h
učitelů. Asistentka pedagoga se ve sledované vyučovací hodině věnovala pouze vybrané
podpoře žáka s potřebou podpůrných opatření, nebyla však pozorována její vzájemná
spolupráce s pedagogem ani interakce s ostatními žáky ve třídě.
Přestože bylo využití projekční techniky ze strany vyučujících zaznamenáno ve většině
vyučovacích hodin, byla tato používána spíše k pasivní prezentaci učiva, jako podpora
výkladu nebo k prezentaci úloh a zápisů. Účelné využívání demonstrativních metod,
didaktických pomůcek, didaktické techniky a interaktivního softwaru a aplikací
přispívajících k názornosti výuky bylo zaznamenáno jen v minoritním množství
vyučovacích hodin. Absencí práce žáků se zmiňovanou formou techniky byl také oslaben
rozvoj jejich schopností v oblasti práce s různými zdroji informací a rozvoj kritického
myšlení žáků při jejich analýze, zpracování a následné prezentaci. Na základě zkušeností
z období distanční výuky učitelé a žáci ve vyučovacích předmětech nadále využíva jí
možností elektronické komunikace k vzájemnému předávání informací a ke sdílení
studijních materiálů.
Ve vzdělávací oblasti jazyk a jazyková komunikace, majoritně v hodinách anglické ho
a španělského jazyka, vedly zvolené metody a formy práce k maximálnímu rozvoji
komunikativní kompetence a jazykové gramotnosti žáků. Vhodně byl kladen důraz
na upevňování znalostí gramatiky a rozšiřování slovní zásoby i na rozvoj správné
výslovnosti. Žákům byl poskytován velký prostor pro vlastní mluvní vyjádření, vyučovac í
jednotky     jako celek    probíhaly   v cizojazyčné     atmosféře.   V hodnocených
vyučovacích hodinách německého jazyka se však tyto kvalitativní znaky projevovaly méně
výrazně. Schopnost komunikovat s vyučujícími v ostatních vyučovacích předmětech
v odborném španělském jazyce (bilingvní výuka) odpovídala věku žáků, jejich jazykové
kompetence dosahovaly vysoké úrovně. Vedení vyučovacích hodin v cílovém jazyce žáky
výrazně stimuluje k aktivnímu užívání tohoto jazyka. Realizací zahraničních výjezdů
i volitelných předmětů se zaměřením na cizí jazyky jsou žáci motivováni k vykonání
jazykových zkoušek a získávání mezinárodních certifikátů usnadňujících jejich další
studium v zahraničí.


                         Hodnocení výsledků vzdělávání
K průběžnému zjišťování a sledování výsledků vzdělávání žáků škola využívá běžných
interních evaluačních nástrojů založených na soustavném pozorování žáka a uplatňová ní
různých forem ústního a písemného zkoušení. Tyto postupy aktuálně umožňují porovnávat
dosažené výsledky s očekávanými výstupy ve školních vzdělávacích programech a hodnotit
pokrok žáků v delším časovém horizontu. Skupinové i individuální výsledky vzdělává ní
žáků jsou analyzovány vyučujícími pedagogy a třídními učiteli a pravidelně vyhodnocová ny
na jednáních pedagogické rady. Pozitivem je kvalita většiny prováděných analýz, s jejichž
výstupy je dále pracováno a jsou přijímána a následně znovu, z hlediska účinnos ti,
vyhodnocována konkrétní opatření ke zlepšení. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
Žáci jsou vedeni ke spoluodpovědnosti za své výsledky při plnění termínovaných úkolů,
dlouhodobých projektů a v rámci vlastní domácí přípravy.



                                          5/10
Podkladem pro hodnocení žáků v průběhu vzdělávání jsou pravidla pro hodnocení výsledků
vzdělávání žáků – klasifikační řád, která jsou součástí školního řádu. Detailně upravují obsah
a zásady klasifikace chování i klasifikace vyučovacích předmětů, neobsahují však
podrobnosti ke školou využívanému váženému aritmetickému průměru doplňujíc ímu
jednotlivé průběžné klasifikace žáků, což nepřispívá k plnohodnotné transparentnos ti
hodnocení žáků.
Externě se škola zapojuje do výběrového zjišťování výsledků vzdělávání organizova né ho
Českou školní inspekcí, z jehož výstupů v předchozích třech školních rocích v oblastech
českého jazyka, matematiky a finanční gramotnosti vyplynulo, že žáci devátého ročníku
nižšího stupně a žáci prvního ročníku vyššího stupně gymnázia dosáhli ve srovnání
s republikovým průměrem výborných, tj. nadprůměrných, výsledků. Případné vzájemné
srovnávání výsledků vzdělávání se školami obdobného charakteru v rámci regionu
neprobíhá.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Z analýzy jejich výsledků je zřejmé, že v posledních třech školních rocích se hrubá
školní neúspěšnost pohybovala v minimálních hodnotách, tj. v rozmezí             0,9–1,7 %,
výjimečně neprospěli pouze jednotlivci. Ve sledovaném období dosahovali žáci ve společné
i profilové části maturitní zkoušky v porovnání s průměrem dané skupiny oborů v rámci celé
republiky lepších výsledků. S vysokou mírou osvojených znalostí a dovedností žáků
koresponduje rovněž úspěšnost absolventů při přijetí ke studiu na vysokých školách různého
zaměření, včetně zahraničních.
Výuka je účelně doplňována kulturními a vzdělávacími akcemi různého zaměření, které
přispívají k všestrannému rozvoji osobnosti žáků. Zapojení žáků do mezinárodních projektů
dlouhodobě přispívá k podpoře jejich jazykových kompetencí. Pravidelně zařazované
aktivity propojují teoretickou výuku s praxí a umožňují tak ověřovat naplňování klíčovýc h
kompetencí (besedy s významnými osobnostmi, odborné přednášky, předmětové exkurze,
zahraniční výjezdy, sportovní kurzy, projektové dny aj.). Škola tímto zajišťuje žákům nejen
prezentaci osvojených teoretických znalostí, ale i aplikaci získaných praktických dovedností
při reálných činnostech. Rozvoj studijního potenciálu a míru získaných kompetencí dokládá
rovněž úspěšnost žáků při absolvování mezinárodních certifikovaných jazykových zkoušek.
Nadaným a talentovaným žákům je nabízena individuální i skupinová účast v různých
druzích soutěží přírodovědného, humanitního, jazykového a sportovního charakteru,
předmětových olympiádách i středoškolské odborné činnosti. Značné míry úspěšnosti je
dosahováno na školní, regionální, celostátní i mezinárodní úrovni těchto aktivit.
Studijní výsledky žáků, jejich úspěšná práce na projektech, dalších aktivitách a reprezentace
školy je oceňována udělováním pochval, jejichž počet vysoko převyšuje počet uloženýc h
kázeňských opatření a je tak nejen odměnou úspěšným žákům, ale také účinnou pozitivní
motivací pro žáky méně nadané.
Poradenské a konzultační služby žákům, jejich zákonným zástupcům i pedagogům zajišťuj e
v úzké kooperaci spolupracující tým školního poradenského pracoviště tvořený výchovno u
poradkyní, školní metodičkou prevence a školní psycholožkou. Činnosti jednotlivýc h
pracovnic jsou plánovité, pravidelně průběžně i dlouhodobě vyhodnocované a dostatečně
propagované v prostorách školy a na jejich webových stránkách. Jsou zaměřeny především
na péči o žáky s potřebou podpůrných opatření, s rizikem školního neúspěchu
a na identifikaci a péči o žáky nadané. Náležitá pozornost je také věnována aktivitá m
v oblasti kariérového poradenství a primární prevence. Žákům se speciálními vzdělávac ími
potřebami jsou nastavována odpovídající podpůrná opatření, je zajištěn přenos informac í
o těchto žácích k jednotlivým pedagogickým pracovníkům, účinnost přijímaných opatření


                                            6/10
je pravidelně vyhodnocována. Žákům s rizikem školní neúspěšnosti je nabízena pomoc
zejména formou individuálních konzultací či doučování.
Patřičný význam přikládá škola prevenci rizikového chování žáků, problematika rizikovýc h
jevů prolíná celým vzdělávacím procesem. Účinným nástrojem k eliminaci výskytu
rizikových jevů je včasná intervence školy při prvotních projevech problémového chování
žáků formou individuálních rozhovorů a pravidelné šetření klimatu školy dotazníkovo u
formou. Účinnost a efektivitu prevence zvyšuje škola také realizací tematicky zaměřenýc h
a odborně vedených besed, přednášek a preventivních programů zajišťovaných vlastními
silami i výběrem z nabídek externích organizací. K rozvoji sociálních kompetencí žáků
a vytváření příznivého třídního klimatu přispívá pravidelné organizování adaptačních kurzů
pro žáky prvních ročníků. Cílem je předcházet výskytu rizikových jevů, konfliktních situací
mezi žáky samotnými i jednotlivými třídami a posílit důvěru mezi žáky a vyučujícími.


                                         Závěry
Vývoj školy
– V době od poslední inspekční činnosti došlo ve škole k zefektivnění činnosti školního
  poradenského pracoviště.
Silné stránky
– Škola aktivně rozvíjí partnerskou spolupráci s důležitými partnery a podporuje aktivní
  zapojení žáků a pedagogů do národních či mezinárodních projektů. (1.5)
– Vzdělávací proces probíhal ve vstřícném a respektujícím prostředí, které bylo podpořeno
  uplatňováním pozitivního pedagogického stylu a vedlo k rozvoji žádoucích prosociálníc h
  vztahů mezi žáky a pedagogy. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V části hodnocených vyučovacích hodin byly minimálně využívány různé informač ní
  zdroje rozvíjející schopnost žáků je účelně a efektivně využívat. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Méně intenzivní míra využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3 a 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zřídit sdílené elektronické informačního úložiště umožňující operativnější a nezávislejš í
  přístup členů vedení a pedagogů k potřebným školním dokumentům a sdíleným
  informacím.




                                           7/10
– Obnovit činnost žákovské samosprávy a rozšířit tak žákům školy možnosti vyjadřovat se
  k aktuálním problémům a dění ve škole a intenzivněji se podílet na organizaci školních
  i mimoškolních aktivit.
– Cíleným vzděláváním pedagogických pracovníků a efektivním předáváním získanýc h
  informací a zkušeností podpořit využití účinného metodického vedení výuky, především
  ve smyslu častějšího uplatňování aktivizačních prvků ve výuce (např. skupinové
  kooperativní činnosti) a důsledné diferenciace vzdělávacího obsahu a výukových aktivit
  vzhledem k žákům se speciálními vzdělávacími potřebami a žákům nadaným. Podpořit
  rozvoj kritického myšlení žáků častějším zařazováním práce s různými informač ními
  zdroji a intenzivněji uplatňovat prvky formativního hodnocení, sebehodnoce ní
  a vzájemného hodnocení žáků v průběhu i v závěru vyučovacích hodin.
– Hospitační činnost členů vedení školy intenzivněji zaměřit na využívání metod a forem
  výuky, způsobů hodnocení žáků a dodržování nastavených podpůrných opatření pro žáky
  se speciálními vzdělávacími potřebami a žáky nadané.
– Využívat přítomnosti asistentky pedagoga ve vyučovacích hodinách k aktivní kooperaci
  s vyučujícím pedagogem za účelem rozšíření a zefektivnění vzdělávacích aktivit
  a diferenciace výuky i směrem k dalším potřebným žákům.
– Edukačně podpořit a rozšířit práci pedagogů s digitální projekční technikou o interaktivní
  formy práce např. využitím předmětově zaměřených vzdělávacích aplikací, výukovýc h
  webů a vzdělávacích a testovacích platforem.
– Doplnit pravidla pro hodnocení výsledků vzdělávání žáků o kritéria používání váženého
  průměru známek.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě Gymnázium, Olomouc,
      Čajkovského 9, ze dne 1. 10. 2024
 2.   Inspekční zpráva, čj. ČŠIM-1366/19-M, ze dne 20. 12. 2019
 3.   Odstranění nedostatků zjištěných při inspekční činnosti, č.j. GCAJ:12/2020, ze dne
      10. 1. 2020
 4.   Školní vzdělávací program pro gymnaziální vzdělávání, Osmiletý vzdělávac í
      program (pro nižší stupeň osmiletého gymnázia), s platností od 1. 9. 2022
 5.   Školní vzdělávací program pro gymnaziální vzdělávání, Čtyřletý vzdělávací program
      (současně i pro 5. - 8. ročník - vyšší stupeň osmiletého gymnázia), s platností
      od 1. 9. 2016 (aktualizovaná verze)



                                           8/10
 6.   Školní vzdělávací program pro gymnaziální vzdělávání, Šestiletý vzdělávací program
      bilingvního gymnázia, s platností od 1. 9. 2022
 7.   Školní řád s platností od 1. 9. 2024, ze dne 20. 6. 2024
 8.   Vnitřní řád školní jídelny, ze dne 2. 9. 2024
 9.   Zpráva o činnosti školy, školní rok 2023/2024, říjen 2024
10.   Plán rozvoje organizace na období let 2023, 2024, 2025, nedatováno
11.   Plán hospitační a kontrolní činnosti, školní rok 2024/2025, ze dne 2. 9. 2024
12.   Plán rozvoje pedagogických pracovníků, školní rok 2024/2025, ze dne 1. 9. 2024
13.   Organizace školního roku 2024/2025
14.   Složka: Zprávy o činnosti jednotlivých předmětových komisí, školní rok 2023/2024,
      2024/2025 k termínu inspekční činnosti
15.   Složka: Zápisy z jednání pedagogické rady, školní roky 2023/2024 a 2024/2025,
      k termínu inspekční činnosti
16.   Složka: Zápisy z hospitací, školní rok 2023/2024, k termínu inspekční činnosti
17.   Přehled prospěchu, chování a absence žáků za 1. a 2. pololetí, školní rok 2023/2024
18.   Přehled opravných a dodatečných zkoušek za 2. pololetí školního roku 2023/2024
19.   Složka: Písemné práce z vybraných vyučovacích předmětů, školní rok 2023/2024,
      namátkový výběr
20.   Seznam žáků se speciálními vzdělávacími potřebami, školní rok 2024/2025,
      k termínu inspekční činnosti
21.   Složka: Souhrnná dokumentace školního poradenského pracoviště, školní roky
      2023/2024 a 2024/2025, k termínu inspekční činnosti
22.   Složka: Zápisy z provozních porad, školní rok 2023/2024
23.   Elektronický informační systém školy (rozvrh hodin, školní matrika, třídní knihy),
      záznamy za školní roky 2023/2024 a 2024/2025, k termínu inspekční činnosti
24.   Doklady vztahující se k oblasti školního stravování, k bezpečnosti a ochraně zdraví
      žáků a k personálním a finančním podmínkám školy
25.   Webové stránky školy, k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy

 Mgr. Věra Havelková, školní inspektorka, vedoucí inspekčního týmu
 Mgr. Pavel Leszkow, školní inspektor
 Mgr. David Náhlík, školní inspektor
 Mgr. Iva Švecová, školní inspektorka
 Ing. Renata Skutková, kontrolní pracovnice


30. 10. 2024




                                        10/10
