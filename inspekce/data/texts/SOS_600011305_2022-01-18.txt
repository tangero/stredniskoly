                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIU-62/22-U


Název                               Střední škola AGC a.s.
Sídlo                               Rooseveltovo nám. 5, 415 03 Teplice
E-mail                              info@skola-agc.cz
IČ                                  18385877
Identifikátor                       600011305
Právní forma                        akciová společnost
Zastupující                         Ing. Tomáš Holomek
Zřizovatel                          AGC Flat Glass Czech a.s., člen AGC Group
Místo inspekční činnosti            Rooseveltovo nám. 4 a 5, Sklářská 450, Teplice
Termín inspekční činnosti           18. 1. – 21. 1. 2022 a 23. 3. – 24. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů, se zaměřením na neúspěšnost ve
společné části maturitní zkoušky. Zjišťování a hodnocení naplnění školních vzdělávac íc h
programů pro střední vzdělávání a jejich souladu s právními předpisy a rámcovými
vzdělávacími programy.




2021/2022
                                   Charakteristika
Střední škola AGC a.s. (dále „škola“) vykonává činnost střední školy a vzdělává žáky
v denní formě vzdělávání v oborech poskytujících střední vzdělání s maturitní zkouškou
(18-20-M/01 Informační technologie, 63-41-M/01 Ekonomika a podnikání, 75-31-M/01
Předškolní a mimoškolní pedagogika a 26-41-L/01 Mechanik elektrotechnik) a střední
vzdělání s výučním listem (26-51-H/01 Elektrikář). V oborech vzdělání Předškolní
a mimoškolní pedagogika a Elektrikář realizuje škola rovněž zkrácené studium v dálkové
formě vzdělávání.
K 30. 9. 2021 škola vykázala 363 žáků v denní formě vzdělávání, z toho 290 žáků ve
14 třídách maturitních oborů a 73 žáků ve třech třídách oboru vzdělání Elektrikář. Ve
zkrácené dálkové formě vzdělávání evidovala 101 žáků. Přestože škola od poslední
inspekční činnosti v roce 2014 utlumila nábor uchazečů do nástavbových oborů vzdělání
64-41-L/51 Podnikání a 26-41-L/51 Mechanik elektrotechnik, aktivním přístupem
k propagaci činnosti školy se podařilo zvýšit celkový počet žáků školy o polovinu. Největší
zájem mají uchazeči o studium v oboru vzdělání Předškolní a mimoškolní pedagogika,
v němž se vzdělává cca 40 % žáků školy. V oboru vzdělání 26-41-L/01 Mechanik
elektrotechnik vzdělává škola žáky od školního roku 2020/2021.
Škola vzdělávala k datu inspekční činnosti 43 žáků se speciálními vzdělávacími potřebami
individuálně integrovaných do běžných tříd.
Na financování činnosti školy má významný podíl úsek celoživotního vzdělává ní
organizující kurzy, školení a rekvalifikace, zejména pro zaměstnance zřizovatele. Škola je
akreditovaným střediskem pro získání mezinárodního certifikátu ECDL, jehož získání
zvyšuje uplatnitelnost absolventů na trhu práce.
Další informace o škole je možné získat na webových stránkách školy na adrese
https://www.skola-agc.cz.


                         Hodnocení podmínek vzdělávání
Ředitel školy působí ve funkci od ledna 2019. Při zpracování koncepčních záměrů dalšího
rozvoje školy vycházel z důkladné analýzy aktuálních podmínek činnosti školy. Snahou
vedení je vytvářet vzdělávací nabídku, která by reflektovala zájem žáků a potřeby regionu
s ohledem na trh práce. Příkladem je nově zavedený obor Mechanik elektrotechnik se
zaměřením na robotiku a automatizaci, jehož žáky škola podporuje v rámci stipendijního
programu, nebo úprava školního vzdělávacího programu oboru Informační technolo gie
s cílem sladit jeho obsah s požadavky navazujícího vysokoškolského studia. Dalšími
klíčovými oblastmi strategického plánování, které se daří naplňovat, jsou rozvoj školy jako
centra celoživotního učení, podpora odborného a polytechnického vzdělávání a průběžná
modernizace materiálního vybavení. V oblasti zlepšování kvality vzdělávání nejsou cíle
definovány, což se negativně projevuje v průběhu i výsledcích vzdělávání, zejména
v neúspěšnosti žáků ve společné části maturitní zkoušky.
Pro úspěšnou realizaci školních vzdělávacích programů technicky zaměřených oborů je
významná projektová činnost (např. odborné zahraniční stáže) a spolupráce se
zaměstnavateli, jejichž síť vedení školy vhodně rozšiřuje, a dalšími sociálními partnery
(škola např. získala titul „fakultní škola Přírodovědecké fakulty Univerzity J. E. Purkyně
v Ústí nad Labem“). Pro efektivnější přípravu žáků oboru Předškolní a mimoško lní
pedagogika chybí rozsáhlejší promyšlená spolupráce s mateřskými školami a dalšími
školskými zařízeními. Vedení školy podporuje partnerský přístup k žákům, jimž umožňuje


2021/2022                                   2
ovlivňovat některé aspekty výchovně vzdělávacího procesu prostřednictvím studentské
rady.
Ředitel účelně delegoval část povinností a pravomocí souvisejících s chodem školy na svou
zástupkyni. Kontrolní mechanismy jsou převážně efektivní, přesto Česká školní inspekce
zjistila nedostatek v organizování části odborného výcviku. Četnost a zaměření hospitační
činnosti s ohledem na počet oborů vzdělání a tříd neposkytuje vedení školy dostatek
informací o kvalitě výuky předmětů společné části maturitní zkoušky. Metodická podpora
pedagogů není pro zlepšování kvality jejich práce dostatečně účinná. Z hospitačníc h
záznamů vyplývá, že nejsou v dostatečné míře navrhována doporučení ke zlepšení, čímž je
snižována efektivita hospitační činnosti. Výměna zkušeností některých vyučujících je
podpořena tandemovou výukou, pro zefektivnění vzdělávacích strategií na úrovni školy však
chybí sdílení poznatků v rámci pedagogické rady nebo metodických orgánů. V rámci
předmětových komisí se pedagogové soustřeďují na organizační záležitosti, v jejich činnosti
chybí vyhodnocování výsledků vzdělávání a přijímání vhodných opatření k jejich zlepšení.
Výuka některých předmětů je zajištěna nekvalifikovanými učiteli, z nichž většina si vzdělání
doplňuje požadovaným studiem. V kvalitě poskytovaného vzdělávání se absence odborné
kvalifikace projevila zejména v nevhodně zvolených formách a metodách či v nedostatečné
didaktické propracovanosti vyučovacích hodin. V maturitních oborech je výuka českého
jazyka zajištěna pedagogy s příslušnou odbornou kvalifikací, z třech vyučujících předmětu
matematika je jedna nekvalifikovaná. Anglický jazyk je vyučován učiteli bez přísluš né
předmětové specializace (jedna vyučující dokončuje požadované studium), což se až na
výjimky odrazilo v nižší efektivitě jazykového vzdělávání. Poradenské služby ve škole
zajišťují výchovná poradkyně a metodik prevence.
Další vzdělávání pedagogických pracovníků vychází z obecně nastavených pravidel a zájmu
pedagogů, prioritou je studium ke splnění kvalifikačních předpokladů. Vyučujíc í
přírodovědných předmětů rozvíjejí své odborné kompetence v rámci spolupráce školy
s Přírodovědeckou fakultou UJEP v Ústí nad Labem. Přestože se celý pedagogický sbor
zúčastnil školení s tématem formativní hodnocení a někteří pedagogové absolvova li
vzdělávací akce zaměřené na didakticko-metodické aspekty výuky, využití získanýc h
poznatků nebylo v hospitovaných hodinách vždy patrné.
Pro realizaci většiny školních vzdělávacích programů má škola odpovídající prostorové
podmínky a materiálně technické vybavení. Výjimkou jsou učebny, v nichž u oboru
Předškolní a mimoškolní pedagogika probíhá výuka metodik výtvarných činností, hudební
a dramatické výchovy, které jsou vzhledem k počtům žáků ve skupinách prostorově stísněné.
Z hlediska počtu žáků je nedostatečné rovněž vybavení hudebními nástroji (zejména
pianiny), dále chybí didaktické pomůcky pro děti předškolního a mladšího školního věku
a odborná knihovna, která by žákům umožnila pracovat s odbornou pedagogickou
literaturou, dětskou literaturou a dalšími metodickými materiály.


                          Hodnocení průběhu vzdělávání
Při plánování a realizaci hospitované výuky teoretických předmětů vycházeli vyučující z cílů
stanovených školními vzdělávacími programy. Ne vždy volba vzdělávacích strategií
odpovídala složení a individuálním vzdělávacím potřebám žáků. Výuka byla vedena
převážně tradičními postupy, nejčastěji frontálně vedeným řízeným rozhovorem doplněným
samostatnou prací žáků. Část sledovaných hodin byla výrazně výkladová, převažovaly
postupy zaměřené na předávání poznatků učitelem, chyběla vhodná aktivizace žáků i využití
efektivnějších forem a metod. O žácích se speciálními vzdělávacími potřebami byli


2021/2022                                    3
vyučující informováni, diferenciace vzdělávání dle jejich potřeb případně dle dosahovaných
výsledků však ve sledovaných hodinách zaznamenána nebyla. Všichni žáci plnili rozsahem
i náročností shodné úkoly. Závěrečné shrnutí výuky jak učitelem, tak žáky bylo využito
minimálně. Efektivní sebehodnocení a prvky formativního hodnocení byly ve sledované
výuce zaznamenány zcela výjimečně.
Výuka odborných předmětů byla většinou vedena frontálním způsobem, její těžiště bylo
především v aktivitě učitele, který byl nositelem informací. Jen výjimečně byla do výuky
zařazena skupinová práce, která poskytla žákům příležitost pro spolupráci, diskuzi při plnění
zadaných úkolů i vzájemné hodnocení. Při výkladu využila většina pedagogů prezentační
techniku, pomocí které sdíleli se žáky kromě textů také obrazové materiály. V některých
hodinách byly vhodně využity zkušenosti žáků z reálného života. Snaha vyučujíc íc h
aktivizovat žáky v průběhu výuky se dařila zejména v hodinách oboru Informač ní
technologie, kdy učitelé pro zvýšení názornosti využívali vhodné pomůcky a aplikační
software, popř. v rámci evokace brainstorming.
Absence kooperativních metod vedla ve většině hodin anglického jazyka k nízkému zapojení
žáků do vzdělávacího procesu. Zpravidla málo účinná byla podpora rozvoje produktivníc h
řečových dovedností. Efektivitu vzdělávání snižovaly rovněž nevhodné metodické postupy
(překladová metoda a časté používání mateřského jazyka). Ne vždy byla tematická slovní
zásoba procvičována v přirozených komunikačních situacích, rovněž gramatické struktury
byly často prezentovány v izolovaných větách. Jen výjimečně probíhala celá hodina
v přirozeném cizojazyčném prostředí, v němž byly rozvíjeny receptivní i produktivní řečové
dovednosti žáků s ohledem na jejich individuální vzdělávací potřeby.
Výuka českého jazyka a literatury byla zaměřená na interpretaci literárního textu. Pro
seznámení žáků s dílem byla vhodně využita audionahrávka. Při analýze uměleckého textu
se pedagogovi nedařilo zapojovat všechny žáky a účinně je podporovat k samostatnému
souvislému projevu. Základní informace o literárně historickém kontextu si žáci zapisova li
do sešitu dle diktátu učitele, prostor pro rozvoj kompetencí k učení tak nebyl využit.
V hodinách matematiky využívali pedagogové společnou, samostatnou i skupinovou práci,
která byla v jednom případě efektivně využita ke kooperaci a vzájemnému učení,
matematické pojmy byly v této hodině propojovány s reálnými situacemi. Žáci byli vhodně
vedeni k sebereflexi, závěr hodiny byl využit pro hodnocení výkonu žáků.
Sledované praktické vyučování oborů vzdělání Elektrikář a Mechanik elektrotechnik
probíhalo ve školních dílnách, jejichž materiální a technické vybavení odpovídá současným
požadavkům odborné praxe a vytváří předpoklady pro úspěšné naplnění odborného profilu
absolventa. Na základě získaných teoretických poznatků byly účelně rozvíjeny praktické
dovednosti jednotlivců. Při praktických činnostech byli žáci vedeni k samostatnosti, aktivně
se do výuky zapojovali, ochotně s vyučujícími spolupracovali, vykonávali zadávané úkoly
a efektivně pracovali s chybou. Příjemná pracovní atmosféra vhodně podporovala proces
učení.
Při výuce odborných předmětů oboru Předškolní a mimoškolní pedagogika převažovala
frontální a skupinová práce, výjimečně byla využita práce ve dvojicích. Většina vyučujíc íc h
se snažila aktivně zapojovat žáky do výuky zadáváním problémových otázek a zapojením
poznatků z běžného života. Metodicky zdařilá byla hodina tělesné výchovy s metodikou
v dálkové formě vzdělávání a hodiny výtvarné výchovy s metodikou, kde struktura, náplň
i metodické vedení hodiny plně odpovídaly všem pedagogickým požadavkům (jasně
definovaný cíl a kritéria hodnocení, vhodná motivace a individuální podpora žáků, využití
poznatků z jiných vyučovacích předmětů, shrnutí probraného učiva). Naopak málo efektivní
byly hodiny, v nichž žáci v rámci skupinové práce zpracovávali projekt. Tato činnost


2021/2022                                    4
nepřinesla očekávané výstupy a vedla k tomu, že někteří žáci byli převážnou část vyučovac í
hodiny pasivní. Téma projektu ne vždy odpovídalo charakteru vyučovaného předmětu,
některé projekty nebylo možné v určeném čase dokončit, tudíž cíl vyučovací hodiny nebyl
naplněn. Nízkou efektivitu přinesly rovněž hodiny, v nichž nebyl jasně formulo vá n
vzdělávací cíl nebo se vyučující od stanoveného cíle vzdálil, takže hodina nevedla k tomu,
aby si žáci osvojili očekávané znalosti a dovednosti. V některých hodinách byly
zaznamenány faktické chyby, nebyla správně používána odborná terminologie.
Nejslabším článkem přípravy absolventů oboru Předškolní a mimoškolní pedagogika je
praktická příprava. Převážná část učební praxe probíhá ve škole, nikoli v mateřských školách
či jiných školských zařízeních. Obsahovou náplň tvoří práce s kurikulárními dokumenty,
školská legislativa a administrativa, nikoli přímá práce s dětmi a pedagogické projektování
(tvorba vlastních příprav na výstupy). Vlastní výstupy realizují žáci v rámci učební praxe až
ve 4. ročníku, kdy na jednotlivých zařízeních pracují buď individuálně či ve dvojici pod
vedením instruktora. Tato forma neposkytuje žákům možnost učit se z úspěchů či chyb
spolužáků, nevede žáky ke spolupráci v naplňování výchovně vzdělávacích cílů. Odborná
praxe probíhá na pracovištích dle vlastního výběru žáků, což nezaručuje, že žáci projdou
všemi zařízeními, pro které je tento obor vzdělání má připravit.
Zkušenosti pedagogů a žáků z období distančního vzdělávání využívá škola i v současnosti.
Pedagogové využívají pro zadávání úkolů a sdílení studijních materiálů vzdělávac í
platformu, někteří aktivně ověřují možnosti realizace hybridní výuky při absenci žáků
z důvodu nemoci. Škola se rovněž zapojila do pokusného ověřování obsahu, metod
a organizace kombinovaného vzdělávání vyhlášeného MŠMT.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými způsoby (především
písemné a ústní zkoušení) a eviduje je v elektronické podobě. K ověřování výsledků využívá
také elektronické testy zadávané prostřednictvím sdíleného prostředí Moodle. Každé
čtvrtletí zadávají učitelé žákům v hlavních předmětech kurikula písemné práce, kterými
zjišťují znalosti a dovednosti za dané období. V případě neúspěchu může žák absolvovat
opravnou verzi. Po vyhodnocení na úrovni třídy se učitelé na problematické oblasti zaměřují
ve výuce. Pedagogická rada na pravidelných čtvrtletních jednáních projednává výsledky
vzdělávání formou statistických přehledů, ale bez stanovení konkrétních opatření ke zlepšení
stavu. V případě zájmu nebo vzdělávacích problémů jsou žákům nabízeny individuá lní
konzultace či skupinová doučování. Z rozhovorů s pedagogy však vyplynulo, že zájem žáků
o tuto formu podpory je většinou nízký. K dobrým studijním výsledkům škola vhodně
motivuje žáky snížením školného v případě pololetního hodnocení s vyznamenáním.
Škola identifikovala jako hlavní příčinu neúspěšnosti žáků v průběhu vzdělávání vysokou
absenci, kterou se snaží snižovat nejen prostřednictvím třídních učitelů a v krajních
případech svoláním výchovné komise, ale také přísnějším nastavením pravidel hodnocení
ve školním řádu (minimální klasifikační portfolio žáka pro pololetní hodnocení). Srovnáním
průměrné absence žáků posledních ročníků maturitních oborů ve školním roce 2018/2019
a 2019/2020, tj. v době před zavedením distančního vzdělávání, je patrné, že opatření
v oblasti snižování absence žáků byla účinná (průměrná absence 151 hod. na žáka
v 1. pololetí školního roku 2018/2019 se snížila na 95 hod. v 1. pololetí školního roku
2019/2020).
Kvalitu poskytovaného vzdělávání a efektivitu realizované podpory ukazuje úspěšnost žáků
při ukončování vzdělávání závěrečnou zkouškou. Příkladných výsledků dosáhli žáci oboru


2021/2022                                    5
Elektrikář v letech 2019 a 2020, kdy všichni žáci v řádném termínu prospěli. Zhoršení
zaznamenali žáci tohoto oboru v roce 2021, kdy v denní formě vzdělávání z 22 žáků
neuspělo v řádném termínu 9 (šest žáků uspělo při opravných zkouškách v září a prosinci).
Na vyšší neúspěšnosti žáků se dle sdělení ředitele školy projevila vysoká absence v průběhu
distančního vzdělávání a nezájem o nabízené individuální konzultace. V tomto zkušebním
období mohli na základě Opatření obecné povahy závěrečnou zkoušku konat všichni
přihlášení žáci, kteří prospěli v 1. pololetí, k závěrečné zkoušce tedy postoupili i žáci, kteří
v 2. pololetí neprospěli nebo nebyli hodnoceni, což se projevilo v jejich neúspěšnosti. Žáci
zkrácené formy vzdělávání všichni u závěrečných zkoušek uspěli.
Z analýzy údajů o ukončování vzdělávání maturitní zkouškou vyplývá, že se míra
neúspěšnosti žáků ve společné části maturitní zkoušky v roce 2020 a 2021 oproti roku 2019
snížila. Přesto škola i nadále vykazuje ve společné části maturitní zkoušky podprůměrné
výsledky ve srovnání s republikovým průměrem. V roce 2020 byla hrubá neúspěšnost žáků
školy (podíl žáků neúspěšných u maturitní zkoušky nebo nekonajících k počtu žáků
přihlášených k maturitní zkoušce) ve společné části maturitní zkoušky 28,2 % oproti 10,3 %
v celé ČR. V roce 2021 dosáhla hrubá neúspěšnost žáků školy 21,9 % oproti 6,3 % v celé
ČR. Na vysoké míře neúspěšnosti se podílejí zejména žáci oboru Předškolní a mimoško lní
pedagogika, jejichž neúspěšnost činila v roce 2019 72,7 % (oproti 16,8 % ve skupině oborů
v ČR), v roce 2020 32,1 % (13,7 % ve skupině oborů) a v roce 2021 28,1 % (5,3 % ve
skupině oborů). Žáci tohoto oboru selhávali zejména v předmětu český jazyk a matematika,
v nichž byla jejich neúspěšnost v jednotlivých letech přibližně dvakrát až šestkrát vyšší než
neúspěšnost žáků ostatních škol v dané skupině oborů.
Pro zvýšení úspěšnosti žáků při ukončování vzdělávání maturitní zkouškou byla od školního
roku 2020/2021 navýšena hodinová dotace předmětu český jazyk a literatura ve 4. ročníku.
V oboru Předškolní a mimoškolní pedagogika je tato hodina navíc od školního roku
2021/2022 realizována ve skupinách s nižším počtem žáků. Dále byl do učebních plánů ve
4. ročníku zařazen seminář z matematiky. Pedagogové předmětů společné části maturitní
zkoušky realizují řadu opatření (vstupní testy, častější procvičování didaktických testů
a slohových prací, příprava k ústní zkoušce apod.), která jsou však vzhledem k dlouhodobě
neuspokojivým výsledkům málo účinná.
V profilové části maturitní zkoušky se škola zapojila do pokusného ověřování zaměřeného
na uznávání mezinárodních certifikačních standardů ICT. Žákům oboru vzdělání Informač ní
technologie umožňuje nahradit jednu z profilových zkoušek výsledkem úspěšně vykonané
standardizované zkoušky doložené mezinárodně uznávaným certifikátem.
Potřebné informace o žácích se speciálními vzdělávacími potřebami poskytuje výchovná
poradkyně třídním učitelům i dalším vyučujícím, v případě potřeby s nimi vhodné postupy
a uplatňování stanovených doporučení konzultuje. Rezervy jsou v systematickém sledování
a vyhodnocování efektivity poskytované podpory těmto žákům. I přes informovanost učitelů
o přítomnosti těchto žáků ve výuce byla potřebná individualizace a diferenciace v jejich
vzdělávání v hospitovaných hodinách zaznamenána jen ojediněle. Problémy s chováním
žáků škola řeší bezodkladně, což minimalizuje jejich výskyt. Adaptaci žáků prvního ročníku
usnadňují aktivity školy na začátku školního roku včetně stmelovacích pobytů, pro vyšší
ročníky jsou v rámci podpory třídních kolektivů organizovány různé třídní akce. V oblasti
primární prevence škola vhodně realizuje řadu preventivních aktivit, tematických besed či
exkurzí, kterými přispívá k úspěšné realizaci preventivního programu.




2021/2022                                      6
                                         Závěry
Vývoj školy
V lednu 2019 byl jmenován nový ředitel školy. Od školního roku 2020/2021 byl do
vzdělávací nabídky zařazen obor vzdělání Mechanik elektrotechnik se zaměřením na
robotiku a automatizaci. Škole se daří rozvíjet účinnou spolupráci s externími partnery
zejména v oblasti technických oborů. Přetrvávají některé z nedostatků zjištěných při
předchozí inspekční činnosti (malá pestrost metod a forem výuky, absence individualizace
a diferenciace výuky, nedostatečná podpora sebereflexe).

Silné stránky
Podpora zřizovatele a široká síť sociálních partnerů umožňují efektivní realizaci praktického
vyučování žáků technických oborů vzdělání, podporují získávání odborných kompetencí
a přípravu žáků na budoucí profesní život.

Slabé stránky a/nebo příležitosti ke zlepšení
Žáci školy dosahují dlouhodobě podprůměrných výsledků ve společné části maturitní
zkoušky vzhledem ke skupinám oborů v ČR.
Opatření realizovaná na podporu úspěšnosti žáků při ukončování vzdělávání maturitní
zkouškou nejsou dostatečně efektivní.
Metodická podpora pedagogů není zcela účinná a nepřispívá ke zlepšování průběhu
vzdělávání.
Činnost předmětových komisí není efektivní v oblasti vyhodnocování výsledků vzdělává ní
a přijímání účinných opatření ke zlepšení.
Převaha frontální výuky, nízká míra využití aktivizujících a kooperativních metod, absence
diferenciace neumožňují výuku dostatečně přizpůsobovat individuálním potřebám žáků.
Závěry vyučovacích hodin nejsou účelně využívány k efektivní zpětné vazbě o dosažení
vzdělávacích cílů.
Způsob realizace učební a odborné praxe žáků oboru Předškolní a mimoškolní pedagogika
nezaručuje kvalitní přípravu pro budoucí pracovní uplatnění absolventů.
Pro výuku žáků oboru Předškolní a mimoškolní pedagogika chybí některé didaktické
pomůcky a knihovna s odbornou pedagogickou a dětskou literaturou.

Doporučení pro zlepšení činnosti školy
Realizovat účinná opatření, která povedou ke zlepšování výsledků vzdělávání a ke snižová ní
neúspěšnosti žáků ve společné části maturitní zkoušky.
Poskytovat pedagogům efektivní metodickou podporu, která bude směřovat ke zlepšení
průběhu vzdělávání.
Hospitační činností ověřovat       implementaci    získaných    poznatků   z absolvovanýc h
vzdělávacích akcí do výuky.
Zefektivnit činnost předmětových komisí v oblasti vyhodnocování výsledků vzdělává ní
a přijímání účinných opatření ke zlepšení.
Podporovat častější využívání metod a forem práce, které vedou k aktivnímu zapojení žáků
do vzdělávacího procesu a rozvoji klíčových kompetencí, výuku vhodně diferencovat dle
vzdělávacích potřeb žáků.

2021/2022                                    7
Účelně využívat závěry hodin k ověření naplnění vzdělávacích cílů a efektivní zpětné vazbě.
Promyšlenou spoluprací s mateřskými školami a dalšími školskými zařízeními zkvalitnit
realizaci učební a odborné praxe žáků oboru Předškolní a mimoškolní pedagogika.
Zlepšit materiální podmínky pro výuku žáků oboru Předškolní a mimoškolní pedagogika
zejména dovybavením didaktickými pomůckami a zřízením knihovny s odbornou
pedagogickou a dětskou literaturou.

Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z obchodního rejstříku, vedeného Krajským soudem v Ústí nad Labem,
       oddíl B, vložka 128 (ze dne 7. 1. 2022)
 2.    Zápis o jednání představenstva Střední školy AGC a. s. konaného v Teplicích dne
       6. 12. 2018 – jmenování ředitele společnosti s platností od 1. 1. 2019
 3.    Výpisy z rejstříku škol a školských zařízení (ze dne 7. 1. 2022)
 4.    Výkaz o stření škole (M 8) podle stavu k 30. 9. 2021
 5.    Školní řád pro školní rok 2021/2022 s platností od 1. 9. 2021 včetně dodatků
 6.    Klasifikační řád pro školní rok 2021/2022 s platností od 1. 9. 2021
 7.    Třídní knihy, školní roky 2020/2021 a 2021/2022 (vzorek)
 8.    Školní akční plán rozvoje vzdělávání na období 2019 až 2021
 9.    Záznamy z jednání pedagogické rady, školní roky 2020/2021 a 2021/2022
10.    Záznamy z jednání předmětových komisí, školní roky 2020/2021 a 2021/2022
11.    Plán hospitací úseku praktického a teoretického vyučování pro školní rok 2021/2022
       včetně hospitačních protokolů
12.    Rozvrhy vyučovacích hodin, školní rok 2021/2022
13.    Školní matrika vedená k termínu inspekční činnosti
14.    Školní vzdělávací programy oborů vzdělání vyučovaných ve školním roce 2021/2022
15.    Dokumentace k ukončování vzdělávání maturitní zkouškou a závěrečnou zkouškou
       v letech 2019 až 2021
16.    Dokumentace k přijímacímu řízení pro školní rok 2021/2022



2021/2022                                    8
17.    Dokumentace výchovného poradenství a prevence rizikového chování žáků, školní
       roky 2020/2021 a 2021/2022
18.    Výroční zpráva o činnosti školy za školní rok 2020/2021
19.    Strategie předcházení neúspěšnosti žáků pro školní rok 2021/2022
20.    Personální dokumentace pedagogických pracovníků (vzorek)
21.    Plán vzdělávání pracovníků pro školní rok 2021/2022 včetně realizace za školní roky
       2020/2021 a 2021/2022
22.    Základní informace k průběhu pedagogické praxe žáků denního studia a zkráceného
       dálkového studia
23.    Inspekční zpráva čj. ČŠIU-1502/14-U (ze dne 17. 12. 2014)
24.    Webové stránky školy: https://www.skola-agc.cz/




2021/2022                                   9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Reihsová, školní inspektorka,           Mgr. Ivana Reihsová v. r.
 vedoucí inspekčního týmu
 Mgr. Ilona Hronová, školní inspektorka             Mgr. Ilona Hronová v. r.
 Ing. Anna Kejřová, školní inspektorka               Ing. Anna Kejřová v. r.
 Bc. Jana Sejvalová, kontrolní pracovnice            Bc. Jana Sejvalová v. r.
 Pavla Matějková, odbornice v oblasti
 předškolního vzdělávání                              Pavla Matějková v. r.

V Ústí nad Labem 22. 4. 2022


Datum a podpis ředitele školy potvrzující projednání a převzetí inspekční zprávy

 Ing. Tomáš Holomek, ředitel školy                  Ing. Tomáš Holomek v. r.

V Teplicích 28. 4. 2022




2021/2022                                   10
