CSI0X00CD3AX




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-667/24-U
                                      Sp. zn. ČŠIU-S-123/24-U


Název                               Vyšší odborná škola, Střední průmyslová škola
                                    a Střední odborná škola, Varnsdorf, příspěvková
                                    organizace
Sídlo                               Bratislavská 2166, 407 47 Varnsdorf
E-mail                              petr.kotulic@skolavdf.cz
IČO                                 18 383 874
Identifikátor                       600 010 210
Právní forma                        příspěvková organizace
Zastupující                         Ing. Bc. Petr Kotulič
Zřizovatel                          Ústecký kraj
Místa inspekční činnosti            Bratislavská 2166, Varnsdorf
                                    Karlova 3317, Varnsdorf
                                    Karolíny Světlé 2703, Varnsdorf
                                    Kostelní 723, Varnsdorf
                                    Mariánská 1100, Varnsdorf
                                    Národní 2589, Varnsdorf
                                    Střelecká 1800, Varnsdorf
                                    Čelákovická 747, Varnsdorf
Inspekční činnost na místě          2. 4. 2024 − 5. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného vyšší odbornou
školou, střední školou a domovem mládeže podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, zejména se zaměřením na neúspěšnost
ve společné části maturitní zkoušky – hodnocené období od školního roku 2021/2022
k termínu inspekční činnosti.


                                    Charakteristika
Vyšší odborná škola, Střední průmyslová škola a Střední odborná škola, Varnsdorf,
příspěvková organizace (dále „škola“, „instituce“) vykonává činnost vyšší odborné školy,
střední školy, domova mládeže, školní jídelny, školní jídelny – výdejny a zařízení pro další
vzdělávání pedagogických pracovníků. Vznikla v roce 2010 na základě sloučení několika
samostatných subjektů v rámci optimalizačního procesu. S deseti pracovišti, na kterých
poskytuje vzdělávání, se řadí mezi největší školy v Ústeckém kraji.
Ve školním roce 2023/2024 vyšší odborná škola poskytuje vzdělávání v 10 oborech
vzdělání, ve 20 studijních skupinách je zapsáno 375 studentů. Největší zájem je o obory
Předškolní a mimoškolní pedagogika, Sociální práce a Diplomovaná všeobecná sestra.
Nedaří se naplnit technické obory Aplikovaná elektrotechnika a Strojírenství s využitím
CAD/CAM technologií. Střední škola nabízí široké spektrum 24 oborů vzdělání kategorií
M, L, H a E (11 maturitních, 13 nematuritních), ve kterých se k datu inspekční činnosti
vzdělávalo v celkem 56 třídách 971 žáků (553 v maturitních a 418 v nematuritních oborech).
Z toho se 35 žáků vzdělávalo ve dvou třídách denního studia nástavbového oboru vzdělání
64-41-L/51 Podnikání. Ve dvou budovách domova mládeže bylo ubytováno 189 žáků a pět
studentů, výchovně vzdělávací činnost se uskutečňovala v pěti výchovných skupinách.
Škola evidovala 131 žáků se speciálními vzdělávacími potřebami s převažujícím 2. stupněm
podpůrných opatření a 21 žáků s odlišným mateřským jazykem. Devatenácti žákům povolil
ředitel školy studium podle individuálního vzdělávacího plánu z jiných závažných důvodů.
Škola je zapojena do mnoha profesních asociací, je Fakultní školou Fakulty mechatronik y,
informatiky a mezioborových studií Technické univerzity v Liberci.


                         Hodnocení podmínek vzdělávání
Ředitel školy působí ve vedoucí funkci od roku 2018. Postupně naplňuje vizi dalšího rozvoje
instituce, klíčové problémy identifikované při předchozích inspekčních hodnoceníc h
v letech 2019 a 2022 se mu daří řešit jen částečně. Pozitivní je zavedení pravidelné ho
ověřování výsledků vzdělávání žáků v předmětech společné části maturitní zkoušky formou
didaktických testů v jednotlivých ročnících a pololetích školního roku. Absenci vlastní
knihovny škola částečně kompenzuje organizováním výukových programů ve spolupráci
s Městskou knihovnou Varnsdorf. Přes dílčí zlepšení v prvním pololetí školního roku
2023/2024 se škole nedaří výrazně snížit vysokou absenci žáků.
Struktura řízení odpovídá charakteru školy a organizaci výuky na několika pracovištích. Část
svých kompetencí ředitel deleguje na své zástupce pověřené řízením jednotlivých součástí
a úseků školy. Pravidelné porady přispívají k účelnému plánování, sdílení zkušeností
a předávání informací. Podařilo se nastavit jednotné řídicí mechanismy, zvýšila se frekvence
hospitační činnosti, závěry z ní jsou projednávány s jednotlivými učiteli. Přesto přetrvávají
některé nedostatky v průběhu vzdělávání jako důsledek málo efektivní metodické podpory.
Prostor pro zlepšení se nabízí rovněž v intenzivnější spolupráci na úrovni předmětových
komisí mezi vyučujícími jednotlivých pracovišť školy. Kontrolní činnost vedení školy


                                            2/10
vyžaduje zlepšení v oblasti organizace vzdělávání, konkrétně v důsledném naplňová ní
školních vzdělávacích programů ve výuce (rozvrh vyučovacích hodin některých oborů
vzdělání nesouhlasí s učebními plány). Významným krokem ke zlepšení výsledků školy při
ukončování vzdělávání maturitní zkouškou je rozhodnutí vedení školy nepřijímat od
školního roku 2023/2024 uchazeče do nástavbového studia oboru vzdělání 64-41-L/51
Podnikání v denní formě vzdělávání. O výmaz oboru vzdělání z rejstříku škol a školských
zařízení ředitel školy dosud nepožádal.
Rizikem od poslední inspekční činnosti zůstává nízká kvalifikovanost pedagogického sboru
ve střední škole. U učitelů odborného výcviku je 87%, u vyučujících všeobecně vzdělávac íc h
a teoretických odborných předmětů činí pouze 61 %. Podíl výuky v maturitních oborech
kvalifikovanými pedagogy s předmětovou specializací je v českém jazyce a literatuře 86 %,
v cizích jazycích 64 % a v matematice 63 %. Příležitostí ke zlepšení je zaměření dalšího
vzdělávání pedagogů na využití inovativních forem a metod vzdělávání se zvýšeným
akcentem na aktivizaci žáků ve vyučovacích hodinách.
Silnou stránkou školy je úzká spolupráce s řadou podniků, odborných firem a profesních
organizací napříč širokým spektrem odborností. Sociální partneři zapojení do poradního
sboru ředitele pomáhají škole při zajišťování praktického vyučování, organizují odborné
stáže učitelů, podílejí se na úpravách školních vzdělávacích programů. Školou každoročně
pořádaná burza absolventů umožňuje prezentaci regionálních firem s nabídkou volných
zaměstnaneckých pozic. I když má škola širokou škálu sociálních partnerů, snaží se navázat
nové kontakty a vzájemně přínosnou kooperaci s cílem obohatit odborné vzdělává ní
o moderní poznatky z praxe a rozšířit materiální podporu pro odborné vzdělává ní.
Zajímavou aktivitou školy ve spolupráci s firmami je zapojení do pokusného ověřování
alternativní zkoušky profilové části maturitní zkoušky formou komplexní absolventské
práce s obhajobou ve středních odborných školách.
Podporu osobnostního rozvoje žáků zajišťuje škola také prostřednictvím školního
poradenského pracoviště, tvořeného dvěma výchovnými poradkyněmi, metodičkou
prevence, sociální pedagožkou a školní psycholožkou. Jejich činnost zahrnuje spolupráci
s třídními učiteli, pomoc žákům při řešení jejich výukových i osobních problémů a péči
o žáky se speciálními vzdělávacími potřebami.
Na ekonomickou stabilitu školy má kladný vliv získávání finančních prostředků z různých
dotačních titulů a zapojení školy do projektů spolufinancovaných prostřednictvím
evropských fondů. Pozitivně se do podmínek pro výchovu a vzdělávání žáků a studentů
propisuje zájem zřizovatele, což dokládá jeho finanční podpora směřující nejen k zajištění
provozu a materiálního zabezpečení, ale i k postupné rekonstrukci a modernizaci stávajícíc h
školních budov včetně jejich okolí. Část praktického vyučování mohou žáci absolvovat ve
školních provozovnách (hotel, kadeřnický a masérský salon, autoservis, autoškola
a svářečská škola).


                          Hodnocení průběhu vzdělávání
Všechny navštívené hodiny byly připravené a probíhaly v klidné pracovní atmosféře bez
významnějších kázeňských problémů či jiných rušivých vlivů. Větší pozornost je třeba
věnovat jednoduchým organizačním opatřením ke zvýšení přívětivosti a kultivovanos ti
vzdělávacího prostředí a ke zlepšení vzájemné komunikace žáků s učitelem. Kvalita
vzdělávání, motivace žáků a míra jejich aktivizace se u jednotlivých vyučujících značně
lišila, zřetelné rozdíly byly patrné i mezi pracovišti školy. Celkově převažovalo frontální
pojetí s dominantní rolí vyučujícího, které poskytovalo jen omezený prostor pro aktivitu


                                           3/10
a činnost žáků. Učitelé se s nimi snažili udržovat kontakt doplňujícími otázkami či úkoly,
nezřídka se však spokojili pouze s náznakem odpovědi a za žáka ji dokončovali sami. Rozvoj
komunikačních dovedností byl podporován minimálně. Jen výjimečně vyučující vytvořili
příležitost k vyhledávání informací z různých zdrojů samotnými žáky. Pozitivem jsou
zavedené sdílené učebny v online vzdělávací platformě, kam pedagogové ukládají učební
materiály ke svému předmětu. Žáci i studenti tak mají přístup k podkladům k výuce i v době
nepřítomnosti své či vyučujícího i příležitost pro pokládání dotazů či plnění zadaných úkolů.
Ve všech hodinách českého jazyka a literatury maturitních oborů včetně nástavbového oboru
vzdělání byli žáci systematicky a důsledně připravováni k dílčím zkouškám maturitní
zkoušky (zejména k didaktickému testu a ústní zkoušce). I přes snahu vyučujících o motivac i
a vzbuzení zájmu se ne vždy dařilo aktivizovat všechny žáky. Rovněž úsilí průběžně je vést
ke kultivovanému, ucelenému a plynulému vyjadřování a srozumitelné formulaci myšlenek
mělo jen částečnou odezvu. Samostatné verbální výstupy žáků, případně referáty
a prezentace, se nevyskytly. Využití prezentační techniky a digitálních učebních materiálů
v některých hodinách bylo zdařilé a efektivní. Vyučující respektovali vlastní pracovní tempo
žáků, cílená diferenciace zadávaných úkolů podle jejich schopností zaznamenána nebyla.
Rozdílná byla efektivita didaktických závěrů hodin, ne vždy se učitelům dařilo poskytovat
žákům zpětnou vazbu a formativní hodnocení.
Výuka cizích jazyků (anglický, německý, ruský) byla vedena převážně v cílovém jazyce,
zahrnovala střídání činností: samostatnou práci žáků s texty, poslechová cvičení i párové
a skupinové činnosti. Vhodným didaktickým prvkem posilujícím jazykové komunikativní
dovednosti se stala v některých hodinách živá interakce mezi žáky a učitele m i mezi žáky
navzájem. Závěry hodin se omezovaly na zopakování probíraných témat či gramatick ýc h
jevů, výjimečně bylo zaznamenáno žákovské hodnocení proběhlé vyučovací hodiny
z hlediska dosaženého učebního pokroku. Ve skupinách s rozdílnou úrovní znalostí
a komunikativních dovedností žáků nedokázaly zejména začínající pedagožky uplatňovat
vhodné výukové metody. Snižování nároků vedlo k nižší aktivizaci žáků, motivace k plnění
zadaných úkolů nebyla dostatečná.
Ve sledovaných hodinách matematiky byl největší prostor věnován procvičování probírané
látky řešením vhodně zvolených příkladů. Učitelé zohledňovali kognitivní předpoklady žáků
v jednotlivých kategoriích oborů vzdělání diferenciací náročnosti učiva i použitých příkladů.
Vnitřní diferenciace v rámci třídy byla zaznamenána pouze výjimečně ve vyšších ročnících,
a to v souvislosti s volbou zkušebního maturitního předmětu. Ve většině hospitovanýc h
hodin žáci řešili pouze dílčí kroky daného úkolu (např. úpravu rovnice, dosazení do vzorce).
Analýzu celé úlohy a volbu strategie vedoucí ke splnění úkolu prováděl obvykle učitel, a to
i v případě opakování a procvičování již dříve probírané látky. Schopnost samostatného
řešení zadaného příkladu byla rozvíjena jen v některých hodinách. Část žáků, a to
i maturitních oborů, projevovala základní nedostatky v oblasti matematické gramotnosti.
V hodinách teoretických odborných předmětů žáci většinou projevovali zájem o daný
předmět a plnili zadané úkoly, ale pouze jednotlivci se aktivně zapojovali do diskuzí
o probíraném učivu. Vyučovací hodiny byly vedeny převážně formou frontální výuky
doplněnou řízeným rozhovorem a samostatnou prací žáků. Učivo bylo předkládáno
srozumitelně a v logických souvislostech. Výrazná vazba na praxi poskytovala žákům
možnost chápat učivo v širších souvislostech. Ve všech hodinách byl účelně kladen důraz
na využívání odborné terminologie a praktické řešení problémů. Silnou stránkou školy je
organizace a průběh výuky v předmětu programování v oboru Informační technolo gie.
Realizace úkolů nebyla striktně vázána na konkrétní vývojářský nástroj. Důraz byl kladen




                                            4/10
na podstatu algoritmu, který žáci mohli kreativně aplikovat v různých prostředích, což
podporuje jejich budoucí uplatnitelnost na trhu práce.
Průběh praktického vyučování na školních pracovištích byl kvalitní. Součástí výuky byla
široká provázanost s teorií i s praktickými příklady ze života. Vyučující se žákům intenzivně
věnovali, podporovali jejich sebereflexi a opravovali případné chyby. Žáci používali vhodný
pracovní oděv, ochranné pomůcky a zpravidla uvědoměle dodržovali zásady bezpečnosti
a ochrany zdraví. Pracovní tempo respektovalo jejich individuální možnosti a schopnosti.
Plnění jednotlivých úkolů předcházela instruktáž, v případě potřeby byla využívá na
opakovaně. Učitelé jasně stanovovali cíle a vytvářeli podmínky k jejich dosažení. Žáci byli
důsledně podněcováni k osvojování a dodržování správných pracovních návyků a postupů.
Často byl uplatněn individuální přístup a zdařile poskytováno formativní hodnocení ve
vztahu k dosaženému pokroku.
Obsah sledovaných vyučovacích jednotek ve vyšší odborné škole vycházel z akreditovanýc h
vzdělávacích programů a byl koncipován tak, aby vytvářel předpoklady pro další samostatné
učení. Efektivní využití didaktické techniky a střídání činností se objevovalo v konzulta c íc h
či přednáškách jazykového vzdělávání, zatímco učitelé odborných předmětů používali spíše
tradiční metody a formy výuky. Škola avizuje vysokou naplněnost jednotlivých studijníc h
skupin, společným negativem všech hospitovaných hodin však byla nízká účast studentů ve
výuce.
Smysluplnému trávení volného času žáků a studentů ubytovaných v domově mládeže
napomáhá pestrá nabídka výchovně vzdělávací činnosti. Kroužek estetické výchovy nabízí
žákům dramatickou, keramickou a výtvarnou činnost, žáci a studenti pořádají tematické
programy pro mateřské školy či domov seniorů. Rukodělný kroužek je zaměřen
na rozmanité materiály, mnohdy již opomíjené techniky a vede k udržování kultur níc h
tradic. Hudební kroužek sdružuje žáky a studenty se zájmem o hru na hudební nástroj. Pro
sportovní aktivity jsou využívány posilovny a tělocvičny, realizovány jsou výlety do okolní
přírody. Aktivní zapojení vychovatelů do činností, vstřícnost vůči potřebám žáků a studentů
a vhodně nastavená pravidla vzájemného soužití vytvářejí příjemné zázemí pro ubytované.


                           Hodnocení výsledků vzdělávání
Uchazeči o studium jsou do neuměleckých oborů vzdělání zakončených maturitní zkouškou
přijímáni na základě výsledků jednotné přijímací zkoušky (61 %), předchozího vzdělává ní
(30 %) a dalších aktivit, např. vědomostních soutěží a olympiád (9 %), do uměleckých oborů
vzdělání na základě talentové zkoušky. Pro přijetí do nematuritních oborů kategorie H jsou
rozhodující výsledky předchozího vzdělávání, do oborů kategorie E určených pro žáky se
speciálními vzdělávacími potřebami výsledky předchozího vzdělávání (62 %) a školní
přijímací zkouška (38 %). Pro přijímací řízení do oborů vzdělání zakončených maturitní
zkouškou je minimální bodová hranice nutná pro přijetí uchazeče (kladný počet bodů)
nastavena spíše formálně a nezaručuje přijetí uchazečů s dobrými studijními předpoklady.
O pořadí uchazečů o některý z akreditovaných oborů vyššího odborného vzdělává ní
rozhoduje průměrný prospěch na vysvědčení o maturitní zkoušce, součástí přijímacího řízení
je motivační pohovor, u uměleckého oboru Produktový design talentová zkouška.
Škola průběžně sleduje a vyhodnocuje vzdělávací výsledky žáků vyučujícími jednotlivýc h
předmětů, třídními učiteli a na konci klasifikačních období i na úrovni pedagogické rady.
K hodnocení učitelé využívají standardní hodnoticí nástroje. Zákonní zástupci žáků jsou
s těmito výsledky seznamováni prostřednictvím elektronického informačního systému a na
třídních schůzkách. V posledních dvou školních letech prospělo na konci druhého pololetí


                                             5/10
s vyznamenáním v průměru 6,4 %, prospělo 82,9 % a neprospělo 10,7 % žáků, z toho
u maturitních oborů činil podíl neprospívajících 8,5 %, u nematuritních 13,4 %, přičemž na
konci školního roku 2022/2023 se dokonce zvýšil na 16,7 %. Počet předčasných odchodů ze
vzdělávání zvyšuje i skutečnost, že až polovina žáků kombinovaného oboru (tzv. obory
L0+H) po získání výučního listu ztrácí motivaci k dokončení studia a odchází do praxe.
Vyšší podíl žáků ohrožených školní neúspěšností souvisí s vysokou mírou jejich absence
v průběhu vzdělávání. Ve školních letech 2021/2022 a 2022/2023 připadlo na jednoho žáka
v průměru více než 250 zameškaných hodin za školní rok. Vedení školy si jako jednu
z priorit stanovilo důslednou kontrolu docházky a dodržování pravidel stanovených školním
řádem vyučujícími na všech pracovištích systematicky uplatňovanou od počátku školního
roku 2023/2024. Účinnost tohoto opatření průběžně vyhodnocuje. Dílčí hodnoty získané
v prvním pololetí naznačují pozitivní posun. V meziročním srovnání poklesla absence na
žáka v celé škole v průměru o 8,9 %. Z jednotlivých pracovišť školy, kde jsou realizo vá ny
maturitní obory vzdělání, byly nejnižší míra absence a zároveň její nejvýraznější pokles
(o 13,1 %) zaznamenány na pracovišti v ulici Mariánská, kde žáci školy zároveň vykazují
v rámci daných skupin oborů vzdělání v celorepublikovém srovnání nejlepší výsledky
u maturitní zkoušky.
Předčasné odchody studentů z vyššího odborného vzdělávání mají řadu příčin a souvisí mj.
i s jejich osobnostním nastavením, preferencemi a aktuální životní situací. Např. z celkového
počtu studentů, kteří ve školním roce 2020/2021 napříč všemi obory zahájili studium
v prvním ročníku, nastoupilo ve školním roce 2022/2023 do třetího ročníku cca 60 %
a úspěšně zakončilo vyšší odborné vzdělávání absolutoriem cca 50 %.
Zpětnou vazbu o výsledcích vzdělávání žáků poskytuje škole srovnání jejich úspěšnosti ve
společné části maturitní zkoušky s celorepublikovým průměrem v odpovídajících skupinách
oborů vzdělání. V uplynulých letech škola opakovaně vykazovala v tomto srovnání vyšší
neúspěšnost. Ve školním roce 2022/2023 (souhrnně za jarní i podzimní zkušební období)
dosáhla škola v celorepublikovém srovnání ve zkušebním předmětu český jazyk a literatura
vyšší míry hrubé neúspěšnosti (podíl žáků neúspěšných u maturitní zkoušky nebo zkoušku
nekonajících z celkového počtu přihlášených) v oborech vzdělání Podnikání (škola 41,7 %,
ČR 21,6 %), Masér sportovní a rekondiční (škola 36,4 %, ČR 11,5 %), Veřejnosprávní
činnost (škola 12,5 %, ČR 6,7 %), Mechanik-seřizovač a Mechanik-elektrotechnik (škola
20 %, ČR 10,5 %) a v uměleckých oborech (škola 9,5 %, ČR 4,9 %). Srovnatelné hrubé
neúspěšnosti dosáhla škola v oborech vzdělání Informační technologie a Elektrotechnika
(škola 5,3 %, ČR 4,9 %) a Hotelnictví a Cestovní ruch (škola 11,1 %, ČR 8,2 %).
Ve stejném období a ve stejném ukazateli vykázala škola ve zkušebním předmětu cizí jazyk
podprůměrné výsledky v oborech vzdělání Podnikání (škola 45,5 %, ČR 21,2 %), Masér
sportovní a rekondiční (škola 36,4 %, ČR 10,5 %), Veřejnosprávní činnost (škola 12,5 %,
ČR 7,7 %), Mechanik-seřizovač a Mechanik-elektrotechnik (škola 22,2 %, ČR 7,7 %),
Hotelnictví a Cestovní ruch (škola 11,1 %, ČR 6,7 %) a v uměleckých oborech (škola
14,3 %, ČR 4,2 %). Nadprůměrných výsledků naopak dosáhla v oborech vzdělání
Informační technologie a Elektrotechnika (škola 0 %, ČR 4,4 %). Matematiku si jako
zkušební maturitní předmět žáci školy volí v malé míře. Ve školním roce 2022/2023 pouze
sedm ze 108 žáků. Jejich úspěšnost je v celorepublikovém srovnání celkově podprůměrná,
avšak výsledky nejsou vzhledem k malému statistickému vzorku dostatečně vypovídající.
Vedení školy se nízkou úspěšností ve společné části maturitní zkoušky zabývá. Žáci
maturitních oborů absolvují v průběhu studia souhrnné testy mající charakter maturitníc h
didaktických testů. Výsledky projednávají předmětové komise a pedagogická rada. Nejsou
však přijímána opatření v podobě kvalitativních změn oblasti vlastní výuky. V meziročním


                                            6/10
srovnání školních roků 2021/2022 a 2022/2023 došlo napříč realizovaným obory vzdělání
ke snížení hrubé neúspěšnosti v českém jazyce a literatuře z 23,3 % na 17,6 %, v cizím
jazyce z 23,8 % na 18,8 % a v matematice z 60 % na 42,9 %. Úspěšnost žáků u závěrečné
zkoušky je přes dílčí kolísání v jednotlivých nematuritních oborech a zkušebních letech
dlouhodobě na dobré úrovni. Velmi dobré výsledky zaznamenává škola u absolutorií ve
vyšším odborném vzdělávání. Podrobná analýza úspěšnosti při ukončování středního
vzdělávání vypracovaná vedením školy poskytuje pečlivou charakteristiku daného stavu, je
však třeba obdobným způsobem analyzovat jeho příčiny a přijímat účinná opatření, a to
především ve vztahu k průběhu vzdělávání v jednotlivých vyučovacích předmětech.
Žákům ohroženým školním neúspěchem jsou v souladu se strategií prevence školní
neúspěšnosti nabízeny zejména individuální konzultace a doučování. Žáci nabízeno u
podporu využívají jen částečně, což snižuje její účinnost. V případě výskytu rizikové ho
chování žáků zajišťuje školní poradenské pracoviště operativní intervenci. V rámci primární
prevence jsou realizovány besedy a semináře ve spolupráci s externími poskytovateli. Klima
tříd je mapováno prostřednictvím sociometrického šetření v závěru prvního pololetí
v prvním ročníku. Pokud jsou odhaleny problematické vztahy, výchovné poradkyně
a metodička prevence s třídním kolektivem aktivně pracují. Školní psycholožka poskytuje
individuální pomoc jednotlivým žákům.
Škola rozvíjí specifické zájmy a talent žáků podporou jejich účasti v odborných soutěžích.
Mezi nejvýraznější úspěchy ve školním roce 2022/2023 patří např. druhé místo v soutěži
Ústeckého kraje Moderní škola 4.0. Význam pro formování osobnosti žáků mají rovněž
sportovní kurzy organizované školou.


                                        Závěry
Vývoj školy
– Přetrvávají nedostatky zjištěné při předchozí inspekční činnosti, především vysoká
  absence a přes dílčí zlepšení i celkově podprůměrné vzdělávací výsledky v maturitníc h
  oborech vzdělání.
– Vedení školy rozhodlo od školního roku 2023/2024 nepřijímat uchazeče do nástavbového
  oboru 64-41-L/51 Podnikání.
– Zlepšily se podmínky pro praktické vyučování a vybavení školy výpočetní technikou.
Silné stránky
  Střední škola
– Široká síť sociálních partnerů podporuje osobnostní a sociální rozvoj žáků a přispívá ke
  zvýšení kvality a atraktivity odborného vzdělávání. (1.5)
– Přínosnou pro žáky a jejich uplatnění je promyšlená organizace a vysoká úroveň výuky
  předmětu programování v oboru vzdělání Informační technologie. (4.1)
– Praktické vyučování úspěšně naplňuje cíle odborného vzdělávání. Obsah navazuje na
  požadavky z praxe a vhodně připravuje absolventy školy na jejich budoucí uplatnění na
  trhu práce. (4.1)




                                           7/10
   Domov mládeže
– Aktivní zapojení ubytovaných žáků a studentů do pestré nabídky volnočasových aktivit
  a kulturního života města podporuje zdravé psychosociální klima v domově mládeže.
  (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Kontrolní činnost není dostatečně efektivní v oblasti organizace vzdělávání, konkrétně
  v důsledném naplňování školních vzdělávacích programů ve výuce. (2.1)
– Nedostatky v pedagogickém vedení a málo účinná zpětná vazba poskytovaná pedagogům
  se negativně projevují v průběhu a výsledcích vzdělávání. (2.3)
– Rizikem od poslední inspekční činnosti zůstává nízká kvalifikovanost pedagogického
  sboru. (3.1)
– Nedostatečné využití aktivizujících metod a forem výuky v části zhlédnuté výuky
  teoretického vyučování vedlo k pasivitě žáků. (4.2)
– Přes dílčí pozitivní vývoj v prvním pololetí školního roku 2023/2024 je systém opatření
  pro snížení absence žáků málo účinný, vede k jejich předčasným odchodům ze vzdělává ní
  i k neúspěšnosti při ukončování vzdělávání. (5.1)
– Přes dílčí zlepšení škola při ukončování vzdělávání vykazuje v některých maturitníc h
  oborech slabé výsledky, hrubá neúspěšnost ve společné části maturitní zkoušky je
  v celorepublikovém srovnání vyšší. (5.2)
– Z analýzy výsledků vzdělávání vyplynulo, že podíl žáků školy ohrožených školní
  neúspěšností je významný. Přijímaná opatření nejsou dostatečně účinná. (5.4)
Vyšší odborná škola
– Přes avizovanou vysokou naplněnost jednotlivých studijních skupin byla společným
  negativem všech hospitovaných hodin nízká účast studentů ve výuce. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit účinnost kontrolního systému ve vztahu k naplňování školních vzdělávac íc h
  programů ve výuce.
– Poskytovat pedagogům účinnou zpětnou vazbu ke kvalitě vzdělávacího procesu
  a systematickou metodickou podporu, prohloubit spolupráci na úrovni předmětových
  komisí mezi vyučujícími jednotlivých pracovišť školy.
– V průběhu vzdělávání uplatňovat metody a formy podněcující aktivní činnost žáků
  a studentů, podporovat rozvoj jejich komunikačních dovedností.
– Motivovat žáky a studenty k řádné docházce, snížit jejich absenci.
– Analyzovat příčiny neúspěšnosti žáků ve společné části maturitní zkoušky ve vztahu
  ke kvalitě vzdělávání v jednotlivých vyučovacích předmětech a přijmout účinná opatření
  ke zlepšení.



                                           8/10
– Požádat o výmaz oboru vzdělání 64-41-L/51 Podnikání z rejstříku škol a školských
  zařízení.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina Vyšší odborné školy, Střední průmyslové školy a Střední odborné
      školy, Varnsdorf, p. o., čj. 140/2001, ze dne 11. 1. 2023
 2.   Potvrzení o jmenování do funkce ředitele Vyšší odborné školy, Střední průmyslo vé
      školy a Střední odborné školy, Varnsdorf, p. o., čj. KUUK/131676/2020, ze dne
      1. 9. 2020
 3.   Strategie rozvoje VOŠ a SŠ, Varnsdorf, ze dne 20. 5. 2019
 4.   Informace k přijatým opatřením k prevenci nedostatků zjištěných při inspekční
      činnosti, ze dne 29. 6. 2022
 5.   Plán dalšího vzdělávání pedagogických pracovníků, školní rok 2023/2024
 6.   Školní vzdělávací programy, platné ve školním roce 2023/2024
 7.   Školní řád, ze dne 1. 9. 2023, platný ve školním roce 2023/2024
 8.   Školní řád vyšší odborné školy, ze dne 28. 8. 2020
 9.   Rozvrh vyučovacích hodin tříd a pedagogů, platný ve školním roce 2023/2024
10.   Zápisy z jednání školské rady, školní rok 2023/2024
11.   Zápisy z jednání pedagogické rady (klasifikační porady), vedené ve školním roce
      2023/2024 dle stavu k datu inspekční činnosti
12.   Zápisy z jednání metodických komisí, školní roky 2022/2023 a 2023/2024
13.   Třídní knihy, vedené ve školním roce 2023/2024 (vzorek)
14.   Deníky odborného výcviku, vedené ve školním roce 2023/2024 (vzorek)
15.   Školní matrika, vedená v elektronické podobě ve školních letech 2021/2022 -
      2023/2024
16.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2023/2024
17.   Souhrnná dokumentace domova mládeže, vedená ve školním roce 2023/2024
18.   Soubor dokumentů „Smlouva o praktickém vyučování“, vedených ve školním roce
      2023/2024 (vzorek)
19.   Souhrnná dokumentace k ukončování vzdělávání, vedená k datu inspekční činnosti
20.   Souhrnná dokumentace k přijímacímu řízení na školní rok 2023/2024
21.   Výroční zprávy o činnosti školy za školní roky 2021/2022 a 2022/2023


                                         9/10
22.   Personální dokumentace pedagogických pracovníků (doklady o dosaženém vzdělání)
23.   Souhrnná dokumentace k hodnocení BOZ žáků a studentů
24.   Souhrnná dokumentace k hodnocení finančních podmínek školy, rok 2023
25.   Zahajovací výkazy všech součástí instituce [online: 23. 2. 2024, http://www.uiv.cz]
26.   Výpisy všech součástí instituce z rejstříku škol a školských zařízení [online :
      23. 2. 2024, http://rejskol.msmt.cz]
27.   Inspekční zpráva čj. ČŠIU-439/22-U, ze dne 16. 5. 2022
28.   Webové stránky školy na adrese https://www.skolavdf.cz



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jitka Šafaříková, školní inspektorka, vedoucí inspekčního týmu
 Mgr. Romana Jůnová, školní inspektorka
 Ing. Jana Kočí, školní inspektorka
 Mgr. Jiří Machačný, školní inspektor
 Ing. Andrea Trejtnarová, kontrolní pracovnice
 Ing. Marcela Davídková Antošová, CSc., odborník na vyšší odborné vzdělávání
28. 5. 2024




                                         10/10
