CSI0X00B7117
Počet listů: 7




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-556/23-T


Název                                EDUCA - Střední odborná škola, s.r.o.
Sídlo                                B. Martinů 1994, 741 01 Nový Jičín
E-mail                               educa@centrum.cz
IČO                                  64087859
Identifikátor                        600016901
Právní forma                         společnost s r.o.
Zastupující                          Mgr. Aleš Medek
Zřizovatel                           společníci EDUCA - Střední odborná škola, s.r.o.
Místo inspekční činnosti             B. Martinů 1994, 741 01 Nový Jičín
Inspekční činnost na místě           6. 3. 2023 − 9. 3. 2023, 13. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
EDUCA - Střední odborná škola, s.r.o. (dále „škola“) vykonává činnost střední školy.
Poskytuje střední vzdělávání s výučním listem v oborech vzdělání 66-51-H/01 Prodavač
a 34-53-H/01 Reprodukční grafik, střední vzdělávání s maturitní zkouškou v oborech
vzdělání 18-20-M/01 Informační technologie, 63-41-M/01 Ekonomika a podnikání
a 65-42-M/02 Cestovní ruch a nástavbový obor vzdělání 64-41-L/51 Podnikání
v kombinované (dvouleté) formě vzdělávání pro absolventy tříletých oborů vzdělání. Obory
v denní formě vzdělávání s maturitní zkouškou jsou podporovány prospěchovou složkou
stipendia poskytovanou zřizovatelem s cílem zvýšit zájem žáků o vzdělávání a motivovat je
k dosahování nadprůměrných výsledků při vzdělávání.
K termínu inspekční činnosti se v 16 třídách vzdělávalo 257 žáků, z toho 79 žáků v oborech
vzdělání s výučním listem a 178 žáků v oborech vzdělání s maturitní zkouškou (z toho 26
žáků v nástavbovém studiu). Speciální vzdělávací potřeby škola evidovala u 15 žáků.
Svou činnost škola prezentuje ve výročních zprávách a na svých webových stránkách
(www.educa-sos.eu).


                         Hodnocení podmínek vzdělávání
Ředitel školy (dále „ředitel“) zastává funkci od května roku 2019. Škola úspěšně realizuje
strategický plán rozvoje školy, který reflektuje požadavky trhu práce i reálné uplatnění žáků.
Prioritou koncepce je rozvoj odborných znalostí a praktických dovedností žáků na základě
funkčního propojení teorie s praxí v celém procesu vzdělávání. Pozornost je věnována
osobnímu a sociálnímu rozvoji žáka, pozitivnímu vztahu k pohybu a zdravému životnímu
stylu. Úspěšné naplňování koncepce dokládá spolupráce školy se smluvními partnery
zejména při zajišťování praktického vyučování a intenzívní spolupráce s městem Nový Jičín
v oblasti realizace společných aktivit na podporu rozvoje města a zlepšení kvality života
obyvatel. Škola je aktivně zapojena do dotačních programů a národních i mezinárod níc h
projektů podporujících kvalitu vzdělávání, mobilitu žáků i učitelů (Erasmus+, OKAP II).
Přínosné partnerské vztahy jsou rozvíjeny s mateřskou školou Beruška a základní školou
Galaxie v Novém Jičíně. Při tvorbě školních vzdělávacích programů a vzájemné výměně
zkušeností mezi pedagogy škola spolupracuje se střední školou v Hranicích a Karviné.
Stanovená organizační struktura a účelné delegování kompetencí zajišťují přenos informac í
a stanovují postupy při řešení běžných i mimořádných pracovních situací. Systém plánování
je efektivní, zohledňuje potřeby žáků i pedagogických pracovníků a zajišťuje zpětnou
kontrolu plnění úkolů. Vedení školy v systému řízení účelně využívá zpětnovazeb né
mechanismy z hospitační činnosti, pravidelného vyhodnocování dosahovaných výsledků
vzdělávání žáků, vhodně přihlíží k závěrům jednání pedagogické rady a opírá se o výsledky
práce předmětových komisí.
Složení pedagogického sboru umožňuje plnit záměry a cíle školních vzdělávacích programů,
část pedagogů jsou odborníci z praxe, kteří dokážou své profesní zkušenosti zúročit při
realizaci odborného vyučování ve škole i na odborném výcviku. Začínajícím učitelům byla
věnována podpora formou poskytnutí uvádějícího učitele a zpětná vazba z kontrolníc h
činností vedení školy. Tři učitelé, kteří získali odbornou kvalifikaci vysokoškolsk ým
vzděláním získaným studiem v akreditovaném bakalářském studijním programu, doposud
neabsolvovali magisterský studijní program. Tato skutečnost však neovlivnila kvalitu
výuky. Další vzdělávání pedagogických pracovníků probíhá plánovitě a vychází z potřeb
školy, je realizováno s ohledem na finanční možnosti a nabídku vzdělávacích institucí.


                                             2/7
Stav materiálně technického vybavení školy vedení průběžně sleduje a vyhodnoc uje.
Kooperací se zřizovatelem, využitím prostředků z projektové činnosti se škole daří úspěšně
realizovat koncepční záměry v dané oblasti. K obnově materiálního vybavení školy dochází
postupně. Modernizace učeben vychází ze současných potřeb a nároků kladených na výuku
všeobecně vzdělávacích a odborných předmětů i praktického vyučování.
Poradenské služby ve škole jsou zajišťovány výchovnou poradkyní, která současně
vykonává i funkci školní metodičky prevence a externím psychologem. Pedagogičtí
pracovníci byli prokazatelně seznámeni s poskytováním podpůrných opatření žákům se
speciálně vzdělávacími potřebami a pro ně stanovenými doporučeními v rámci jejich
předmětů a opatření žákům poskytují. Preventivní strategie se promítla do dění ve škole.
Realizované programy byly cíleně zaměřeny na preventivní oblasti (právní odpovědnost),
na oblasti vzdělávací (lepší motivace k učení), na rozvoj v oblasti primární prevence
rizikového chování (kyberšikana) a postojové i hodnotové (Předsudky a jejich zvládání, Jak
s druhými spolupracovat).
Škola zajistila žákům školní stravování na základě smluvního vztahu ve školní
jídelně – výdejně, která není součástí školy. K dispozici mají také místnost s možností
ohřevu vlastních obědů anebo školní bufet.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách, přesto míra úrazovosti mírně stoupá. K úrazům
dochází převážně při sportovních a pohybových aktivitách. Bezpečnost žáků před volným
vstupem cizích osob do budovy byla v době inspekční činnosti zajištěna. Příjemné
a bezpečné prostředí ve škole podporuje zdravý, sociální, psychický i fyzický vývoj žáků


                          Hodnocení průběhu vzdělávání
Kvalita vzdělávání v teoretické výuce všeobecně vzdělávacích a odborných předmětů
i praktickém vyučování byla srovnatelná. Respektující vstřícný přístup vyučujících a žáků,
jejich vzájemná komunikace pozitivně ovlivňovala příjemnou atmosféru a vytvářela
příznivé podmínky podporující proces učení. Výuka byla většinou dobře organizová na,
převládalo frontální vyučování ve formě vysvětlování s účelným střídáním činností (řízený
rozhovor kombinovaný se samostatnou prací žáků). Vyučující přiměřeně dbali na obsahovou
správnost odpovědí na otázky, snažili se rozvíjet logické myšlení žáků, vhodně byla zařazena
práce s chybou. Učitelé umožňovali žákům aktivně se zapojit do výuky a při vypracování
úkolů průběžně poskytovali účelnou zpětnou vazbu. Ojediněle byla ve výuce uplatňová na
skupinová práce, která však nevedla k výraznějším kooperativním prvkům (rozvoji
spolupráce, interakce a sociálních kompetencí). Nízká míra diferenciace a individualizace
dostatečně nepodporovala rozdílné pracovní tempo a možnosti žáků. V části výuky
všeobecně vzdělávacích předmětů chyběla efektivní podpora informační gramotnosti,
vyhledávání a interpretování získaných informací i využívání různých informačních zdrojů.
Zhodnocení výuky učitelem probíhalo v mnoha případech formálně, neposkytovalo žákům
potřebnou zpětnou vazbu o míře zvládnutého učiva a o naplnění stanovených cílů. V průběhu
výuky nebyla dostatečně poskytována formativní zpětná vazba, pouze minimálně bylo
využíváno sebehodnocení nebo vzájemné hodnocení žáků. Zvýšení názornosti výuky se
vyučujícím dařilo účelným využitím didaktické techniky.
Realizaci a zvládnutí nároků teoretické části odborného vzdělávání pozitivně ovlivňo va la
osobnost učitelů a praktické zkušenosti, vedení výuky ve vzájemných mezipředměto výc h
souvislostech, zejména ve vztahu k využití poznatků v praxi. Vyučující kladli důraz na
využívání příslušné terminologie, na logické uchopení učiva a praktické řešení


                                            3/7
problémových úkolů. Průběh praktického vyučování měl odpovídající odbornou úroveň.
Vyznačoval se promyšlenou organizací pracovních činností respektující specifika
jednotlivých oborů. Rozsah pracovních činností byl na dobré úrovni. Učitelé poskytovali
žákům zpětnou vazbu využitelnou k jejich dalšímu učení, sledovali a hodnotili výkon,
produktivitu a kvalitu práce. Bylo dbáno na upevňování zásad bezpečné práce a ochrany
zdraví. Z přímého pozorování bylo patrné, že si žáci při získávání odborných dovedností
systematicky osvojují technologické postupy nezbytné pro budoucí praxi, upevňují důležité
pracovní návyky, získávají smysl pro kvalitu, přesnost a zodpovědnost.
V hospitované teoretické výuce i při praktickém vyučování bylo zřejmé, že škola
dlouhodobě vytváří dobré podmínky pro vzdělávání žáků se speciálními vzdělávac ími
potřebami, k jejich potřebám přistupuje individuálně a vhodnou podporu jim zajišťuje
v souladu s doporučeními školských poradenských zařízení nebo výsledky vlastní
pedagogické diagnostiky.
K všestrannému rozvoji osobnosti žáků přispívají aktivity a projekty, které vhodně navazují
na školní vzdělávací programy, podporují spolupráci a mobilitu ve všech sférách vzdělává ní
(efektivní práce s informačními technologiemi, posílení jazykových znalostí žáků, rozšíření
multikulturního rozhledu a příprava k uplatnění se na evropském trhu práce).


                          Hodnocení výsledků vzdělávání
Škola sleduje a vyhodnocuje úspěšnost žáků ve vzdělávání. Informace o výsledcíc h
vzdělávání jsou žákům i zákonným zástupcům dostupné prostřednictvím elektronické ho
informačního systému, na třídních schůzkách a při individuálních konzultacích. Škola
průběžně identifikuje žáky s vyšší absencí i žáky ohrožené školním neúspěchem
a individuálně zjišťuje příčiny těchto jevů. Je jim nabízena možnost konzultací a v některých
předmětech doučování.
Analýzou výsledků žáků při ukončování vzdělávání maturitní zkouškou v roce 2021 bylo
zjištěno, že ve společné části maturitní zkoušky uspělo 90 % žáků, neuspěli tři žáci (10 %),
z cizího jazyka uspělo 96 % žáků, neuspěl jeden žák (4 %) a v matematice byla úspěšnost
100 % (jeden žák). V roce 2022 ve společné části maturitní zkoušky uspělo 82 % žáků,
neuspěli čtyři žáci (18 %), z cizího jazyka uspělo 90 % žáků, neuspěli dva žáci (10 %)
a v matematice byla úspěšnost opět 100 % (jeden žák). Výsledky vzdělávání žáků tříletýc h
oborů vzdělání s výučním listem v období posledních dvou let jsou vyrovnané. Úspěšnost
žáků u závěrečných zkoušek se pohybuje v rozmezí 80 až 83 %.
Školní poradenské pracoviště je zaměřeno na individuální péči o žáky (zvládání frustrací,
individuální rozvoj osobnosti žáka v procesu vzdělávání) a na rizika vzniku a projevů
rizikového chování žáků, navrhuje cílená opatření k včasnému odhalování těchto rizik. Žáci
jsou zapojeni do různě tematicky zaměřených preventivních aktivit (Sebeovládání
a odkládání povinností, Depresivní nálady a jejich zvládání, Zvládání stresu a zátěže).
Škola spolupracuje se sociálními partnery, kteří jsou potencionálními zaměstnavate li
absolventů jednotlivých studijních oborů (odborné praxe žáků, fiktivní pracovní pohovory).
Efektivně spolupracuje s městem Nový Jičín (organizování konference Rozvoj
Novojičínska, podpora celoživotního vzdělávání - Univerzita III. věku), odborem dopravy
(tematické výstavy), nemocnicí AGEL (darování krve, zkrášlení stěn neurologické ho
oddělení), s Domovinkou (animační programy pro seniory) a dalšími partnery (návrh medailí
pro každoroční Novojičínský půlmaraton).




                                            4/7
V rámci programu přeshraniční spolupráce se školou ve francouzském Epinalu a školou
v Lučenci na Slovensku získávají žáci i učitelé profesní dovednosti a zkušenosti. Škola
zajišťuje zahraniční stáže a výměnné pobyty žáků i učitelů. Realizuje řadu školních
krátkodobých i dlouhodobých projektů zaměřených na fungování fiktivních firem (projekt
Dětská akademie podnikání a investování). Vytváří motivační prostředí pro podporu
nadaných žáků jejich zapojením do řady odborných soutěží na celostátní i mezinárod ní
úrovni (Vítejte u nás, Soutěž finanční gramotnosti).
Účast žáků v řadě akcí pro vnější partnery přispívá k prezentaci jejich odborných kompetencí
na veřejnosti. Úspěšnost absolventů školy dokládá i jejich výborné uplatnění na trhu práce.
Část žáků pokračuje v terciárním vzdělávání v oborech s navazujícím zaměřením.


                                         Závěry
Vývoj školy
- Od poslední inspekční činnosti uskutečněné ve školním roce 2015/2016 došlo k obměně
  na pozici ředitele školy a od roku 2018 má škola dva společníky. Materiálně technické
  podmínky pro výuku se zlepšují kontinuálně. Byly inovovány školní vzdělávac í
  programy o nové poznatky a trendy v nabízených oborech vzdělání.
- Doporučení z minulé inspekční činnosti úpravou rozvrhu hodin byla zohledně na.
  Částečně byla realizována opatření k doplnění vzdělání pedagogů pro výkon
  specializovaných činností a využití podpory poskytované mobilními poradenskými
  službami.
Silné stránky
- Škola ve spolupráci s vnějšími partnery a zřizovatelem vhodně rozvíjí sounáležitost se
  svým městem, podporuje hodnoty místní kultury a vede žáky k tolerantním postojům
  a respektu k druhým.
- Zapojení školy do různých projektů umožňuje zlepšování materiálních podmínek pro
  vzdělávání s pozitivním dopadem na kvalitu vzdělávání žáků.
- Kvalitní přípravu žáků na budoucí povolání a uplatnitelnost na trhu práce pozitivně
  podporuje spolupráce školy se sociálními partnery a pozitivně ovlivňují profesní
  zkušenosti vyučujících odborných předmětů ve škole i na odborném výcviku v rámci
  praktického vyučování.
Slabé stránky a/nebo příležitosti ke zlepšení
- V nižší míře uplatňována podpora rozvoje kritického myšlení žáků, systematické
  zařazování úloh odlišné kognitivní náročnosti a využívání různých informačních zdrojů
  ve výuce.
- Sporadické zařazení technik sebehodnocení, vzájemné hodnocení a sebereflexe vlastního
  pokroku.
- Vnitřní kontrolní systém neposkytuje vedení školy vždy plnohodnotnou zpětnou vazbu
  a možnost přijetí odpovídajících opatření.
Doporučení pro zlepšení činnosti školy
- Podporovat ve výuce jednotlivých předmětů vzdělávací postupy zaměřené na samostatné
  vyhledávání informací, vést žáky k sebereflexi vlastního pokroku a ke vzájemné mu
  hodnocení podle stanovených kritérií.


                                            5/7
- Zaměřit další vzdělávání pedagogických pracovníků na využívání aktivizačních metod
  a forem ve vzdělávání podporující kooperativní techniky a činnostní učení žáků.
- Zvýšit míru kvalifikovanosti pedagogického sboru, doplnění vzdělání pedagogů o výkon
  specializovaných činností (výchovné poradenství).
- Upravit nastavení kontrolního mechanismu tak, aby byl účinný v oblastech řízení školy.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Jmenovací dekret ředitele školy s účinností od 1. 5. 2019 ze dne 30. 4. 2019
 2.   Strategický plán rozvoje školy (2020-2025) ze dne 10. 11. 2020
 3.   Školní vzdělávací programy platné ve školním roce 2022/2023 (vzorek)
 4.   Rozvrh vyučovacích hodin platný ve školním roce 2022/2023
 5.   Školní matrika a třídní knihy ve školním roce 2022/2023 (vzorek)
 6.   Personální dokumentace pedagogických pracovníků (vzorek)
 7.   Výroční zpráva o činnosti školy za školní rok 2021/2022 ze dne 30. 8. 2022
 8.   Plán kontrolní a hospitační činnosti ve školním roce 2022/2023
 9.   Hospitační záznamy vedení školy ve školním roce 2022/2023 (vzorek)
10.   Plán dalšího vzdělávání pedagogických pracovníků pro školní rok 2022/2023
11.   Plány práce, zápisy z jednání pedagogické rady a zápisy z jednání předmětových
      komisí ve školním roce 2022/2023 (vzorek)
12.   Dokumentace školního poradenského pracoviště (vzorek)
13.   Dokumentace žáků se speciálními vzdělávacími potřebami (vzorek)
14.   Smlouva o poskytování školního stravování s platností od 9. 3. 2023
15.   Dokumentace související se zajištěním bezpečnosti žáků při poskytování vzdělává ní
      a k finančním podmínkám školy pro školní rok 2021/2022 a 2022/2023 (vzorek)




                                          6/7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Sylva Kyselová, Ph.D., MBA, školní inspektorka,
 vedoucí inspekčního týmu                                  ………………………..

 Mgr. Jiří Crhonek, školní inspektor
                                                           ………………………..

 Mgr. Josef Navrátil, školní inspektor
                                                           ………………………..
 Mgr. Jarmila Halšková, odbornice na informační
 a komunikační technologie                                 ………………………..

 Bc. Marcela Zahradníková, kontrolní pracovnice
                                                           ………………………..




V Ostravě 6. 4. 2023




                                           7/7
