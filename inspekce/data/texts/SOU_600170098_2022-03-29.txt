                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-450/22-S


Název                                Integrovaná střední škola technická, Benešov,
                                     Černoleská 1997
Sídlo                                Černoleská 1997, 256 01 Benešov
E-mail                               skola@isstbn.cz
IČ                                   18620442
Identifikátor                        600170098
Právní forma                         příspěvková organizace
Zastupující                          Mgr. Jana Fialová
Zřizovatel                           Středočeský kraj
Místo inspekční činnosti             Černoleská 1997, Benešov
Termín inspekční činnosti            29. − 31. března 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů, se
zaměřením na neúspěšnost ve společné části maturitní zkoušky (dále „MZ“).


                                          Charakteristika
Integrovaná střední škola technická, Benešov (dále „škola“), vykonává činnost střední školy
a domova mládeže.




2021/2022
Škola poskytuje střední vzdělání s MZ ve dvou oborech vzdělání (dále „maturitní obory“),
a to ve čtyřletém oboru vzdělání Mechanik elektrotechnik a ve dvouletém nástavbovém
oboru vzdělání Provozní elektrotechnika (dále „nástavbový obor“). Škola dále realizuje
vzdělávání v šesti oborech vzdělání s výučním listem. Škola déle než tři školní roky
nevzdělává žáky v maturitních oborech vzdělání Ekonomika a podnikání, Dopravní
prostředky a Provozní technika zapsaných do rejstříku škol a školských zařízení.
K 30. září 2021 vykázala škola celkem 267 žáků, z toho 62 v maturitních oborech. V oboru
vzdělání s maturitní zkouškou Mechanik elektrotechnik vykázala 40 žáků a v nástavbovém
studiu oboru Provozní elektrotechnika celkem 22 žáků. Nejvyšší povolený počet žáků
v oboru Mechanik elektrotechnik je naplněn na 33 % a nástavbový obor na 36,6 %.
Naplněnost školy činí 41 %.
K datu inspekční činnosti se ve škole v oborech vzdělání s MZ vzdělávalo devět žáků se
speciálními vzdělávacími potřebami, z toho dva podle individuálních vzdělávacích plánů,
a pět žáků-cizinců, z toho jeden s jazykovou bariérou.


                         Hodnocení podmínek vzdělávání
Ředitelka školy (dále „ředitelka“) aktualizovala v roce 2019 koncepci dalšího rozvoje školy.
Velkou část původně vytyčených záměrů, např. zlepšení materiálních, bezpečnostníc h
a personálních podmínek, další zkvalitnění spolupráce s firmami či propojování teoretické
a praktické výuky, se dařilo realizovat. Nedaří se snižovat neúspěšnost žáků při ukončování
vzdělávání MZ a zvýšit počet žáků oboru vzdělání Mechanik elektrotechnik. Na základě
prováděné analýzy výsledků žáků v jednotlivých maturitních obdobích přijala ředitelka
některá opatření ve formě doučování, individuálních konzultací, testování znalostí žáků,
určení používaných učebnic a dalších studijních materiálů. Přijatá opatření nejsou dostatečně
účinná. Rovněž školní akční plán klade ve vztahu k výuce předmětů společné části MZ
pouze důraz zejména na materiální vybavení (např. pro výuku cizích jazyků) nezbytné pro
použití moderních vyučovacích metod.
V řízení vzdělávání nedošlo od poslední inspekční činnosti k podstatným změnám.
Kontrolní činnost vedení školy je vykonávána nejčastěji formou hospitací zaměřenýc h
především na průběh hodiny a na soulad učiva s výstupy ve školních vzdělávac íc h
programech. Škola nevyužívá možnost hospitací ze strany předsedů předmětových komisí
a vzájemných hospitací učitelů jako jedné z forem pedagogické spolupráce. Učitelům jsou
vytvořeny podmínky pro účast na spolurozhodování školy v rámci činnosti předmětových
komisí a prostřednictvím pedagogické rady. Záznamy z jednání pedagogické rady
dokumentují především projednávání zásadních dokumentů a prospěchu či chování žáků, ne
vždy obsahují konkrétní návrhy a opatření ke zlepšení kvality výchovně vzdělávac ího
procesu. Ze záznamů z jednání předmětových komisí i z rozhovorů s učiteli je zřejmé, že
jsou realizována opatření se zaměřením na příslušné učivo, nácvik didaktických testů,
doučování a konzultace se žáky. Pozornost není dostatečně věnována efektivním
vzdělávacím strategiím či opatřením ke zlepšení výsledků vzdělávání. V rámci jednání
předmětových komisí nebylo zaznamenáno sdílení poznatků z dalšího vzdělává ní
s dopadem na výuku. V intenzivnějším využití potenciálu všech členů vedení školy
i poradních orgánů ve vztahu k přijímání a vyhodnocování účinnosti těchto opatření má
škola příležitost ke zlepšení.
V personální oblasti se jen zčásti daří zajišťovat výuku učiteli s příslušnou předmětovou
specializací. Předměty společné části maturitní zkoušky vyučuje šest odborně
kvalifikovaných učitelů, většinou s delší pedagogickou praxí. Stabilní je situace


2021/2022                                    2
v zabezpečení výuky českého jazyka a literatury, zhoršila se u anglického jazyka
a matematiky změnou vyučujících. V oborech vzdělání s MZ jsou k termínu inspekce téměř
čtvrtina hodin matematiky a více než polovina hodin anglického jazyka vyučovány
pedagogy bez příslušné předmětové specializace, což se částečně odráží v nižší efektivitě
vzdělávání.
Další vzdělávání pedagogických pracovníků (dále „DVPP“) vyučujících předměty společné
části maturitní zkoušky je stanoveno dlouhodobým a ročním plánem, který je prokazatelně
projednán se všemi učiteli. Z pohledu potřeb školy jsou stanoveny konkrétní cíle pro každý
školní rok, zaměření na zlepšení výsledků vzdělávání však plán DVPP neobsahuje, a to ani
pro vyučující bez příslušné aprobace. V období distančního vzdělávání se všichni
pedagogové účastnili DVPP zaměřeného na využití informačních technologií a výukovýc h
aplikací, většina akcí pak probíhala z důvodu pandemické situace jako on-line semináře.
Poradenské služby jsou zajišťovány školním poradenským pracovištěm (výchovná
poradkyně a školní metodik prevence). Výchovná poradkyně účinně koordinuje poskyto vání
podpory žákům se speciálními vzdělávacími potřebami včetně identifikace žáků s potřebou
uzpůsobení podmínek pro konání MZ. Žákovi-cizinci s výraznou jazykovou bariérou je
poskytována reedukace v českém jazyce, jejíž efektivita však byla zejména v prvním pololetí
2021/2022 snižována delšími časovými intervaly mezi realizovanými vyučovac ími
hodinami. Vytvořená strategie prevence předcházení školní neúspěšnosti nastavuje vhodně
systém podpory žákům ohroženým rizikem studijního neúspěchu, její účinnost zejména
v nástavbovém studiu však nebyla dostatečná. K včasné identifikaci a řešení projevů
rizikového chování žáků přispívají pravidelné třídnické hodiny, popř. individuální pohovory
či výchovná jednání se žáky. Opatření ke snížení absence ve výuce a k prevenci záškoláctví
se neprojevila jako dostatečně účinná zejména v nástavbovém studiu.
Uchazeči byli ke vzdělávání přijímáni na základě jednotné přijímací zkoušky, s výjimko u
přijímacího řízení pro školní rok 2021/2022. Úspěšnost uchazečů v jednotné přijímac í
zkoušce bývá většinou pod průměrem příslušné skupiny oborů vzdělání v ČR. Od předešlé
inspekční činnosti došlo ke změně kritérií přijímacího řízení do maturitních oborů, je kladen
vyšší důraz na výsledky dosažené v předchozím vzdělávání. Při přijímání žáků do prvního
ročníku maturitních oborů ve školní rok 2021/2022 tak nebyl v souladu s těmito kritérii přijat
žádný žák, který byl v určených obdobích hodnocen horším stupněm než dobrý
v předmětech společné části MZ. Rizikem při přijímání žáků do nástavbového studia zůstává
přijetí i těch, kteří projevili nižší míru studijních předpokladů při ukončování předchozího
vzdělávání, neboť závěrečnou zkoušku konali v září po složení dílčích zkoušek v opravných
termínech.


                          Hodnocení průběhu vzdělávání
Průběh vzdělávání byl sledován a hodnocen v obou maturitních oborech vzdělání
se zaměřením na zkušební předměty společné části maturitní zkoušky (český jazyk, anglick ý
jazyk a matematika).
Výuka předmětů českého jazyka a umění, kultura, literatura byla většinou dobře promyšle ná.
V hospitovaných hodinách převažovala forma frontální výuky, efektivně využívaná byla
samostatná práce žáků, zařazena byla i práce ve dvojici. Žáci byli vhodně motivo vá ni
vytvořením reálných situací a pracovali po celou hodinu se zaujetím. Do úloh připravenýc h
vyučujícími se dařilo zapojovat všechny žáky také díky jejich nižšímu počtu ve třídě.
Dominantní role učitele byla efektivní vzhledem k nutnosti doplňování a systemizaci učiva
a cílenému nácviku vzdělávacích strategií pro úspěšné složení maturitní zkoušky. Ve


2021/2022                                     3
slohové výchově měli žáci pro stylistické cvičení možnost výběru z více témat. Zpětná vazba
byla žákům poskytována ze strany vyučujících, účelně bylo využíváno vlastní hodnocení
žáků, což přispívalo k tomu, aby žáci uměli správně odhadovat své možnosti a schopnosti.
Vhodným opatřením školy dokládajícím individuální pokrok žáků jsou prověrky učiva na
počátku školního roku a porovnání pokroku ve znalostech žáků zpravidla po třetím čtvrtletí.
V hospitovaných hodinách anglického jazyka převládala frontální forma výuky, doplněná
samostatnou prací a řízeným rozhovorem. Minimální využití práce ve dvojicích či ve
skupině se v části výuky projevilo nerovnoměrným zapojením žáků do vyučování. Žáci si
převážně upevňovali znalosti gramatických struktur a rozšiřovali slovní zásobu. Vyučujíc í
vhodně zvyšovali zájem žáků příklady využití probíraných jevů v praxi, popř. zařazením
videoukázky z reálného prostředí. V maturitním ročníku byla účinně podpořena schopnost
žáků porozumět obsahu vyslechnutého dialogu. Pouze ojediněle byl však vytvářen prostor
pro delší samostatný mluvený projev žáků či podpořen rozvoj jejich produktivních řečových
dovedností. Rovněž chyběla efektivní práce s textem či práce s různými informač ními
zdroji. Ve větší části hodin cizích jazyků vyučující účelně využívali didaktickou techniku
pro zvýšení názornosti probíraného učiva. Ve výuce žáci projevovali různou úroveň
jazykové pokročilosti, avšak příležitosti k obsahové či časové diferenciaci učebních úloh
nebyly využity. Vyučující také jen minimálně poskytovali zpětnou vazbu žákům o úrovni
jejich práce ve vyučovací hodině, nebyly využity příležitosti k vrstevnickému hodnocení či
sebereflexi žáků. Vzdělávání ve všech hospitovaných hodinách probíhalo v pozitivní
pracovní atmosféře.
Ve výuce matematiky vyučující srozumitelně formulovali vzdělávací cíl, ne vždy však
v závěru vyučovací hodiny zhodnotili, zda bylo stanoveného cíle dosaženo.
V hospitovaných hodinách pedagogové preferovali frontální formu výuky zpravidla
kombinovanou pouze se samostatnou prací. Výuka byla zaměřena na procvičování
a upevňování znalostí žáků. Učivo bylo procvičováno u tabule a žáci současně zapisovali do
sešitu. Do výuky se zapojovalo minimum žáků, kteří spolupracovali při řešení příkladu.
Značná část spoléhala na vypracování úloh učitelem či spolužáky. Požadavky kladené na
žáky odpovídaly školnímu vzdělávacímu programu, ale jejich znalosti byly na rozdílné
úrovni. Někteří žáci především prvních ročníků projevovali neznalosti učiva základní školy.
V případě zjištění nedostatečných znalostí potřebných k řešení příkladu poskytovali
vyučující jednotlivým žákům individuální pomoc. Průběžné formativní hodnocení
poskytovalo žákům zpětnou vazbu. Ve sledovaných hodinách byly využity standardní
pomůcky (kalkulačky, učebnice). Názornost výuky nebyla podpořena prostředky moderních
technologií.


                          Hodnocení výsledků vzdělávání
Škola hodnotí výsledky vzdělávání žáků klasifikací. K informování zákonných zástupců
žáků o průběžných výsledcích využívá např. rodičovské schůzky, osobní komunikac i
případně možnost on-line informování prostřednictvím webové aplikace.
Výsledky vzdělávání jsou průběžně sledovány vedením školy na úrovni tříd a jednotlivýc h
žáků v rámci čtvrtletních jednání pedagogické rady. Předložené záznamy z pedagogickýc h
rad jsou vedeny stejně jako při předchozí inspekční činnosti jen jako statistické přehledy se
základní analýzou prospěchu (nejlepší/nejhorší průměry v předmětech). Podle zápisů není
prokazatelně projednávána absence žáků v průběhu vzdělávání, není prováděn rozbor příčin
vysoké a neomluvené absence žáků. Nejsou zaznamenána ani konkrétní opatření přijíma ná
školou např. v případě zhoršení prospěchu nebo zvýšení absence žáka. Strategie předcházení
školní neúspěšnosti tak zůstává formálním dokumentem, její realizace není doložena. Škola


2021/2022                                    4
pokračuje v zadávání vlastních vstupních testů v prvních ročnících všech oborů vzdělání
v předmětech český jazyk, matematika a anglický jazyk. Závěry z testování jsou nadále
formulovány pouze obecně, navržená opatření (doporučení žákům samostatně si zopakovat
nebo doplnit učivo, možnost individuální konzultace) jsou stejná jako v předcházejíc íc h
obdobích.
Z analýzy výsledků v průběhu vzdělávání je zřejmé, že období distanční výuky mělo vliv na
absenci i průběžné vzdělávací výsledky žáků. Ve školním roce 2018/2019, s plně prezenční
výukou, neprospělo v maturitních oborech na konci školního roku přibližně 25 % žáků,
v letech 2019/2020 a 2020/2021, s částečně distanční výukou, se neprospívající žáci téměř
nevyskytovali. Ve všech třech školních rocích je společným znakem významný rozdíl
v prospěchu žáků v prvním a druhém pololetí. V prvním pololetí neprospíval nebo byl
k 31. lednu nehodnocen značný podíl žáků nástavbového studia, ve školním roce 2018/2019
zhruba čtvrtina v roce 2019/2020 třetina. Absence žáků byla ve školním roce 2018/2019
vysoká, u nástavbového oboru cca 199 hodin na žáka, u oboru Mechanik elektrotechnik
v průměru 145 hodin na žáka. V roce 2019/2020 se snížila v průměru o polovinu, ale
v dalším školním roce, v období distanční výuky, se opět výrazně zvýšila. Z výsledků
v prvním pololetí současného školního roku 2021/2022 je zřejmé, že absence v prezenční
výuce je přetrvávajícím problémem. U nástavbového studia dosáhla obdobné úrovně jako
ve srovnatelném pololetí školního roku 2018/2019 a ve čtyřletém maturitním oboru dokonce
ještě vzrostla.
Ve společné části MZ dosahovali žáci v nástavbovém oboru v období let 2019–2021 ve
srovnatelných skupinách oborů vzdělání v ČR podprůměrných výsledků. Hrubá neúspěšnost
(podíl žáků neúspěšných nebo zkoušku nekonajících z přihlášených žáků) se pohybovala
kolem 60 % v roce 2019 a 50 % v roce 2020. V roce 2021 významně vzrostla a činila 75 %
(v ČR se v daném roce pohybovala kolem 24 %). Jednou z příčin zvýšené hrubé
neúspěšnosti může být delší období distanční výuky. Z rozhovorů s pedagogy je zřejmé, že
žáci nástavbového studia mají často problémy s osvojením vhodných strategií učení
a s motivací ke vzdělávání. V období distanční výuky se tyto problémy ještě prohloubily.
U oboru Mechanik elektrotechnik je hrubá neúspěšnost ve společné části MZ částečně
ovlivněna i nízkým počtem žáků v oboru. Každý neúspěšný žák pak znamená velký přírůstek
hrubé neúspěšnosti, která proto významně kolísá. V roce 2019 konalo MZ pouze pět žáků,
hrubá neúspěšnost se pohybovala kolem 33 %, v roce 2020 při stejném počtu konajícíc h
žáků se snížila na 20 % (v tomto roce šlo o výsledek blízký průměru ČR). V roce 2021 byli
všichni žáci (osm), kteří konali MZ, 100 % úspěšní.
Z podrobných výsledků v jednotlivých předmětech společné části MZ je zřejmé, že
v nástavbovém oboru byli v období let 2019–2020 žáci často neúspěšní v českém jazyce
a literatuře, popřípadě v matematice. V roce 2021 se výrazně, na 60 %, zvýšila neúspěšnost
žáků v anglickém jazyce. V oboru Mechanik elektrotechnik k neúspěšnosti nejvíce
přispívaly výsledky žáků v matematice a v anglickém jazyce, naopak z českého jazyka
a literatury byli žáci úspěšnější.
Výše zmíněná hrubá neúspěšnost ve společné části MZ se spolu s předčasnými odchody
žáků ze vzdělávání podílí na celkově nízkém počtu žáků, kteří za standardní dobu vzdělává ní
úspěšně získají příslušný stupeň vzdělání. Patrné je to zejména u nástavbového oboru, ve
kterém pouze 20 % žáků příslušného prvního ročníku po dvou letech studium úspěšně
absolvuje. U oboru Mechanik elektrotechnik se jedná přibližně o 80 % žáků.
Škola se ve výuce předmětů společné části MZ soustředí na běžná opatření pro zvýšení
úspěšnosti žáků, např. o nácvik didaktických testů, upozorňování na vybrané učivo při výuce
atp. Z dalších aktivit jsou žákům nabízeny konzultace a v letošním roce i systematičtějš í


2021/2022                                    5
doučování zaměřené mj. na analýzu chyb v didaktických testech. Jeho přínos bude možné
vyhodnotit až po delší době. Celkově se dosavadní opatření realizovaná školou neprojevila
odpovídajícím zvýšením úspěšnosti žáků ve společné části MZ.


                                         Závěry
Vývoj školy / školského zařízení
- Přetrvává vysoká hrubá neúspěšnost žáků ve společné části maturitní zkoušky a vysoký
  podíl žáků nástavbového studia, kteří studium úspěšně nedokončí složením maturitní
  zkoušky.
- Opatření k odstranění nedostatků zjištěných při předešlé inspekční činnosti byla jen
  částečně účinná.
Slabé stránky a/nebo příležitosti ke zlepšení
- Přijímání všech uchazečů do oborů vzdělání s maturitní zkouškou s nižší mírou studijníc h
  předpokladů nevytvářelo předpoklady pro zvýšení úspěšnosti žáků ve společné části
  maturitní zkoušky.
- Neúspěšnost žáků ve společné části maturitní zkoušky byla v období let 2019 až 2021
  vysoká, zejména v nástavbovém oboru, strategie předcházení školní neúspěšnosti byla
  v uvedené oblasti málo účinná.
- Nastavená opatření pro snížení školní neúspěšnosti nejsou dostatečně účinná, přetrvává
  formální přístup k vyhodnocování realizovaných opatření.
- Vysoká absence žáků v maturitních oborech vzdělání má negativní dopad na průběh
  a výsledky vzdělávání žáků, podpora poradenských služeb je málo účinná.
- V předmětech společné části maturitní zkoušky byli žáci málo aktivizováni, v anglické m
  jazyce chyběla diferenciace učiva a přístupu ve vztahu k jejich rozdílným znaloste m
  a individuálním vzdělávacím potřebám, nízká byla podpora rozvoje komunikativníc h
  dovedností.
Doporučení pro zlepšení činnosti školy / školského zařízení
- Zkvalitnit pedagogické vedení školy, přijímat, monitorovat a vyhodnocovat účinnost
  opatření ke zlepšení výsledků vzdělávání, a to s aktivním využitím potenciálu
  poradenských orgánů, zaměřit kontrolní a hospitační činnost na realizaci přijatých
  opatření.
- Aktivizovat žáky ve výuce, uplatňovat diferenciaci výuky podle potřeb a jazykové
  pokročilosti žáků, poskytovat žákům efektivní zpětnou vazbu o zvládnutí učiva, rozvíjet
  komunikační dovednosti žáků, zaměřit na uvedené oblasti další vzdělávání pedagogů.
- Zvýšit nároky kladené na uchazeče do maturitních oborů.
- Nepřijímat od školního roku 2022/2023 žáky do nástavbového oboru vzdělání Provozní
  elektrotechnika vzhledem k dlouhodobě nízké efektivitě poskytovaného vzdělává ní
  a podprůměrným výsledkům vzdělávání a požádat o výmaz oboru z rejstříku škol
  a školských zařízení.
- Podat návrh na výmaz maturitních oborů, do nichž škola dlouhodobě nepřijímá žáky
  (Ekonomika a podnikání, Dopravní prostředky a Provozní technika), z rejstříku škol
  a školských zařízení.




    2021/2022                               6
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina příspěvkové organizace, ze dne 6. prosince 2001, včetně šesti
       dodatků
 2.    Koncepční záměr rozvoje Integrované střední školy technické Benešov s výhlede m
       na období 2019–2022, září 2019
 3.    Školní akční plán rozvoje vzdělávání na období 2019–2022 (včetně vyhodnocení za
       období 2017–2019), říjen 1019
 4.    Evidence žáků (školní matrika) včetně výsledků vzdělávání žáků, stav k termínu
       inspekční činnosti
 5.    Školní vzdělávací programy oborů vzdělání Mechanik elektrotechnik a Provozní
       elektrotechnika, stav k termínu inspekční činnosti
 6.    Dokumentace k přijímání žáků do maturitních oborů, výsledky jednotné přijímac í
       zkoušky od školního roku 2019/2020 k termínu inspekční činnosti, dokumentace
       k ukončování vzdělávání maturitní zkouškou, školní roky 2018/2019 až 2021/2022
 7.    Výroční zpráva o činnosti školy za školní rok 2020/2021
 8.    Třídní knihy a rozvrhy vyučovacích hodin střední školy za školní roky 2020/2021
       a 2021/2022 k termínu inspekční činnosti
 9.    Školní řád střední školy včetně související dokumentace, stav k termínu inspekční
       činnosti
10.    Záznamy z pedagogické rady a z jednání předmětových komisí, školní roky
       2018/2019 až 2021/2022, školní rok 2021/2022
11.    Personální dokumentace pedagogických pracovníků k odborné kvalifikaci (výběr),
       plány jejich dalšího vzdělávání a přehledy o jejich plnění, stav k termínu inspekční
       činnosti
12.    Dokumentace ke kontrolní a hospitační činnosti vedení školy, školní roky 2018/2019
       až 2021/2022
13.    Dokumentace školního poradenského pracoviště, stav k termínu inspekční činnosti
14.    Soubor informací o maturitních zkouškách ve školním roce 2021/2022 na webu školy
       - https://www.isstbn.cz/ - stav k termínu inspekční činnosti
15.    Inspekční zpráva čj. ČŠIJ-2764/18-J, ze dne 21. 1. 2019


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky


2021/2022                                    7
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




 Ing. Drahuše Šefčíková, školní                    Ing. Drahuše Šefčíková, v. r.
 inspektorka, vedoucí inspekčního týmu
 Ing. Jindra Malíková, školní inspektorka           Ing. Jindra Malíková, v. r.
 Mgr. Jana Cipínová, školní inspektorka              Mgr. Jana Cipínová, v. r.

V Plzni 25. dubna 2022


Datum a podpis ředitelky školy potvrzující projednání a převzetí inspekční zprávy


 Mgr. Jana Fialová,                                  Mgr. Jana Fialová, v. r.
 ředitelka školy

V Benešově 6. 5. 2022




2021/2022                                   8
