CSI0X00BE7Q1
Počet listů: 4




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1528/23-S


Název                                Střední škola managementu a grafiky
Sídlo                                Školní 145, 282 20 Český Brod-Liblice
E-mail                               reditelna@sosceskybrod.cz
IČO                                  11 925 311
Identifikátor                        691 015 601
Právní forma                         příspěvková organizace
Zastupující                          Ing. Darina Doškářová
Zřizovatel                           město Český Brod
Místo inspekční činnosti             Školní 145, Český Brod - Liblice
Inspekční činnost na místě           12., 15. - 16. a 18. května 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovými vzdělávacími programy podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Inspekční činnost na podnět podle § 174 odst. 6 školského zákona.
                                    Charakteristika
Ke dni inspekční činnosti vykonávala příspěvková organizace (dále „škola“) činnost střední
školy. Činnost domova mládeže nevykonává. Škola k 30. září 2022 vykazovala 180 žáků ve
dvou oborech středního vzdělání s maturitní zkouškou Ekonomika a podnikání (89)
a nformační technologie (91). Od předchozího inspekčního hodnocení (2016) počet žáků
vzrostl na jejich nejvyšší povolený počet. Ke dni inspekční činnosti škola vzdělávala 13 žáků
se speciálními vzdělávacími potřebami a pět žáků s odlišným mateřským jazykem (dále
„OMJ“) s dílčí jazykovou bariérou. Ve školním roce 2022/2023 se dva žáci vzdělávali podle
individuálního vzdělávacího plánu z jiných závažných důvodů (dále „IVP“).


                         Hodnocení podmínek vzdělávání
Dílčí koncepční záměry se od října 2021 resp. srpna 2022 nové ředitelce školy (dále
„ředitelka“) daří naplňovat především v oblasti naplněnosti školy. Průběžně se zkvalitňují
materiální podmínky pro vzdělávání, a to i díky dobré spolupráci se zřizovatelem, který
převzal školu od 1. srpna 2022. Prospěšné jsou aktivity školního poradenského pracoviště
směřující k osobnostnímu rozvoji žáků. Stanovené cíle se však vzhledem ke sledované výuce
nedaří naplňovat v oblasti diferenciace výuky ve vztahu k individuálním schopnostem žáků
a ve využití kooperativních činností ve vyučovacích hodinách. S nižší účinností škola také
přijímá opatření ke zlepšení výsledků žáků. Chybí zejména průběžné nastavení
a vyhodnocování přijatých opatření.
Užší vedení školy tvoří kromě ředitelky její zástupkyně, která zároveň kvalifiko va ně
vykonává funkci výchovné poradkyně. S nimi systematicky spolupracují také vedoucí
předmětových komisí. Kontrolní systém je převážně dobře nastaven. Příležitostí ke zlepšení
je vzhledem k vysokému nárůstu počtu žáků a tříd a nekvalifikovanosti pedagogů
zintenzivnění odpovědnosti metodických orgánů, např. v oblasti realizace průběžného
sledování naplňování ŠVP, poskytnutí kvalitní zpětné vazby žákovi o splnění požadovaných
výstupů, analýzy výsledků z jednotných přijímacích zkoušek a analýzy příčin neúspěšnosti
žáků u maturitní zkoušky.
Pedagogický sbor v počtu 21 pedagogických pracovníků prošel výraznou obměnou, za
poslední dva školní roky jich nově nastoupilo jedenáct. Velký důraz škola klade na
osobnostní cíle učitelů v motivačních rozhovorech a na individuálně tvořené plány dalšího
vzdělávání pedagogických pracovníků. Přesto jsou personální podmínky rizikové, téměř
polovina učitelů nesplňuje předpoklady odborné kvalifikace. Ředitelce se sice daří většinu
z nich motivovat ke studiu k jejímu získání a prokazatelně kvalifikované pedagogy hledá,
menší pozornost je ale věnována vedení pedagogického procesu, což se negativně odráží
v menší metodické a didaktické propracovanosti vyučovacích hodin. Pro zkvalitně ní
vzdělávacího procesu schází větší zapojení do hospitační činnosti zaměřené na účinnost
vzdělávacích strategií a vzájemné hospitace učitelů podporující přenos a sdílení
pedagogických zkušeností. Vzdělávací aktivity jsou zajišťovány vhodně i pro celý kolektiv
v závislosti na potřebách školy. Zapojením školy do projektu Erasmus 2022 byly zdařile
realizovány zahraniční stáže učitelů a žáků ve firmách. Školní poradenské pracoviště dotváří
školní metodik prevence, který s výchovnou poradkyní účinně spolupracuje.
Škola účelně rozvíjí partnerství s aktéry vzdělávání. Do výuky zdařile zapojuje odborníky
z praxe, proběhly workshopy, besedy aj., účelně organizuje akce pro veřejnost. Zákonní
zástupci využívají ke komunikaci se školou informační systém či jsou jejich podněty, např.
ohledně zajištění praxí či náročnosti odborných prací projednávány na třídních schůzkách.


                                            2/8
Jejich zástupce je také řádným členem školské rady. Činnost žákovského parlamentu se letos
po distančním vzdělávání vhodně obnovila.
Škola věnuje bezpečnosti a ochraně zdraví pozornost stanovením pravidel a postupů
ve vnitřních předpisech, o nichž jsou žáci prokazatelně poučováni. Daří se udržovat
minimální míru úrazovosti.
Vícezdrojové finanční prostředky škola cíleně investuje do zlepšování podmínek vzdělává ní.
Vznikly nové učební prostory, stávající se účelně modernizují a vybavují potřebným
zařízením, didaktickými pomůckami a digitální technikou.


                          Hodnocení průběhu vzdělávání
V hospitovaných hodinách byla zaznamenána pozitivní pracovní atmosféra a vzájemný
respekt učitelů a žáků. Při stanovení vzdělávacích obsahů a cílů vyučující účinně vycháze li
ze ŠVP a z dosavadních žákovských znalostí a dovedností. Všichni učitelé si zajišťova li
průběžnou zpětnou vazbu o osvojení poznatků žáky a většinou je vhodně podporovali
v plnění zadaných úkolů. Ve sledované výuce byla patrná účelná dopomoc asistentem
pedagoga. Učitelé však nedostatečně využívali kooperativní formy výuky a jen ojediněle
uplatnili práci ve dvojici. Málo bylo rozvíjeno kritické myšlení žáků porovnáváním různých
variant a návrhů řešení úlohy nebo aktivním využitím práce s chybou. Učitelé nevytváře li
dostatečný prostor pro cílenou žákovskou diskusi k řešení problémů, v menší míře byla
zařazena analýza dat nebo vyvozování závěrů žáky jako součást řešení zadaných úloh. Pouze
zhruba v jedné čtvrtině vyučovacích hodin žáci samostatně vyhledávali, třídili nebo
analyzovali různé informační zdroje při řešení úloh nebo slovně interpretovali infor mace
získané z různých zdrojů. Málo využívaná byla rovněž diferenciace výuky ve vztahu
k individuálním schopnostem žáků, zvláště nadaným. Od minulého inspekčního hodnocení
přetrvává nízká míra uplatnění formativního hodnocení. Pouze ve třetině hodin vedli učitelé
žáky k sebehodnocení nebo vzájemnému hodnocení jako možnosti zvýšení jejich aktivity
a jejich motivace.
Ve výuce českého jazyka a literatury učitelé u žáků většinou správně rozvíjeli čtenářskou
gramotnost a aktivně je zapojovali do diskuse, přičemž je zdařile podněcovali k vyjadřování
vlastního názoru. Dobře je rovněž upozorňovali na stěžejní výrazové prostředky použité
autorem uměleckého textu. Škola účelně zařadila do rozvrhu vyučovacích hodin výuku
čtenářské gramotnosti, čímž společně s povinným vypracováváním odborných a maturitníc h
prací vytváří příznivé podmínky pro její rozvoj. Ve výuce anglického jazyka využíva li
pedagogové širokou škálu vhodných pomůcek, interaktivních aplikací, digitální techniky či
mobilních telefonů. Většinou cíleně vedli hodinu v daném jazyce, aktivně zapojovali žáky
do kratších dialogů a na konci hodiny s nimi efektivně shrnuli splnění výukového cíle.
V části hodin však chybělo zařazení poslechu či souvislejšího mluvního projevu žáků.
K procvičování gramatiky a výukových strategií spojených s úspěšným složením maturitní
zkoušky využívají žáci cizojazyčné časopisy. Velmi hodnotná byla výuka ruského jazyka
vedená rodilou mluvčí s pedagogickou praxí. Výuka německého jazyka směřovala k nácviku
slovní zásoby, byla vhodně oživena písničkou a pohybovou hrou. Efektivitu vzdělávání ale
snižovalo časté používání českého jazyka a nezařazení upevňování všech jazykovýc h
kompetencí. Probírané učivo v dějepise bylo velmi účelně dokresleno historick ým
audiodokumentem, na základě kterého žáci účinně interpretovali hlavní události, jejich
dopad na další vývoj a vhodně vyjadřovali i své emoce. Ve sledované výuce matematik y
byli převážně účelně aktivizováni samostatnou prací, která byla většinou kombinová na
s frontálním výkladem. Učitelé si převážně dobře zjišťovali zpětnou vazbu a poskytovali



                                            3/8
potřebnou podporu. Chyběla ale diferenciace učiva pro nadané žáky a individualizace
zvláště pro ty, kteří např. zvládli test dříve než ostatní žáci.
Cíleně využívané mezipředmětové vztahy, správná volba a zařazování příkladů z praxe
zvyšovalo efektivitu vzdělávání odborných předmětů v obou oborech. Žáci byli důsledně
vedeni k používání správné terminologie. Ze sledované výuky bylo patrné, že učitelé učivo
důsledně aktualizují a srozumitelně zprostředkovávají žákům moderní poznatky z daného
oboru. Ve sledované výuce odborných předmětů oboru Ekonomika a podnikání byli žáci
převážně náležitě aktivizováni. Ve předmětu výuce ekonomiky žáci efektivně pracovali
s učebnicemi a samostatně počítali příklady. Vhodně bylo jejich řešení komentováno
jednotlivými žáky u tabule, chyběla ale účinnější práce s chybou. Výuka písemné
a elektronické komunikace pomocí interaktivního programu dobře napomáhá žákům
zvládnout desetiprstovou hmatovou metodu. Chybělo však oživení výuky například
soutěžemi nebo zařazením relaxačních prvků. Ve výuce předmětu informační technolo gie
byli žáci výborně aktivizováni samostatnou prací v počítačovém programu při zpracování
ekonomických dat, v němž zpracovávali podle stanoveného postupu zadaný úkol. Výuka
byla dostatečně individualizovaná, žáci pracovali svým tempem. Učitelka jim poskytovala
správnou zpětnou vazbu a potřebnou dopomoc a v závěru hodiny spolu s žáky
vyhodnocovala splnění cíle hodiny. Učitelům ve sledované výuce odborných předmětů
oboru Informační technologie se velmi dobře dařilo aktivizovat žáky při samostatné práci
s grafickými programy. Většinou efektivně je vedli k získání požadovaných odborných
kompetencí. Bylo dobře patrné, že žáci ovládají základy práce v profesionálních grafickýc h
programech. Ve výuce kreslení byla patrná individualizace výuky na základě vhodně
prováděné pedagogické diagnostiky. Ve výuce počítačové grafiky vytvářeli žáci prezentaci
vlastního autorského portfolia. Spolu s jednotlivými žáky učitel rozebíral úskalí jejich
nápadů a naváděl je k co možná nejoriginálnějšímu, ale technicky správnému přístupu.
Efektivita výuky v předmětu aplikace na počítači byla různá. Při samostatné práci žáci byli
dobře aktivizováni. Žáci se rozvíjeli logické myšlení při řešení klientského problému či
navazovali svou praktickou činností na teoretické poznatky z minulých hodin v základníc h
grafických programech. Při uplatněné frontální formě výuky činorodost ale poklesla, aktivní
byl ve svém výkladu pedagog a do odpovědí na otázky se zapojovalo pouze minimum žáků.
Sledovaný průběh obhajoby maturitních prací v rámci probíhajících ústních maturitníc h
zkoušek byl věcně správný, žáci dodržovali časový harmonogram, prezentovali své práce
a byli hodnocení dle stanovených kritérií.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá obvyklé nástroje,
tj. ústní a písemné zkoušení, žákovská portfolia, odborné a maturitní práce aj. K informo vá ní
zákonných zástupců o výsledcích škola účelně využívá školní informační systém. Méně je
škola zapojena do externího testování pro porovnávání výsledků, například formou účasti
žáků ve vědomostních soutěžích a olympiádách. V posledních třech školních letech však
škola vhodně zařadila do výuky předmět fiktivní firma a žáci se úspěšně účastnili veletrhu
fiktivních firem.
Individuální výsledky vzdělávání žáků jsou pravidelně sledovány a vyhodnocovány na
jednáních pedagogické rady. Konkrétní přijatá opatření ke zlepšování výsledků vzdělává ní
plynoucí z jejich analýzy však nejsou vždy systematická a nejsou propojována s kvalitou
průběhu výuky.



                                             4/8
V průběhu vzdělávání prospívá jen velmi málo žáků s vyznamenáním. Z podrobné analýzy
průběžných výsledků jsou rovněž patrné významné rozdíly mezi průměrným prospěchem
v jednotlivých předmětech, nejméně se žákům daří uspět zejména v matematice
a v některých odborných předmětech. Z analýzy výsledků žáků také vyplývá, že se
od školního roku 2018/2019 (rok s plně prezenční výukou) zvyšoval podíl neprospívajíc íc h
žáků v prvních ročnících na téměř čtvrtinu v loňském školním roce 2021/2022. V tomto roce
byl v prvních ročnících i nejhorší prospěchový průměr, a to 2,4 v oboru Ekonomika
a podnikání, resp. 2,5 v oboru Informační technologie.
Negativním jevem rovněž je, že ve škole přetrvává vysoký podíl žáků, kteří v řádném
termínu neprospěli nebo nebyli hodnoceni. V porovnáním s rokem s plně prezenční výukou
(2018/2019), kdy tito žáci tvořili 25 % z celkového počtu žáků školy, jich byla k 30. červnu
ve školním roce 2021/2022 třetina žáků školy. Většina z nich byla nehodnocena z předmětu
praxe, protože nesplnili kritéria pro odevzdání odborné práce. Následně v náhradním
termínu většinou uspěli či úspěšně složili opravné zkoušky. Ve škole jsou také evidovány
předčasné odchody žáků ze vzdělávání.
Nastavený systém tvorby a obhajoby odborných prací má pozitivní přínos ve vztahu
k dosahování klíčových kompetencí a naplňování profilu absolventa vzhledem k rozvoji
práce žáků s různými informačními zdroji, podpoře čtenářské gramotnosti a jejich kritického
myšlení. prezentaci své práce aj. Zvolený způsob vypracování odborné práce po realizac i
praxe ale klade zvýšené nároky na jeho časové zvládnutí žáky. Příležitostí ke zlepšení je
tento systém účelně evaluovat. Také načasování tvorby odborných prací i ve 4. ročníku po
týdnu odborné praxe, s tím, že žáci dále zpracovávají následně maturitní práci, se jeví jako
částečně účelné, a to mj. vzhledem k vysokému počtu neklasifikovaných žáků z předmětu
praxe ve 4. ročníku v 1. pololetí školního roku 2021/2022.
Slabé výsledky žáků v průběhu vzdělávání zpravidla odpovídaly jejich slabším výsledkům
u maturitní zkoušky (dále MZ). Úspěšnost žáků při ukončování vzdělávání se ve školních
letech 2018/2019 až 2021/2022 snižovala. Jejich celková hrubá neúspěšnost (podíl žáků
neúspěšných u MZ nebo zkoušku nekonajících z celkového počtu přihlášených) se za oba
obory dohromady zvýšila ze zhruba 25 % v roce 2018/2019 na více než 50 % v roce
2021/2022. Také míra hrubé neúspěšnosti žáků u MZ byla v posledních třech školních letech
ve všech částech MZ vyšší než průměr v příslušné skupině oborů při celorepubliko vé m
srovnání. Neúspěšnost se objevuje jak ve společné části, tak i v profilové části obou oborů.
V praktické MZ konané formou obhajoby maturitní práce nebyli vždy všichni žáci úspěšní,
např. ve školním roce 2021/2022 neprospělo celkem 27 % žáků.
Škola v reakci na výsledky vzdělávání přijímá opatření k jejich zlepšení. Žákům s rizike m
školní neúspěšnosti se učitelé věnují formou individuálních konzultací nebo systematické ho
doučování. Od konce druhého ročníku učitelé např. zkouší již probrané maturitní okruhy,
ve čtvrtém ročníku cíleně a systémově opakují učivo a skládají maturitu nanečisto. Byl
zaveden vyučovací předmět maturitní práce, povinné konzultace k maturitní práci
a přehledný časovým harmonogram k jejímu zpracování. Rovněž byla zpřísněna kritéria
přijímacího řízení pro školní rok 2023/2024.
Škola reflektuje speciální vzdělávací potřeby žáků, jejich prospěch je srovnatelný s ostatními
žáky. Žákům s OMJ je poskytováno doučování českého jazyka individuálně podle míry
jejich jazykové bariéry.
Preventivní systém je většinou kvalitně nastaven na omezování forem rizikového chování.
Případné kázeňské problémy či školní neúspěch jsou neprodleně projednávány se žáky
i jejich zákonnými zástupci. Z rozboru výsledků je ale zřejmé, že se škole daří motivo vat
žáky k účasti ve vzdělávání jen v menší míře. Zvýšená absence žáků je vedením školy


                                             5/8
monitorována, v případě neomluvené        absence je důsledně řešena v rámci jednání
výchovných komisí.
Pozitivní podíl na tvorbě sociálního klimatu mají vhodně gradované aktivity školního
poradenského pracoviště, které dobře podporují osobnostní rozvoj žáků v celoživotním
učení. Adaptační kurz, motivační rozhovory s jednotlivci, kurs osobnostního rozvoje a
stabilně do rozvrhu zařazené třídnické hodiny jsou přínosem pro rozvoj sociálníc h
kompetencí žáků.
Pro zefektivnění činnosti školního poradenského pracoviště je třeba zabývat se systematick y
nadanými žáky, zlepšit strategii předcházení školní neúspěšnosti a implementovat včasnou
podporu již od zahájení studia, např. analýzou jejich chyb při přijímacím řízení a přijmout
vhodná opatření.
K rozvoji jazykových a sociálních kompetencí žáků přispěla v loňském školním roce jejich
účast v mezinárodním projektu v rámci Erasmu+ v Itálii. Škola také postupně navazuje na
dřívější spolupráci s partnerskou školou ve Francii. Převážně funkční je kariérové
poradenství. Vedení školy sleduje další vzdělávací cestu absolventů, téměř všichni pokračují
ve studiu na vysokých školách různého zaměření. Příležitostí ke zlepšení je zjišťování zpětné
vazby od absolventů školy.


                                          Závěry
Vývoj školy
   -   Od 1. ledna 2022 se změnil zřizovatel školy.
   -   Od října 2021, resp. srpna 2022 působí ve škole nová ředitelka.
   -   Výrazně vzrostl počet žáků a pedagogických pracovníků.
   -   Zlepšily se materiální podmínky.
   -   Byla odstraněna většina nedostatků zjištěných při předešlé inspekční činnosti,
       přetrvává nižší míra diferenciace učiva a využití sebehodnocení a vrstevnické ho
       hodnocení žáků.
Silné stránky
   -   Škola realizuje podnětné aktivity, které podporují osobnostní rozvoj žáků a odborné
       klíčové kompetence.
Slabé stránky a/nebo příležitosti ke zlepšení
   -   Spektrum využívaných metod výuky méně podporuje kooperativní činnosti žáků,
       chybí diferenciace podle potřeb jednotlivých žáků a podněcování ke kritickému
       myšlení ve větší míře.
   -   Žáci jsou v menší míře úspěšní při dosahování požadovaných výstupů v průběhu
       vzdělávání a u maturitní zkoušky.
Doporučení pro zlepšení činnosti školy
   -   Zefektivnit kontrolní systém a pedagogické vedení, hospitovat ve zvýšené mře,
       zintenzivnit spolupráci pedagogů v rámci metodických orgánů za účelem zlepšení
       výsledků žáků, všechny odborně nekvalifikované učitele motivovat k doplnění
       odborné kvalifikace. Přijímaná opatření důsledně realizovat a vyhodnocovat jejich
       účinnost.


                                            6/8
      -   Zintenzivnit strategii předcházení školní neúspěšnosti již od prvního ročníku
          a průběžně vyhodnocovat její účinnost vzhledem k výsledkům žáků v průběhu
          vzdělávání a při jeho ukončování maturitní zkouškou.
      -   Ve výuce využívat k rozvoji klíčových kompetencí žáků metody výuky, které
          podporují kooperativní činnosti, kritické myšlení a formativní hodnocení s ohledem
          na vlastní učení žáků. Diferencovat obsah vzdělávání každého žáka s ohledem na
          jeho maximální vzdělávací potenciál.
      -   Nadále zlepšovat materiální podmínky.
      -   Zapojovat se do externího testování pro získání zpětné vazby o dosažených
          výstupech vzdělávání.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.s@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Výpis z rejstříků škol a školských zařízení k datu inspekce
 2.       Zřizovací listina školy s účinností od 22. září 2021 (vydaná městem Český Brod)
 3.       Jmenování do funkce ředitelky vydané Městem Český Brod s účinnost í
          od 13. října 2021 resp. od 1. srpna 2022
 4.       Školní vzdělávací programy účinné k datu inspekce
 5.       Školní řád střední školy účinný k datu inspekce
 6.       Výroční zpráva o činnosti školy ve školním roce 2021/2022
 7.       Evidence žáků (školní matrika) včetně výsledků vzdělávání žáků, stav k datu inspekce
          Třídní knihy, rozvrhy vyučovacích hodin, školní rok 2022/2023 k datu inspekce
 8.       Záznamy z jednání pedagogické rady a z jednání předmětových komisí, školní roky
          2021/2022 a 2022/2023 k datu inspekce
 9.       Dokumentace žáků k přijímání a ukončování vzdělávání k datu inspekce – vzorek
10.       Dokumentace školního poradenského pracoviště k datu inspekce – vzorek
11.       Personální dokumentace pedagogických pracovníků vedená k datu inspekce včetně
          plánu dalšího vzdělávání pedagogických pracovníků na školní roky 2021/2022
          a 2022/2023
12.       Dokumentace k zajištění bezpečnosti a ochrany zdraví platná k datu inspekce
13.       Ekonomická dokumentace k datu inspekce (Finanční vypořádání dotací poskytnutýc h
          příjemcům prostřednictvím kraje ze státního rozpočtu v roce 2022, účetní závěrka
          sestavená k 31. prosinci 2022)
14.       Internetové stránky školy www.sosceskybrod.cz stav k datu inspekce
15.       Inspekční zpráva, čj. ČŠIS-773/16-S




                                               7/8
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Ing. Jana Diopová, školní inspektorka,
 vedoucí inspekčního týmu
 Ing. Vladimíra Hokešová, školní
 inspektorka
 Bc. Mária Kotvanová, kontrolní
 pracovnice
 Ing. Jaroslav Klíma, přizvaná osoba,
 odborník na PC grafiku a související
 odborné předměty




V Praze dne 14. června 2023




                                          8/8
