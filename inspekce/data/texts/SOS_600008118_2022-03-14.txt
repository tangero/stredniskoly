                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-164/22-C


Název                               Střední škola informatiky a právních studií, z.ú.
Sídlo                               Žižkova tř. 4, 370 01 České Budějovice
E-mail                              stredniskola@stredniskola.cz
IČ                                  25184181
Identifikátor                       600008118
Právní forma                        zapsaný ústav
Zastupující                         Mgr. Kateřina Cikánová
Zřizovatel                          Jitka Pánová
Místo inspekční činnosti            Žižkova tř. 4, 370 01 České Budějovice
Termín inspekční činnosti           14. 3. 2022 − 16. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Škola poskytuje v souladu se zápisem do rejstříku škol a školských zařízení střední vzdělání
s maturitní zkouškou v oborech vzdělání 68-42-M/01 Bezpečnostně právní činnost (4 třídy)
a 18-20-M/01 Informační technologie (3 třídy) v denní formě. K termínu inspekční činnosti
se ve škole vzdělávalo 153 žáků, nejvyšší povolený počet žáků těchto dvou oborů vzdělání
činí 200 a je naplněn na 76,5 %. Počet žáků školy v posledních letech mírně klesl v oboru



2021/2022
Informační technologie. K termínu inspekční činnosti se ve škole vzdělávali dva žáci
se speciálními vzdělávacími potřebami.


                         Hodnocení podmínek vzdělávání
Ředitelka školy působí ve funkci od roku 2012. Vedení školy ve složení ředitelka školy a její
zástupce je funkční vzhledem k velikosti školy. Z koncepčního záměru zpracovaného
ve struktuře modelu tzv. kvalitní školy vycházejí další dokumenty a plány rozvoje a řízení
školy. Prioritou jsou zejména udržení a zlepšování zdravého školního klimatu a pravidelné
vyhodnocování práce školy z hlediska dosahování požadovaných výstupů odborného
vzdělávání. Operativním a funkčním nástrojem řízení jsou provozní porady, které se konají
každý týden. Pozitivní roli hrají i neformální konzultace mezi pedagogy vzhledem k tomu,
že 10 učitelů jsou kmenoví zaměstnanci a 17 externí s částečnými úvazky. Externí učitelé
jsou ve většině případů erudovaní odborníci z praxe, většinou z rezortu ministerstva vnitra.
Malá četnost hospitační činnosti neposkytuje potřebnou zpětnou vazbu všem vyučujíc ím,
nastavení kontrolního systému je tak méně efektivní. Pozornost vedení školy a pedagogů
není vždy věnována efektivním vzdělávacím strategiím či konkrétním opatřením ke zlepšení
aktivizace žáků v některých předmětech. Není optimálně využíván potenciál všech
vyučujících např. sdílením poznatků z dalšího vzdělávání pedagogických pracovníků nebo
ze vzájemných hospitací.
Školní vzdělávací programy škola průběžně aktualizuje, vhodné inovace zaměřené
na robotiku byly zaznamenány hlavně v oboru vzdělání Informační technolo gie.
V dokumentaci školy byly v průběhu inspekční činnosti doplněny chybějící informace,
formální nedostatky tak byly odstraněny. Odborné vzdělávání je podporováno účelným
partnerstvím s Policií ČR a realizací praktického vyučování u smluvních partnerů či
organizováním profesních soutěží se školami obdobného zaměření.
Materiální podmínky jsou na dobré úrovni, umožňují realizovat všechny oblasti vzdělává ní
a poskytovat školské služby i v době distanční výuky. Většina výuky je realizo vá na
v pronajatých prostorách v budově na Žižkově třídě, v níž působí také Vysoká škola
ekonomických a regionálních studií. Některé prostory mohou být využívány oběma
subjekty, a proto je k dispozici dostatek učeben i v případě dělení tříd apod. Podařilo se
zlepšit materiální podmínky pro vzdělávání předmětů tělesná kultura a sebeobrana. Tyto
předměty jsou vyučovány v pronajatých prostorách zmodernizovaného Krav Maga Centra
se sídlem na Pražské třídě. Dále je průběžně inovováno programové vybavení pro výuku
informačních technologií. Žákům je k dispozici i žákovská knihovna obsahující českou
beletrii a knihy v angličtině. Kromě dotace ze státního rozpočtu poskytnuté škole na
financování neinvestičních výdajů souvisejících s výchovou a vzděláváním a školného
hrazeného zákonnými zástupci žáků škola získala v rámci projektu „šablony“
spolufinancovaného z rozpočtu Evropské unie další finanční prostředky na činnost školního
kariérového poradce pro žáky školy, badatelský klub a vzdělávání pedagogickýc h
pracovníků. Tyto prostředky byly vynaloženy účelně, mj. i na společné vzdělávání celého
pedagogického sboru.


                          Hodnocení průběhu vzdělávání
Pozitivním rysem veškeré hospitované výuky byl respektující přístup pedagogů, vysoká
míra kázně žáků a dodržování nastavených pravidel. Výuka ve sledovaných hodinách byla
organizačně dobře promyšlená, navazovala na předchozí znalosti a dovednosti žáků. Při
stanovování cílů učitelé vycházeli ze školních vzdělávacích programů a tematických plánů.


2021/2022                                    2
Učitelé projevovali zájem o žáky a jejich učební výsledky. Přiměřené tempo práce
respektovalo potřeby žáků. Pedagogové se zaměřovali na naplňování vědomostníc h
a dovednostních cílů, méně se dařilo rozvíjet postoje žáků. Ve sledovaných hodinách
teoretických předmětů převládala frontálně vedená výuka, která byla účelně kombinová na
s řízeným rozhovorem a samostatnou prací žáků. Vyučující se snažili žáky aktivizovat, což
se dařilo více v hodinách odborných předmětů, např. v odborných předmětech zaměřenýc h
na informační technologie. Zde byla patrná i podpora rozvoje kreativity a prezentačníc h
dovedností a využití zkušeností a zájmu žáků. Vhodné příklady využití znalostí a dovedností
v reálné situaci a propojení teoretických poznatků s bohatými zkušenostmi z praxe tak
udržovaly zájem žáků po celou vyučovací hodinu. Účinnost vzdělávacího procesu snižova la
chybějící vzájemná spolupráce a kooperace mezi žáky a omezené využívání různých
informačních zdrojů při řešení úloh. Učitelé vyhodnocovali správnost žákovských odpovědí
v jednotlivých úlohách, převládala pro žáky přínosná práce s chybou a zpětná vazba
využitelná k dalšímu učení žáků.
Výuka byla zpravidla vhodně podpořena didaktickou technikou a aplikacemi aktivně
využívanými všemi žáky, v plné míře byly využívány dovednosti nabyté při distanční výuce,
virtuální prostředí umožňuje žákům odevzdávat domácí úkoly, sdílet prezentace aj.
materiály. Vyučující propojováním jednotlivých informací do širších souvislos tí
a využíváním mezipředmětových vazeb vedli žáky ke komplexnímu pochopení dané
problematiky. Probírané učivo bylo také vhodně aktualizováno. Žáci byli vybíze ni
k odpovědím na frontálně kladené otázky i v rámci skupinové práce, tím se však zužova l
prostor pro interakci mezi žáky.
V jazykovém vzdělávání žáci vždy pracovali s konkrétními texty a byli cíleně vedeni k jejich
analýze a správnému porozumění obsahu. Vyučovací hodiny v cizích jazycích byly vedeny
v cílovém jazyce, pedagogové usilovali o rozvíjení komunikačních kompetencí žáků.
Potřebný nácvik dovednosti poslechu s porozuměním v části hodin chyběl. Novým
a podnětným impulsem pro podporu rozvoje jazykové gramotnosti je zapojení školy do
programu e-Twinning, partnerem je škola v Itálii.
Žáci byli důsledně vedeni k používání správné terminologie, logickému uvažování, chápání
zákonitostí probíraného učiva a uplatňování mezipředmětových vztahů. Výuka přesto
postrádala pestřejší spektrum metod a forem, ve většině hodin chyběla individualizace
a diferenciace směrem k žákům. Další nevyužitou příležitostí pro zapojení žáků je
samostatné hledání informací z různých zdrojů. Vyučující průběžně poskytovali žákům
zpětnou vazbu využitelnou pro další učení. Závěrečné hodnocení výkonů žáků učitelé
většinou nezařazovali, efektivní zpětná vazby nastala jedině při využití aplikací.
Tělesná výchova a tělovýchovné aktivity jsou ve škole významně podporovány jak
ve vyučovacích hodinách tzv. tělesné kultury, tak v hodinách sebeobrany nebo v akcích
mimo výuku. Velká pozornost je věnována nejen zdůrazňování významu fyzické kondice
pro zdraví, ale i důležitosti branných a bojových dovedností ve vztahu k budoucímu
profesnímu zaměření žáků. Ve výuce byly kladeny na žáky přiměřené požadavky,
dominovala funkční spolupráce žáků a příkladná individualizace vzdělávacích cílů. Zejména
po návratu žáků po distanční výuce usilují vyučující o identifikaci a odstraňování mezer
v dovednostech. V období uzavření škol během distančního vzdělávání byla podle možností
podporována motivace žáků k pohybovým aktivitám a žáci na podněty školy reagovali účastí
na outdoorových akcích.




2021/2022                                    3
                          Hodnocení výsledků vzdělávání
Úroveň individuálních i skupinových výsledků vzdělávání žáků v průběhu studia škola
zjišťuje pomocí standardních hodnotících nástrojů, využíváno je především písemné a ústní
zkoušení. Hodnocení výsledků vzdělávání je zaměřeno zejména na znalosti žáků, méně jsou
zohledňovány kreativita, postoje apod. Pravidla pro hodnocení výsledků vzdělává ní
ve školním řádu nebyla částečně v souladu s terminologií platné legislativy a byla upravena
v průběhu inspekční činnosti.
Výsledky vzdělávání žáků jsou pravidelně sledovány vedením školy na úrovni tříd
i jednotlivců v rámci jednání pedagogické rady. Přehledy klasifikace výsledků vzdělává ní
jednotlivých tříd a předmětů a podklady třídních učitelů obsahují zpravidla záznamy
o příčinách školního neúspěchu, ale jen částečně i o některých přijatých opatřeních, která by
vedla ke zlepšení výsledků nebo eliminaci problému. Aktuálně jsou konkrétním opatřením
k podpoře vyšší úspěšnosti žáků konzultace. S cílem předcházet zhoršení prospěchu
a podpořit motivaci žáků k učení věnuje škola pozornost žákům ohrožených školním
neúspěchem, v požadovaných efektech jsou individuální rozdíly. Kontakt s rodiči zajišťují
třídní učitelé a vzhledem k bezodkladnému řešení různých situací funguje tento postup velmi
efektivně. Žáci mají možnost zhodnotit výuku jednou ročně formou dotazníkového šetření.
To je zároveň podkladem pro pohovory s vyučujícími zaměřené na evaluaci podmínek,
průběhu a výsledků vzdělávání.
Průměrný prospěch školy ve 2. pololetí školního roku 2020/2021 dosahoval hodnoty 1,61
a je tedy velmi dobrý. S vyznamenáním prospělo 40 % žáků, všichni žáci prospěli.
Dlouhodobě škola dobře zvládá míru absence žáků. Ve zkušebních obdobích 2019–2021
vykazovala škola míru úspěšnosti žáků v předmětech společné části maturitní zkoušky
srovnatelnou se školami obdobného oborového zaměření. Údaje o celkových i dílčích
výsledcích a jednotlivých tematických okruzích, které mohou zefektivnit vzdělává ní
a předmaturitní přípravu, nejsou analyzovány. Vedení školy považuje za důležitou zpětnou
vazbu o kvalitě poskytovaného vzdělávání informace od absolventů o jejich další vzdělávac í
nebo profesní dráze. Většina absolventů pokračuje ve studiu na vysokých školách.
Žáci jsou motivování k účasti na projektech (tematické akce) a odborně zaměřenýc h
i všeobecně vzdělávacích soutěžích. K rozvoji odborných kompetencí svých žáků škola
organizuje např. soutěže pro další školy či pro Policii ČR. Za významné úspěchy
a reprezentaci školy na krajské i celostátní úrovni jsou žáci oceňováni pochvala mi.
Významnou roli pro propojení teoretické a praktické výuky hrají i partneři z praxe – složky
rezortu vnitra a firmy.
Funkci školního poradenského pracoviště zajišťuje výchovná poradkyně a školní metodik
prevence, jejichž úzká spolupráce je efektivní. Své znalosti a zkušenosti účinně sdílí
s pedagogy, důsledkem je zdařilé uplatňování jednotného přístupu ve všech oblastech jejího
působení. Velký důraz škola klade na oblast prevence rizikového chování, práci s třídním
kolektivem i kariérové poradenství. Prevence rizikového chování je úspěšná zejména
v oblasti chování žáků a odráží se i v jejich nižší absenci. Adaptační programy, turistické,
branné a další akce pořádané v těsné spolupráci s osvědčenými partnery mají kladný dopad
na rozvoj sociálních a personálních kompetencí žáků i nízký výskyt rizikového chování.
V průběhu vzdělávání vytváří škola žákům rovné příležitosti, dvěma žákům se speciálními
vzdělávacími potřebami poskytuje podpůrná opatření v souladu s doporučeními
poradenských zařízení.




2021/2022                                    4
                                         Závěry
Vývoj školy
- Byla změněna právní forma školy na zapsaný ústav.
- Mírně se zlepšily materiální podmínky pro výuku odborných předmětů.
- Bylo inovováno učivo ve školním vzdělávacím programu oboru vzdělání Informač ní
  technologie.
Silné stránky
- Intenzivní partnerství školy se složkami rezortu vnitra je cíleně orientované na odborné
  zaměření školy a významně se odráží v kvalitě vzdělávání.
Slabé stránky a/nebo příležitosti ke zlepšení
- Hospitační činnost vedení školy s ohledem na kvalitu poskytovaného vzdělávání žáků
  není zcela efektivní, důsledkem je chybějící zpětná vazby pro pedagogy.
- V některých předmětech jsou málo zastoupeny aktivizující formy a metody školní práce,
  chybí shrnující a hodnotící závěry hodin.
Doporučení pro zlepšení činnosti školy
- Zefektivnit hospitační činnost a zaměřit ji na některé očekávané aspekty kvalitní výuky
  (maturitní ročníky, efektivnější vzdělávací strategie z pohledu aktivizace žáků apod.).
- Sdílet poznatky pedagogických pracovníků z dalšího vzdělávání.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Zakládací listina zapsaného ústavu Střední škola informatiky a právních studií, z.ú.
       k 1. 1. 2021
 2.    Výpis z rejstříku ústavů, vedeného Krajským soudem v Českých Budějovicích oddíl
       U, vložka 152 ze dne 13. ledna 2021
 3.    Výpis správního řízení MŠMT č. j. MSMT-9794/2021-2 ze dne 8. 4. 2021 o provedení
       změn v rejstříku škol a školských zařízení
 4.    Platný výpis ze školského rejstříku ke dni 14. 3. 2022
 5.    Školní vzdělávací program Bezpečnostně právní činnost 68-42-M/01, verze 1
       z 9. 11. 2020 s platností od 9. 11. 2020
 6.    Školní vzdělávací program Informační technologie 18-20-M/01, verze 1 z 1. 9. 2021
       s platností od 1. 9. 2021
 7.    Školní řád s platností od 16. 3. 2022
 8.    Jmenovací dekret ředitelky Střední školy podnikání, o. p. s. k 24. 9. 2012
 9.    Výroční zpráva o činnosti školy za školní rok 2019/2020, 2020/2021
10.    Rozvrhy hodin školní rok 2021/2022



2021/2022                                    5
11.    Třídní knihy školní rok 2020/2021 a 2021/2022
12.    Kompletní dokumentace školského poradenského pracoviště
13.    Záznamy z pedagogických rad školní rok 2021/2022
14.    Zápisy z provozních porad ve školním roce 2021/2022
15.    Zápisy z porad metodických komisí 2021/2022
16.    Plán dalšího vzdělávání pedagogických pracovníků pro školní rok 2021/2022
17.    Koncepční záměr rozvoje a řízení – období 2017–2022
18.    Školní akční plán rozvoje vzdělávání na období 2019, 2020 a 2021
19.    Plán hospitační a kontrolní činnosti ve školním roce 2021/2022
20.    Hospitační záznamy školní rok 2020/2021, 2021/2022
21.    Vlastní hodnocení školy za školní roky 2019/2020, 2020/2021
22.    Distanční výuka pro školní rok 2019/2020, 2020/2021, 2021/2022
23.    Rozhodnutí ředitelky školy za školní rok 2020/2021
24.    Evidence žáků – školní matrika v databázi Bakaláři
25.    Doklady o přijímacím řízení a ukončování vzdělávání
26.    Personální dokumentace pedagogických pracovníků týkající se odborné kvalifikace
27.    Dokumentace týkající se oblasti bezpečnosti a ochrany zdraví včetně knihy úrazů
28.    Ekonomická dokumentace školy


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Bc. Jana Cipínová, školní inspektorka,
 vedoucí inspekčního týmu                            Mgr. Bc. Jana Cipínová, v. r.
 Mgr. Ivan Bartoš, Ph.D., školní inspektor           Mgr. Ivan Bartoš, Ph.D., v. r.
 Bc. Vladimír Štipl, kontrolní pracovník                Bc. Vladimír Štipl, v. r.
 Ing. Jana Fišerová, školní inspektorka                Ing. Jana Fišerová, v. r.

V Českých Budějovicích 11. 4. 2022


2021/2022                                      6
Datum a podpis ředitelky školy potvrzující projednání a převzetí inspekční zprávy


 Mgr. Kateřina Cikánová, ředitelka školy          Mgr. Kateřina Cikánová, v. r.

V Českých Budějovicích 20. 4. 2022




2021/2022                                  7
