                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIS-1383/24-S
                                       Sp. zn. ČŠIS-S-71/24-S


Název                               Střední škola tradičních řemesel HERMÉS MB s.r.o.
Sídlo                               Laurinova 1049, 293 01 Mladá Boleslav
E-mail                              sstr.reditel@hermes-mb.cz
IČO                                 25 602 977
Identifikátor                       600 007 481
Právní forma                        společnost s r.o.
Zastupující                         Beáta Šulcová
Zřizovatel                          HERMÉS s.r.o.
Místo inspekční činnosti            Václava Klementa 1223, Mladá Boleslav
Inspekční činnost na místě          2. − 5. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů (dále „ŠVP“), naplňování ŠVP
a jejich souladu s právními předpisy a rámcovým vzdělávacím programem podle § 174
odst. 2 písm. b) a c) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, se zaměřením
na neúspěšnost ve společné části maturitní zkoušky (dále „MZ“) ve zkušebních obdobích let
2020–2023.
                                    Charakteristika
Střední škola tradičních řemesel HERMÉS MB s.r.o. (dále „škola“) vykonává činnost střední
školy. K termínu inspekční činnosti se ve škole vzdělávalo 167 žáků (naplněnost cca 32 %),
z toho 106 žáků v oborech středního vzdělání s MZ (dále „maturitní obory“). Ve dvouletém
nástavbovém studiu se v oboru Podnikání vzdělávalo 44 žáků v denní formě a 30 žáků
v kombinované formě vzdělávání, v oboru Gastronomie 21 žáků v kombinované formě
vzdělávání. Ve školním roce 2023/2024 škola rovněž realizuje vzdělávání ve čtyřletém
maturitním oboru Gastronomie v denní formě, v němž se vzdělávalo 11 žáků prvního
ročníku. V oborech středního vzdělání s výučním listem (dále „nematuritní obory“) Kuchař
– číšník a Truhlář se vzdělávalo 61 žáků v denní formě vzdělávání. Od předešlé inspekční
činnosti v roce 2017 počet žáků vzrostl, a to zejména v denní formě vzdělávání.
K termínu inspekční činnosti škola evidovala 10 žáků se speciálními vzdělávac ími
potřebami (dále „SVP“) a 10 žáků-cizinců bez jazykové bariéry.
Od školního roku 2022/2023 došlo ke změně místa poskytovaného vzdělávání. Škola
doložila podání žádosti o změnu zápisu údajů v rejstříku škol a školských zaříze ní
v listopadu 2022. Nově pronajaté prostory sdílí společně se Střední školou podnikatelsko u
HERMÉS MB s. r. o., s níž má stejného zřizovatele.


                         Hodnocení podmínek vzdělávání
Od předchozí inspekční činnosti došlo ke změně ve vedení školy. Ředitelka školy působí
ve funkci od listopadu 2022. V lednu 2024 byla pověřena jejím zastupováním po dobu
dlouhodobé nepřítomnosti zkušená učitelka. Reálně stanovené koncepční cíle se daří
postupně naplňovat např. v oblasti rozvoje praktických dovedností žáků či spolupráce
se smluvními partnery. Méně se daří plnit záměry např. v oblasti stabilizace pedagogického
sboru či uplatňování inovativních forem a metod ve výuce. Příležitostí ke zlepšení je
konkretizace cílů v oblasti výsledků vzdělávání zejména ve vztahu k úspěšnosti žáků
ve společné části MZ.
K naplňování profilu absolventa přispívá dlouhodobá spolupráce se sociálními partnery,
která umožňuje systematický rozvoj praktických dovedností žáků a zvyšuje uplatnitelno st
absolventů na trhu práce.
Realizovaný způsob řízení vychází z účelného delegování kompetencí, jeho součástí je
funkční přenos informací. Ze záznamů z poradních orgánů vedení školy a z rozhovorů
s pedagogy je zřejmé, že škola se pravidelně zabývá vyhodnocováním úspěšnosti žák ů
v průběhu a při ukončování studia. Příležitost ke zlepšení je však v systematickém přijímá ní
účinných opatření ke zlepšování výsledků vzdělávání, a to zejména ve společné části MZ.
Kontrolní a hospitační činnost je účelně zaměřena mj. na výuku předmětů společné části MZ
a zpravidla vyúsťuje v doporučení ke zvýšení kvality pedagogické práce. Nedostatky
v kontrolní činnosti však byly zjištěny v oblasti souladu ŠVP čtyřletého maturitního oboru
Gastronomie s rámcovým vzdělávacím programem a v organizaci vzdělávání v tomto oboru.
K termínu inspekční činnosti působilo ve škole 13 učitelů, pět z nich bez odborné
kvalifikace, někteří pro její získání studují. Vedení školy prokazatelně usiluje o zajištění
vzdělávání odborně kvalifikovanými pedagogy. Z předmětů společné části MZ je k termínu
inspekční činnosti učiteli bez odborné kvalifikace vedena výuka českého jazyka a literatur y
a matematiky v denní i v kombinované formě vzdělávání a anglického jazyka v denní formě.
Konzultace z anglického jazyka v kombinované formě zčásti zajišťuje odborně


                                            2/10
kvalifikovaná učitelka bez příslušné předmětové specializace a zčásti učitel se statusem
rodilého mluvčího. Německý i ruský jazyk vyučují odborně kvalifikované učitelky
s příslušnou předmětovou specializací. V personálním obsazení předmětů společné části MZ
došlo v posledních třech školních rocích ke změně např. v zajištění výuky českého jazyka
a literatury nebo části anglického jazyka. Nově působícím učitelům je poskytována obvyklá
podpora ze strany uvádějícího učitele.
Další vzdělávání pedagogických pracovníků je plánovité, cílí v souladu s potřebami školy
např. na získání odborné kvalifikace nebo vzdělávání metodičky prevence, která stejně jako
výchovná poradkyně působí ve škole bez příslušného studia. Ve vztahu k MZ bylo
vzdělávání orientováno převážně na organizační zajištění jejího průběhu. Škola má
příležitost ke zlepšení v další motivaci učitelů bez odborné kvalifikace ke studiu vedoucímu
k jejímu získání či k průběžnému vzdělávání v oblasti didaktiky a metodiky.
Na poskytování poradenských služeb v rámci školního poradenského pracoviště se podílejí
výchovná poradkyně a školní metodička prevence, které při zajištění poradenských služeb
úzce spolupracují s třídními učiteli. Realizace poradenské činnosti je zaměřena na odbornou
pomoc žákům se SVP, kariérové poradenství, prevenci a řešení rizikového chování žáků.
Problematika výchovného poradenství a prevence rizikového chování žáků je prokazatelně
projednávána při jednáních pedagogické rady.
Vícezdrojové finanční prostředky byly účelně využity pro zlepšování vzdělávání, např.
na pořízení digitálních technologií či doučování žáků. Materiální podmínky umožňují
naplňovat ŠVP. Škola je dostatečně vybavena učebními pomůckami, které jsou postupně
doplňovány a obnovovány. Rovněž jsou k dispozici dvě počítačové učebny. K rozvoji
čtenářské gramotnosti přispívá volně přístupná školní knihovna. Cvičná kuchyň umožňuje
realizaci části praktického vyučování v oboru Kuchař – číšník. Škola má však příležito st
ke zlepšení podmínek pro odborný výcvik oboru Truhlář, chybí dílna pro nácvik
jednoduchých pracovních úkonů a rozvoj základních manuálních dovedností žáků před
jejich přechodem na pracoviště smluvních partnerů.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví v prostorách školy i mimo ni. Počet
úrazů je setrvale minimální. Vstup do školy je zajištěn elektronicky.
Přijímací řízení do všech oborů vzdělání probíhá na základě pohovoru a výsledků
z předchozího vzdělávání, u maturitních oborů i na základě jednotné přijímací zkoušky.
Většina uchazečů do maturitních oborů byla ve sledovaném období přijímána v druhém či
dalším kole přijímacího řízení, jednotnou přijímací zkoušku tak konal jen nízký podíl
uchazečů. Výsledky uchazečů o nástavbové studium v jednotné přijímací zkoušce např.
v roce 2019 (maturanti v roce 2021) byly ve srovnání s úspěšností ve stejné skupině oborů
v ČR podprůměrné, v roce 2020 (maturanti v roce 2022) průměrné, což koresponduje
s následnou úspěšností školy ve společné části MZ. Škola nevyužívá možnost nastavení
hranice požadované minimální úspěšnosti v jednotné příjímací zkoušce, mírně hodnotí
i výsledky uchazečů z předchozího vzdělávání (body za prospěch získá uchazeč
s průměrným prospěchem do 3,5). Přijímáni byli až na výjimky všichni zájemci
o vzdělávání. Ve zvýšení požadavků kladených na uchazeče o maturitní obory má škola
významnou příležitost ke zlepšení.




                                           3/10
                          Hodnocení průběhu vzdělávání
V hospitovaném teoretickém vzdělávání převládala pozitivní pracovní atmosféra a vstřícný
přístup učitelů k žákům. Žáci dodržovali nastavená pravidla, plnili pokyny vyučujíc íc h.
Přínosem bylo cílené propojování teoretických poznatků s praktickými zkušenostmi žáků.
Učitelé vhodně průběžně získávali zpětnou vazbu o zvládnutí učiva žáky např. na základě
prezentace výsledků jejich samostatné práce s využitím pracovních listů. Převažujíc í
frontální organizace výuky s minimálním zařazením kooperativních forem práce však
nepodporovala dostatečně aktivní zapojení všech žáků, jejich vzájemnou spolupráci
či schopnost diskuse a efektivní argumentace. Žáci rovněž nebyli důsledně vedeni
k obsahově bohatšímu slovnímu projevu. Příležitosti ke zlepšení má škola také v rozvoji
kritického myšlení žáků, jejich sebehodnocení a vzájemného hodnocení k získání efektivní
zpětné vazby o míře zvládnutí učiva. Jen ojediněle byla rovněž uplatněna diferenciace úkolů
vzhledem k individuálním vzdělávacím potřebám žáků, např. žáků se SVP či žáků s vyšší
úrovní jazykové pokročilosti. Menší pozornost byla také věnována shrnutí a upevnění
probraného učiva či ověření splnění vzdělávacích cílů s ohledem na učební pokrok žáků
v závěru vyučovacích hodin.
Hospitované hodiny českého jazyka a literatury byly vždy pečlivě připravené. Vhodně
se v nich střídala frontální výuka se skupinovou i samostatnou prací. V nematuritním oboru
byly činnosti účelně zaměřeny převážně na procvičování a upevnění gramatiky. Nápadité
zadání skupinové práce přispělo k aktivizaci žáků, kteří se jinak spontánně do výuky
zapojovali spíše ojediněle. V maturitních oborech se lépe dařilo zaujmout žáky
ve výuce literatury, a to zejména dobře zvolenými videoukázkami, vyhledáváním informac í
v prostředí internetu či vědomostní soutěží. V literatuře také žáci prokazovali ucelenějš í
a lepší znalosti. V českém jazyce byly vhodně zařazeny úlohy ověřující úroveň znalosti žáků
nezbytné k úspěšnému zvládnutí didaktických testů společné části MZ. Přesto při
procvičování gramatických jevů žáci rychle ztráceli pozornost a častěji chybovali.
V hospitované výuce nebyla vyjma pracovních listů zařazena práce s textem. Není
dostatečně vyžadována práce žáků s učebnicí, jako studijní materiál jim slouží pouze
poznámky, jednoduché přehledy gramatiky, příp. sdílené prezentace.
Výuka cizích jazyků (anglického a německého) v denní formě vzdělávání byla zejména
zaměřena na rozšíření slovní zásoby, případně na upevnění základních gramatických struktur
či rozvoj receptivních řečových dovedností, především poslechu s porozuměním. Ve většině
hospitovaných hodin žáci efektivně pracovali s problémovými úlohami s využitím učebnice
či vhodně strukturovaných pracovních listů. Časté bylo rovněž účelné využití didaktické
techniky zejména pro zvýšení názornosti probíraného učiva či k jeho procvičení (výukové
video, prezentace, online aplikace). Ve výuce v nematuritních oborech byla také účinně
podpořena schopnost týmové spolupráce při řešení úkolu ve skupině. V maturitním oboru
byli žáci účelně vedeni k osvojení správných strategií pro složení ústní maturitní zkoušky.
Zvolené výukové postupy, tj. především řízený rozhovor či samostatná práce žáků, však
dostatečně nepodporovaly rozvoj jejich komunikačních dovedností. V hospitovanýc h
hodinách žáci prokazovali rozdílnou úroveň jazykových znalostí a dovedností,
diferencované úlohy však byly využity jen minimálně.
V kombinované formě vzdělávání byli žáci v anglickém jazyce správně vedeni k procvičení
tematické slovní zásoby či k dovednosti reagovat v běžné komunikační situaci. K osvojení
dovedností k úspěšnému složení MZ přispěla názorná ukázka průběhu ústní zkoušky.
V maturitním ročníku v německém jazyce bylo efektivně využito vypracování typového
didaktického testu k rozboru problematických jevů.



                                           4/10
Ve výuce matematiky vyučující srozumitelně formulovali vzdělávací cíl, ne vždy však
v závěru vyučovací hodiny zhodnotili míru jeho naplnění. V hospitovaných hodinách
pedagogové preferovali frontální formu výuky kombinovanou zpravidla pouze
se samostatnou prací, příležitosti k zařazení kooperativních forem práce nebyly dostatečně
využity. Výuka byla zaměřena na procvičování a upevňování znalostí a dovedností žáků, ty
však byly na rozdílné úrovni. Někteří žáci především prvního ročníku maturitních oborů
projevovali neznalosti učiva základní školy. V případě zjištění nedostatečných znalostí
potřebných k řešení příkladu poskytovali vyučující jednotlivým žákům vhodně individuá lní
pomoc. Nízký počet žáků ve třídě byl efektivně využit k aktivnímu zapojení všech žáků
do výuky, zároveň byli vedeni ke komentování postupu při řešení úloh. Průběžné formativní
hodnocení poskytovalo žákům zpětnou vazbu. Žáci ve sledovaných hodinách však nebyli
vedeni k vyhledávání a zpracování informací a pravidelné práci s učebnicí. Rovněž nebyly
využity standardní pomůcky (např. kalkulačky). Názornost výuky nebyla podpořena
prostředky moderních technologií. Žáci nematuritních oborů neprokazovali dostatečnou
úroveň znalostí a dovedností, činnosti byly zaměřeny zejména na zvládnutí základníc h
matematických pojmů a postupů. Žáci k řešení přistupovali mechanicky, měli potíže
s interpretací získaných výsledků, pouze ojediněle řešili náročnější úlohu nebo vyvodili
vlastní závěr.
Ve výuce informačních a komunikačních technologií v maturitním i nematuritním oboru
převažovala efektivní samostatná práce žáků podle jednoznačného zadání. Vhodně bylo
užito propojení hospitované výuky s aktuálním tématem. Pozitivem bylo vedení žáků
k vyhledávání informací v prostředí internetu a jejich následnému účelnému zpracování.
Učitel se žákům věnoval podle jejich potřeb, na zpracování jim poskytl dostatek času.
Většina žáků tak byla schopna plnit zadání v požadované kvalitě.
Sledované hodiny teoretických odborných předmětů byly dobře připraveny. Učitelé vhodně
navazovali při výkladu učiva na předchozí znalosti žáků. Většinou průběžně ověřovali, zda
žáci pojmům správně porozuměli. Účelně propojovali teorii se zkušenostmi žáků z reálného
života i z jiných předmětů včetně odborného výcviku. Žáci byli cíleně vedeni k používá ní
správné odborné terminologie. Vhodně byly zařazovány praktické ukázky, příklady z praxe
a odkazy na odbornou literaturu. V oboru Truhlář byla správně uplatněna zásada názornosti
využitím vzorků materiálů. Žáci byli vedeni k orientaci ve schématech, kterými učitel účelně
rozvíjel jejich představivost a přibližoval návaznost jednotlivých operací technologické ho
postupu. Přesto žáci byli po většinu výuky pasivní, na podněcující otázky učitele reagovali
převážně jen jednotlivci. V maturitních oborech byla efektivita vzdělávání účinně
podporována didaktickou technikou. Učitelé důsledně dbali na aktualizaci učiva. Žáci
na zadaném úkolu se zájmem pracovali ve skupinách či samostatně. V maturitním ročníku
v oboru Podnikání zpravidla prokazovali dobrou úroveň odborných znalostí a dovedností
potřebných ke složení dílčí maturitní zkoušky.
Praktické vyučování je účelně realizováno ve spolupráci s řadou odborných firem.
Prováděné činnosti vycházely ze ŠVP a respektovaly specifika oborů Kuchař – číšník
a Truhlář. Z hospitovaného průběhu vzdělávání bylo zřejmé, že žáci na pracovištíc h
vykonávají pestrou skladbu různě náročných odborných činností. Pracovali samostatně či
s dopomocí instruktora, používali vhodný pracovní oděv, ochranné pomůcky a dodržovali
zásady bezpečnosti a ochrany zdraví. Zvolené pracovní tempo respektovalo jejich
individuální možnosti a schopnosti. Instruktoři v navštívených pracovištích uplatňova li
partnerský přístup k žákům a oceňovali jejich přístup k práci. Poskytovali žákům průběžnou
zpětnou vazbu, objektivně posuzovali kvalitu odvedené práce i dodržování pracovních
postupů a zásad bezpečnosti práce. Se zaměstnanci firem žáci bez problémů komunikova li,
patrný byl přínos takto realizovaného odborného výcviku k rozvoji jejich sociálníc h


                                           5/10
i odborných kompetencí. Žáci jsou ke kvalitní práci motivováni i odměnami za produktivní
činnost. Profesní příprava žáků je na dobré úrovni a vytváří optimální předpoklady pro
uplatnění absolventů na trhu práce. Systém výběru partnerských firem i kontroly průběhu
a hodnocení odborného výcviku ze strany školy je funkční.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardní nástroje,
tj. písemné, ústní zkoušení a hodnocení praktických činností. V předmětech společné části
MZ jsou mj. zadávány typové didaktické testy. Od předchozí inspekční činnosti byl
zefektivněn způsob předávání informací žákům i jejich zákonným zástupcům
prostřednictvím elektronického informačního systému.
Výsledky vzdělávání v maturitních oborech se ve školním roce 2022/2023 ve srovnání
s předchozím školním rokem zlepšily. Vzrostl podíl žáků prospívajících s vyznamená ním
(27 %) a klesl počet žáků neprospívajících (7 %). Zlepšení je rovněž zřejmé při komparaci
s posledním obdobím plně prezenční výuky (školní rok 2018/2019), v němž prospěla
přibližně jen 3 % žáků s vyznamenáním a neprospělo 14 % žáků. Z analýzy prospěchu
v předmětech společné části MZ však vyplývá, že dobrých výsledků dosahují v průběhu
vzdělávání i žáci, kteří následně ve společné části MZ neuspějí, např. v maturitním období
2023 neuspěli v didaktickém testu z matematiky ani žáci hodnocení průběžně z tohoto
předmětu stupněm výborný či chvalitebný. Tato disproporce je patrná zejména
v kombinované formě obou maturitních oborů. Systém průběžného hodnocení tak vždy
neposkytuje žákům objektivní zpětnou vazbu o úrovni jejich znalostí a dovedností
a připravenosti na složení MZ.
Výsledky školy v nematuritních oborech se ve školním roce 2022/2023 při meziročním
srovnání výrazněji nezměnily. Podíl žáků prospívajících s vyznamenáním (cca 8 %) byl
v obou školních letech přibližně shodný s podílem žáků neprospívajících.
Z podrobného rozboru výsledků školy v denní formě vzdělávání rovněž vyplývá, že
průměrná roční absence ve výuce vykazuje klesající trend. Ve srovnatelných obdobích
školních roků s plně prezenční výukou činila přibližně 209 h (2018/2019), 173 h
(2021/2022) a 151 h (2022/2023). Zvýšení motivace žáků ke studiu je také zřejmé v denní
formě maturitního oboru Podnikání, v němž se např. při meziročním srovnání snížila
průměrná absence žáků ve výuce ve školním roce 2022/2023 o třetinu, činila 120 h.
Pozitivním zjištěním rovněž je, že důsledné uplatňování přijatých opatření proti záškoláctví
se projevilo snížením průměrné neomluvené absence. Z individuálních výsledků také
vyplývá, že vyšší neúčast ve výuce byla zpravidla spojena s podprůměrnými výsledky
a často souvisela rovněž s předčasným odchodem ze vzdělávání.
Žáci nematuritních oborů dosáhli u závěrečných zkoušek ve školních letech 2019/2020–
2022/2023 velmi dobrých výsledků. Prospěli všichni žáci včetně žáků dálkové formy oboru
Kuchař – číšník, z toho přibližně čtvrtina žáků s vyznamenáním.
Výsledky školy ve společné části MZ se v hodnoceném období lišily nejen mezi obory
vzdělání, ale i mezi formami vzdělávání v rámci téhož oboru (Podnikání). V roce 2020 činila
hrubá neúspěšnost školy (podíl žáků neúspěšných u MZ nebo zkoušku nekonajících z počtu
přihlášených žáků) v oboru Podnikání v denní formě 11,1 %, v kombinované formě byla
25 %. Průměrná hrubá neúspěšnost (dále „HN“) v příslušné skupině oborů v ČR byla
v uvedeném období 36,6 %. Výsledky školy tak byly v tomto oboru v obou formách
vzdělávání lepší než průměr při celorepublikovém srovnání. V roce 2021 se výrazně zlepšily


                                           6/10
výsledky v denní formě, uspěli všichni žáci přihlášení k MZ. Naopak v kombinované formě
došlo ke zvýšení HN (38,8 %), výsledky školy v této formě vzdělávání tak byly horší než
průměr ČR (26,3 %). V roce 2022 byla v denní formě HN školy 15,4 %, avšak
v kombinované formě se výsledky školy dále zhoršovaly (55,5 %). V příslušné skupině
oborů byla průměrná HN 37,2 %, výsledky školy tak byly v tomto období v denní formě
opět lepší a v kombinované formě horší než průměr ČR. V roce 2023 HN školy v denní
formě (32 %) téměř odpovídala průměru ČR (29,9 %), avšak v kombinované formě byly
výsledky školy při celorepublikovém srovnání výrazně horší (HN 66,7 %).
Z uvedených výsledků je zřejmé, že v oboru Podnikání v kombinované formě vzdělává ní
byla HN školy ve společné části MZ vyjma období 2020 horší než celorepublikový průměr,
v denní formě se naopak dařilo dosahovat lepších nebo srovnatelných výsledků při
komparaci s průměrnou HN v dané oborové skupině.
V oboru Gastronomie v kombinované formě byla v roce 2020 HN školy ve společné části
MZ 33 % (v ČR 36,3 %). V roce 2021 došlo k výraznému zhoršení, HN školy byla 71,4 %
(ČR 26,3 %). V roce 2022 se HN školy snížila na 22 % (ČR 37,2 %). V roce 2023 však byla
v tomto oboru HN školy 50 %, tj. výrazně horší než průměr ČR (29,9 %). Kolísání výsledků
školy v tomto oboru je zčásti důsledkem nízkého počtu konajících žáků, kdy úspěšnost
jednotlivce představuje významnou změnu v HN školy.
V hodnoceném období žáci obou maturitních oborů nejčastěji neuspěli v didaktickém testu
z českého jazyka a literatury, případně z anglického jazyka. Matematiku si volí méně žáků,
v hodnoceném období výrazněji neuspěli v didaktickém testu v roce 2023 (z 11 žáků uspěl
jen jeden). Při konání zkoušek profilové části MZ se žákům dařilo až na výjimku uspět.
Nižší motivace žáků ke studiu a jejich neúspěšnost v průběhu či ukončování vzdělává ní
se nepříznivě odráží v podílu žáků, kteří vzdělávání v příslušném oboru úspěšně ukončí
v době stanovené vzdělávacím programem. Vzhledem ke specifikům vzdělávání dospělých
se škole zejména v kombinované formě vzdělávání obou oborů ne vždy daří motivovat žáky
k pokračování ve studiu, případně ke konání MZ či efektivně podpořit jejich úspěšnost.
Např. v oboru Podnikání v kombinované formě činil v roce 2022 podíl žáků přísluš né ho
prvního ročníku, kteří úspěšně ukončili studium MZ, jen cca 22 %, avšak v denní formě
dosáhl 71 %. V roce 2023 se v kombinované formě dále snížil na 17 %, zatímco v denní
formě činil 67 %. V oboru Gastronomie v kombinované formě tento podíl v hodnoceném
období kolísal, např. v roce 2021 činil pouze 13 %, v následujícím roce dosáhl sice 75 %,
avšak v roce 2023 se snížil na 36 %.
Vedení školy se zabývá určením možných příčin neúspěšnosti žáků v průběhu i při
ukončování studia MZ, včetně společné části MZ. Konkrétní postupy ke zlepšení výsledků
školy např. individuální a skupinové doučování včetně online konzultací, podpora formou
elektronických studijních materiálů, opakované zadávání a vyhodnocování didaktickýc h
testů však nebyly dostatečně účinné především v kombinované formě vzdělávání obou
maturitních oborů.
Škola realizuje školní projekty různého zaměření, které účelně rozvíjí sociální i odborné
kompetence žáků. Méně se daří podporovat zapojení žáků do odborných soutěží. Kariérové
poradenství je funkční. Absolventi školy se zapojují do pracovního procesu, někteří
pokračují v dalším studiu. Nezaměstnanost absolventů školy je nízká.


                                        Závěry
Vývoj školy
– Změnilo se vedení školy.

                                          7/10
– Zvýšil se počet žáků zejména v denní formě vzdělávání.
– Změnilo se místo poskytovaného vzdělávání.
– Došlo k částečné obměně pedagogického sboru.
– Nedostatky zjištěné při předešlé inspekční činnosti byly odstraněny jen částečně,
  přetrvává vyšší hrubá neúspěšnost školy ve společné části maturitní zkoušky
  v kombinované formě vzdělávání oborů Podnikání a Gastronomie.
Silné stránky
– Dlouhodobá spolupráce se sociálními partnery účinně podporuje rozvoj praktických
  dovedností žáků. (1.5)
Slabé stránky (oblasti ke zlepšení)
– Chybí konkretizace koncepčních cílů v oblasti výsledků vzdělávání zejména ve společné
  části maturitní zkoušky a systematické přijímání účinných opatření k jejich zlepšení. (2.1)
– Ve výuce nejsou dostatečně uplatňovány pedagogické postupy podporující aktivní
  zapojení všech žáků a rozvoj jejich kritického myšlení či obsahově náročnou komunikac i.
  (4.2)
– Ve výuce je minimálně využívána diferenciace úkolů podle individuálních vzdělávac íc h
  potřeb žáků a sebehodnocení či vrstevnické hodnocení k získání efektivní zpětné vazby
  o míře zvládnutí učiva či k vyhodnocení splnění vzdělávacího cíle. (4.3)
– Nastavený systém hodnocení průběžných výsledků žáků nástavbového studia oborů
  Gastronomie a Podnikání v kombinované formě vzdělávání neposkytoval vždy objektivní
  zpětnou vazbu o úrovni jejich znalostí a dovedností v předmětech společné části maturitní
  zkoušky. (5.1)
– Přetrvává horší než průměrná hrubá neúspěšnost žáků nástavbového studia oborů
  Podnikání a Gastronomie v kombinované formě vzdělávání ve společné části maturitní
  zkoušky při celorepublikovém srovnání. (5.2)
Doporučení pro zlepšení činnosti školy
– Systémově podporovat zvýšení úspěšnosti žáků zejména v kombinované formě
  ve společné části maturitní zkoušky, tj. konkretizovat cíle ve výsledcích společné části
  maturitní zkoušky v koncepci rozvoje školy, důsledně vyhodnocovat účinnost
  stanovených opatření ke snížení hrubé neúspěšnosti školy.
– Zaměřit hospitační činnost na efektivitu forem a metod výuky, využívání evaluačníc h
  nástrojů, např. příležitostí ke vzájemnému hodnocení a sebereflexi žáků.
– Zacílit další vzdělávání pedagogických pracovníků zajišťujících výuku předmětů
  společné části maturitní zkoušky na získání odborné kvalifikace a průběžné vzdělává ní
  v oblasti didaktiky a metodiky výuky těchto předmětů.
– Zkvalitnit průběh vzdělávání zejména účinnou aktivizací žáků ve výuce, podporovat
  rozvoj jejich kritického myšlení a obsahově náročnou komunikaci, systematick y
  zapojovat žáky do evaluačních aktivit, zvýšit účinnost vzdělávání diferenciací výuky,
  zefektivnit závěry vyučovacích hodin.
– Poskytovat žákům objektivní zpětnou vazbu o úrovni dosahovaných znalostí a dovedností
  zejména v kombinované formě vzdělávání v předmětech společné části maturitní
  zkoušky.



                                            8/10
– Zvýšit požadavky kladené na uchazeče o vzdělávání.
Pro účely zvýšení dotací právnická osoba vykonávající činnost školy (s ohledem na zjištění
týkající se oborů vzdělání 64-41-L/51 Podnikání v kombinované formě vzdělává ní
a 65-41-L/51 Gastronomie v kombinované formě vzdělávání) škola nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů. V oborech vzdělání 64-41-L/51 Podnikání v denní formě vzdělává ní,
65-41-L/01 Gastronomie v denní formě vzdělávání, 33-56-H/01 Truhlář v denní formě
vzdělávání a 65-51-H/01 Kuchař – číšník v denní i dálkové formě vzdělávání škola výsledků
hodnocení požadovaných dle § 5 odst. 3 písm. b) zákona č. 306/1999 Sb. dosahuje.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení – údaje školy k termínu inspekční činnosti
 2.   Jmenování ředitelky do funkce s účinností od 11. 11. 2022, pověření zastupováním
      ředitelky s účinností od 7. 1. 2024
 3.   Koncepce rozvoje školy na období 2023–2028
 4.   Školní matrika – údaje o vzdělávání žáků maturitních oborů vzdělání
 5.   Dokumentace k přijímacímu řízení za období let 2019–2024 (vzorek)
 6.   ŠVP oborů vzdělání – stav k termínu inspekční činnosti
 7.   Výroční zpráva o činnosti školy za školní rok 2022/2023
 8.   Třídní knihy vedené v období 2020/2021–2023/2024
 9.   Školní řád střední školy – stav k termínu inspekční činnosti
10.   Rozvrh vyučovacích hodin pro školní rok 2023/2024
11.   Záznamy z pedagogické rady a z jednání předmětových komisí – školní roky
      2022/2023 a 2023/2024 k termínu inspekční činnosti
12.   Dokumentace výchovného poradenství a prevence rizikového chování, strategie
      prevence školní neúspěšnosti – stav k termínu inspekční činnosti
13.   Personální dokumentace pedagogických pracovníků, plán jejich dalšího vzdělávání –
      školní rok 2023/2024 k termínu inspekční činnosti
14.   Smlouvy o zajištění praktického vyučování a jeho rozvrh – školní rok 2023/2024
      (vzorek)
15.   Dokumentace k zajištění bezpečnosti a ochrany zdraví, kniha úrazů, školní roky
      2022/2023 a 2023/2024 k termínu inspekce
16.   Žádost o změnu zápisu údajů v rejstříku škol a školských zařízení z 1. listopadu 2022


                                           9/10
17.   Inspekční zpráva čj. ČŠIS-2612/17-S
18.   Účetní závěrka za rok 2023
19.   Webové stránky školy https://www.hermes- mb.cz – stav k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Ing. Drahuše Šefčíková, školní inspektorka
 Bc. Marcela Jüstelová, školní inspektorka


14. 5. 2024




                                         10/10
