CSI0X00CX198




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3202/24-A
                                      Sp. zn. ČŠIA-S-478/24-A


Název                               Smíchovská střední průmyslová škola a gymnázium
Sídlo                               Preslova 72/25, Smíchov, 150 00 Praha 5
E-mail                              reditel@ssps.cz
IČO                                 61 386 855
Identifikátor                       600 005 542
Právní forma                        příspěvková organizace
Zastupující                         Ing. Radko Sáblík
Zřizovatel                          Hlavní město Praha
Místo inspekční činnosti            Preslova 72/25, Smíchov, 150 00 Praha 5
Inspekční činnost na místě          3. 10. 2024, 8. 10. 2024 − 10. 10. 2024 a 14. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Smíchovská střední průmyslová škola a gymnázium (dále „škola“ nebo
„organizace“) poskytuje vzdělávání zakončené maturitní zkouškou ve čtyřletých oborech
vzdělání Informační technologie a Gymnázium. Od posledního inspekčního hodnocení
v roce 2019 byla částečně upravena vzdělávací nabídka a došlo ke změně názvu školy. Obor
vzdělání Technické lyceum byl na základě společenské poptávky nahrazen oborem vzdělání
Gymnázium. Bylo ukončeno pokusné ověřování vzdělávání podle školního vzdělávac ího
programu zaměřeného na kybernetickou bezpečnost zpracovaného podle Rámcového
vzdělávacího programu oboru vzdělání Informační technologie. V roce 2021 se škola
zapojila do pokusného ověřování obsahu, metod a organizace kombinovaného vzdělává ní
v základních a středních školách vyhlášeného MŠMT (dále „pilotní ověřování
kombinovaného vzdělávání“).
Mezi charakteristické znaky organizace patří vysoká míra zapojení žáků a absolventů do
chodu školy, inovativní přístupy ke vzdělávání a realizace širokého spektra rozšiřujíc íc h
vzdělávacích aktivit. Koncept vzdělávání je založen na propojování školy s reálným
životem, prolínání formálního, neformálního i informálního vzdělávání a vede k rozvoji
odborných kompetencí žáků s cílem co nejlépe je připravit pro celoživotní vzdělávání.
Od posledního inspekčního hodnocení došlo k nárůstu počtu žáků a tříd. Ve škole se
k 30. 9. 2024 vzdělávalo v 21 třídách 698 žáků. Nejvyšší povolený počet žáků ve škole byl
naplněn.
Škola je fakultní školou Fakulty elektrotechnické Českého vysokého učení technického
a Pedagogické fakulty Univerzity Karlovy. Své odborné zaměření podporuje členstvím
v řadě odborných akademií, profesních svazů a asociací.


                         Hodnocení podmínek vzdělávání
Od posledního inspekčního hodnocení ředitel školy (dále „ředitel“) aktualizoval střednědobé
koncepční záměry rozvoje organizace. Stanovené priority a cíle vychází z vlastního
hodnocení školy, zohledňují současné trendy ve vzdělávání i společenskou poptávku.
Koncepční záměry se daří naplňovat např. v oblasti podpory rozvoje odborných kompetencí
žáků, materiálně technického zajištění odborného vzdělávání, spolupráce s četnými
sociálními partnery, vytváření rozmanitých příležitostí pro osobnostní a odborný růst žáků.
Cíle v oblasti personálního zabezpečení vzdělávání, mezilidských vztahů a zajištění
vhodných podmínek pro implementaci progresivní vzdělávací strategie rozvoje školy se
však daří plnit pouze částečně. Z rozhovorů s pedagogickými pracovníky a z pozorování
inspekčního týmu vyplývá, že se někteří pedagogové s realizovanou strategií rozvoje školy
a způsobem řízení pedagogických procesů plně neztotožňují.
K naplňování koncepčních záměrů přispívá dlouhodobá spolupráce se sociálními partnery,
jež zajišťuje nezbytnou vazbu teoretického vzdělávání na praxi, inovaci obsahu učiva
a rozvoj klíčových kompetencí žáků i profesní růst pedagogů. Spolupráce s dalšími školami
u nás i v zahraničí přispívá ke sdílení edukativních zkušeností i k profilaci žáků. Efektivně
je zajištěna participace žáků i absolventů na chodu školy. Žáci se např. společně s vedením
školy a pedagogy účastní kulatých stolů, kde řeší konkrétní problémy i vize školy. Dále se
podílejí na propagaci školy na regionální i mezinárodní úrovni, zastupují školu v jednáních
se sociálními partnery, v oblasti informačních technologií vedou různé pracovní skupiny,
zapojují se do reálně využívaných projektů, pořádají workshopy, kempy a letní školy pro
žáky základních škol a realizují osvětové besedy o kybernetické bezpečnosti. Někteří
absolventi ve škole vyučují, působí v rolích konzultantů studentských a maturitních projektů
nebo se školou spolupracují prostřednictvím různých aktivit ve specializovaných centrech či
laboratořích.
Od posledního inspekčního hodnocení prošla škola řadou změn. Částečná obměna
vyučovaných oborů, zapojení školy do pilotního ověřování kombinovaného vzdělává ní
a nárůst počtu žáků i pedagogů zvýšily požadavky na prostorové podmínky pro realizac i


                                            2/11
výuky, významně ovlivnily organizaci vzdělávání, posílily zodpovědnost žáků za své učení
a odrazily se ve vyšších nárocích na pedagogickou práci zaměstnanců.
Uplatňovaný způsob řízení organizace je založen na osobní odpovědnosti všech pedagogů
za plnění pracovních povinností a opírá se o delegované kompetence v upravené organizač ní
struktuře školy. Od předchozí inspekce došlo k oddělení funkce zástupce pro pedagogickou
činnost a výchovného poradce, k obměně na pozicích obou zástupců ředitele a ustanovení
pozice vedoucího mimoškolních aktivit. Učitelé mají vytvořeny podmínky pro participaci
na fungování školy v rámci činnosti předmětových komisí a prostřednictvím pedagogické
rady. Předmětové komise se zabývají činnostmi spíše organizačního charakteru, v menší
míře a v různé kvalitě pak metodami a formami výuky, sjednocováním kritérií hodnocení
a koordinací i kontrolou vzdělávacího procesu.
Oblast řízení pedagogických procesů vyžaduje zlepšení. Současné nastavení kontrolníc h
a hodnoticích mechanismů není zcela účinné. Přestože od posledního inspekčního
hodnocení četnost hospitační činnosti mírně vzrostla, její kvalitativní dopad do výuky se
příliš nezvýšil. Ve výuce byly inspekčním týmem zjištěny některé nedostatky přetrvávajíc í
od minulé inspekční činnosti, např. méně častá individualizace a aktivizace žáků.
Z inspekčních zjištění je také zřejmé, že závěry z hospitační činnosti mají charakter spíše
individuální zpětné vazby k práci pedagoga a nejsou v dostatečné míře využívány při
následné hospitační činnosti k ověření posunu úrovně pedagogické práce. Pro zefektivně ní
vzdělávacích strategií na úrovni školy není stále v dostatečné míře využíváno systematické
sdílení poznatků z hospitační činnosti v rámci jednání pedagogické rady nebo předmětových
komisí a jejich využívání k eliminaci některých opakujících se nedostatků. Nižší efektivita
pedagogického řízení školy se také promítla do pozdní organizace vzdělávání na začátku
školního roku 2024/2025 (rozdělení žáků do skupin v některých předmětech), snížené
kvality zpracování školních vzdělávacích programů (nepřehledné, plně nezohled ňují
probíhající změny v systému vzdělávání školy), nedůsledného vedení povinné školní
dokumentace a také do neúplného vedení dokumentace související s realizací pilotního
ověřování kombinovaného vzdělávání. Ze zjištění inspekčního týmu dále vyplynulo, že
v důsledku uskutečnění velkého množství rozšiřujících vzdělávacích aktivit nebo absence
učitele ve škole, docházelo ve školním roce 2023/2024 k častějšímu rušení některých
vyučovacích hodin v rozvrhu bez náhrady, což představuje riziko pro naplňová ní
vzdělávacího obsahu a stanovených výstupů v určitých předmětech, např. český jazyk
a literatura. Pro zajištění koordinace a kontroly výchovně vzdělávacího procesu na úrovni
školy je zřejmá potřeba nalezení vhodnějšího modelu rozdělení kompetencí mezi vedoucí
pedagogické pracovníky, a to nejenom s ohledem na zjištěné nedostatky, ale také skutečnost,
že nově jmenovaný zástupce ředitele pro pedagogickou činnost nemá požadovanou
kvalifikaci a znalosti i zkušenosti nezbytné pro výkon funkce postupně získává. Pozitivně je
hodnoceno zapojení některých vedoucích předmětových komisí do hospitační činnosti
a některých vyučujících do tandemové výuky.
Významným nástrojem řízení je elektronický informační systém, který umožňuje předávání
informací o aktuálním dění ve škole a současně poskytuje nadstandardní prostor pro sdílení
výukových materiálů. K propagaci vzdělávací nabídky i k prezentaci školy na veřejnosti
jsou účinně využívány např. webové stránky, sociální sítě, média, časopis Presloviny,
spolupráce se sociálními partnery, veletrh pražských středních škol.
Prioritní oblast personálního zajištění výuky zčásti negativně ovlivňuje nestabilita
pedagogického sboru, která je do určité míry způsobena i nesnadným zajištěním výuky
vysoce specializovaných odborných předmětů, např. kybernetická bezpečnost, virtuá lní
a rozšířená realita, programování a vývoj aplikací, internet věcí. Po výrazném rozšíření



                                           3/11
a obměně pedagogického sboru (zejména zapojení absolventů, odborníků z praxe)
vzdělávací nabídku k termínu inspekční činnosti zajišťovalo 83 pedagogických pracovníků,
z nichž 45 % působilo v organizaci na pozici učitele střední školy méně něž 2 roky.
Předpoklady odborné kvalifikace nesplňovalo 25 pedagogů. Vedení školy prokázalo, že
činnosti, které vykonávají tito učitelé, nemohlo zajistit pedagogickými pracovníky
s odbornou kvalifikací. Pedagogický sbor je velmi rozmanitý (dosažená odborná
způsobilost, míra pedagogických zkušeností, charakter, věk, pracovní potenciál), což je
přínosné např. pro tvoření pracovních týmů v rámci projektové činnosti nebo sdílení
zkušeností. Tato skutečnost je však obtížnější z hlediska pedagogického vedení, neboť každá
skupina si žádá specifické přístupy a metodickou podporu. Z rozhovoru s pedagogickými
pracovníky, z hospitační činnosti inspekčního týmu a dotazníkového šetření je zřejmá
potřeba zajištění systematické        metodické a didaktické podpory začínajíc ím
a nekvalifikovaným pedagogům. Z řešených podnětů a přímého pozorování inspekčního
týmu také vyplývá, že zapojování absolventů školy do pedagogického sboru není všemi
pedagogy pozitivně vnímáno, což negativně ovlivňuje klima školy i vzájemnou spolupráci.
Profesní a odborný růst pedagogů účinně podporuje spolupráce se sociálními partnery,
tandemová výuka, zapojení školy do četných národních i mezinárodních projektů
a programů a další vzdělávání pedagogických pracovníků (dále „DVPP“), které vychází
především ze zájmu učitelů. V rámci prohlubování odbornosti je účelně využívá no
i samostudium. DVPP však není dostatečně efektivní např. v oblasti využívání aktivizač níc h
metod a forem výuky, diferenciace a individualizace výuky, poskytování hodnoticí zpětné
vazby žákům, což se negativně odrazilo i v části sledované výuky.
V kvalitě materiálně technického zázemí se pozitivně promítá vícezdrojové financo vá ní
organizace. Řediteli se daří postupně rozšiřovat prostorové podmínky školy a modernizo vat
materiálně technické vybavení v souladu s dynamickým rozvojem informačních technologií.
Efektivitu vzdělávacího procesu podporuje využití specializovaných odborných učeben
a laboratoří, např. laboratoře virtuální a rozšířené reality, internetu věcí, robotiky,
kybernetické bezpečnosti, multimédií, 3D tisku, televizní studio, coworkingové prostory pro
práci na studentských projektech a startupech, učebna CNC obrábění, laboratoř fyziky nebo
AI laboratoř. Četné prostředky komunikačních a informačních technologií účelně využíva jí
i pedagogové při výuce všeobecně vzdělávacích předmětů (zvyšování názornosti výuky,
zařazování moderních výukových postupů). Z přímého pozorování inspekčního týmu
vyplývá, že v následujícím období je třeba se více zaměřit na zlepšení prostředí kmenovýc h
tříd (estetizace interiéru, využití žákovských prací, prostorové řešení učebny, výměna části
sedacího nábytku). V souvislosti s nově realizovaným oborem vzdělání Gymnázium se jako
příležitost ke zlepšení jeví vybudování přírodovědné učebny (chemicko-biologické
laboratoře) a zázemí pro humanitní předměty. K vyšší ochraně žáků a majetku před vnějším
nebezpečím přispívají elektronicky zajištěné vstupy do budovy a recepce s celodenním
personálním obsazením. Školní stravování je zajištěno ve školní jídelně v docházkové
vzdálenosti.


                          Hodnocení průběhu vzdělávání
Účinnost sledované výuky ovlivňovala organizace vzdělávání (dělené hodiny), systémová
diferenciace (rozdělení žáků do skupin napříč třídami v ročníku podle úrovně znalostí
a dovedností v některých předmětech) a personální zajištění (tandemová výuka – vhodné
personální propojení učitele českého a anglického jazyka při podpoře prezentačníc h
dovedností). Přiměřená náročnost učiva odpovídala oboru vzdělání a ročníku. Vyučujíc í
napříč vzdělávacími oblastmi efektivně využívali podpůrné výukové materiály a podklady


                                           4/11
v platformách školy. Učitelé většinou využili výhodu menších skupin k vyšší interakci
a vzájemné kooperaci žáků, častěji uplatnili střídání činností, účinnější zpětnou vazbu
k práci žáků a prostor pro souvislejší vyjádření žáků. V dělených hodinách učitelé rovněž
více využívali motivační hodnocení, případně i kriteriální vrstevnické hodnocení. Přístup
jednotlivých vyučujících, odborná způsobilost nebo míra pedagogických zkušeností učitelů
se promítala ve způsobu výuky, v míře aktivizace žáků, individualizace vzdělávac íc h
strategií a zapojení žáků do evaluačních aktivit.
Ve sledované výuce byl vesměs zaznamenán partnerský přístup učitelů k žákům, nebyly
patrné projevy nekázně, avšak u některých pedagogů se projevila nedůslednost ve
výchovném působení a vymáhání nastavených pravidel, např. neusměrnění žáků při
nevhodném chování po zvonění, nesmazaná tabule, nevěnování pozornosti školnímu
prostředí. Negativním zjištěním jsou také pozdní příchody některých učitelů (bez ohledu na
kvalifikovanost nebo délku pedagogické praxe) do výuky.
Odborné vzdělávání vycházelo z úzké provázanosti teoretického a praktického vyučová ní,
směřovalo k rozvoji logického, kritického i empirického myšlení a vytváření dovedností
identifikovat, analyzovat a řešit problémy. Sledované vyučovací hodiny vykazova ly
výbornou nebo velmi dobrou úroveň a vyznačovaly se účelným využívá ním
nadstandardního materiálně technického vybavení i odbornosti pedagogů. Realizo va ná
výuka odpovídala posledním trendům a požadavkům v oblasti informačních technologií.
V hospitované výuce převládaly dovednostně-praktické metody učení s důrazem na reálné
využití získaných znalostí a dovedností. Akcent byl kladen na samostatnou či skupinovo u
práci. Sledovaná výuka podporovala i samostudium a kreativitu žáků. Efektivně byla
uplatněna práce s chybou, která žáky směřovala k hledání vlastního způsobu správného
řešení. Vyučujícím se dařilo přibližovat problematiku na příkladech z praxe, či volit příměry
z jiné oblasti pro žáky snáze pochopitelné. Průběžně poskytovaná zpětná vazba byla pro
žáky využitelná při dalším učení. Přidaná hodnota odborných dovedností, profesiona lita
výstupů a jejich komplexní prezentace narůstá ve vyšších ročnících. Prokazované znalosti
a praktické dovednosti některých žáků výrazně převyšují rámec středoškolského studia.
Nedostatkem části sledovaných hodin bylo opomíjení didaktického závěru vyučovac í
hodiny ke společnému shrnutí probraného učiva či vyhodnocení práce žáků.
Zdařilé sledované hodiny všeobecně vzdělávacích předmětů měly promyšlenou strukturu
s jasným stanovením cíle a tématu, byly organizačně dobře připraveny a zvládnuty.
Vzdělávací strategie obvykle rozvíjely vědomosti a dovednosti žáků, ve vyšších ročnících
cíleně směřovaly k přípravě žáků k ukončování studia, v části hodin i vhodně formova ly
jejich postoje. Učitelé kombinovali frontální výuku s řízeným rozhovorem a samostatnou
prací, v části sledovaných hodin i zdařile rozvíjeli kooperaci při skupinové práci nebo práci
ve dvojicích. Střídání různorodých činností a účelné používání prezenční techniky,
digitálních zdrojů a didaktických pomůcek udržovalo pozornost, aktivitu a zájem většiny
žáků. Učitelé propojovali učivo v širších souvislostech a vedli žáky k pochopení vzájemnýc h
vztahů. Efektivně využívali mezipředmětové přesahy, interdisciplinární vazby a propojovali
teoretické poznatky s jejich využitím v praxi. Soustavnější práce s dynamickými nebo
grafickými texty, která vedla k rozvoji kritického myšlení žáků, čtenářské gramotnosti
a schopnosti argumentace byla však využita pouze v hodinách jazykové komunikace.
V průběhu hospitovaných hodin žáci prokazovali odpovídající úroveň znalostí a dovedností,
schopnost používat správnou odbornou terminologii, logicky uvažovat a aplikovat znalosti
při řešení reálných úloh. V části výuky při práci s textem aplikovali osvojené vědomosti
a projevovali přiměřenou znalost odborné terminologie, slovní zásoby nebo literárně
vědného kontextu. Ve sledovaném jazykovém vzdělávání si žáci rovněž zdařile rozvíje li



                                            5/11
interaktivní řečové dovednosti. V některých hodinách byla vhodně využita k podpoře
dalšího učení i práce s chybou.
Účinnost vzdělávání přibližně ve třetině všech sledovaných vyučovacích hodin snižova la
menší metodická propracovanost nebo dílčí didaktické nedostatky, např. méně efektivní
využití časové organizace činností projevující se absencí závěrečného shrnutí, nepřesné
zadávání a časové vymezení úkolu, nedostatečná vizualizace problémového zadání na tabuli
nebo absence zápisu (cizí slova a jména). Tradicionalistické pojetí výuky založené na
činnostech učitele a předávání hotových poznatků se projevilo nižší interakcí
a nerovnoměrným zapojením žáků do vyučování. Menší pestrost zařazovaných metod
a forem práce se odrážela v jednotvárnosti a nižší dynamice výuky. Učitelé neuplatnili
diferenciaci vzdělávacího obsahu, žáci tak neměli možnost si zvolit zadání odlišné
kognitivní náročnosti podle individuálních vzdělávacích potřeb. Učitelé se také v těchto
sledovaných hodinách často obraceli ke třídě jako celku a reagovali zejména na podněty
spolupracujících žáků. Vyučující nevěnovali patřičnou pozornost zpětné vazbě žáků, jakého
pokroku dosáhli a do jaké míry byly naplněny stanovené cíle. Žákům nebyl vždy poskytnut
potřebný prostor pro sebehodnocení či vzájemné hodnocení jako motivační faktor k dalšímu
učení a osobnostnímu rozvoji. V některých hospitovaných předmětech také nebyly
v dostatečné míře uplatněny pedagogické postupy, které by podporovaly samostatnost
a rozvoj kritického myšlení žáků při vyhledávání informací a práci s různými informač ními
zdroji. V průběhu výuky také někteří učitelé v důsledku absence pohybu po třídě neměli
dostatečný přehled o aktivitách žáků, které nesouvisely s výukou (žáci se věnovali jiným
činnostem na svých počítačích). V části sledovaných hodin se projevila i nižší míra jazykové
kultury (používání nespisovné češtiny učiteli a žáky) a menší prostor pro souvislejší ústní
vyjádření žáků.
Průběh vzdělávání vhodně doplňují projekty a další rozšiřující vzdělávací aktivity, které
účinně propojují teoretické poznatky s praxí, rozvíjí dovednosti a prakticky využite lné
zkušenosti žáků a přispívají k jejich všestrannému osobnostnímu rozvoji. Škola cíleně
obohacuje specifické zaměření žáků, podporuje jejich kulturní rozhled, vztah k regionu
a formuje jejich občanské kompetence, např. tvůrčí dílny v Národním divadle, Klub
mladého diváka, Diskusní klub, celoškolní tematické projekty k významným výročím.
Jazykové a odborné kompetence žáků jsou rozvíjeny také v rámci projektu Erasmus+,
zahraničních exkurzí a výměnných studijních stáží.


                          Hodnocení výsledků vzdělávání
Výsledky vzdělávání žáků pozitivně ovlivňuje vysoký zájem uchazečů o vzdělávací nabídku
a nastavený způsob přijímacího řízení (jednotná přijímací zkouška, školní testy studijníc h
předpokladů, motivační dopis, ústní pohovor, portfolio uchazeče).
Od posledního inspekčního hodnocení došlo v rámci školního poradenského pracoviště
k personální obměně (od školního roku 2023/2024 nový metodik prevence bez
specializačního studia) a k novému kompetenčnímu zajištění některých činností, např.
kariérní poradenství, oblast duševního a fyzického zdraví žáků tzv. wellbeing centrum.
Aktivity pracovníků školy v rámci podpory psychické pohody a zdravého životního stylu
žáků byly realizovány ve spolupráci s externími subjekty. Pozice školního psychologa
nebyla k termínu inspekce personálně obsazena. Specifikem školy je souběžné zapojení žáků
a absolventů do organizace i realizace preventivně adaptačních programů, rozšiřujíc íc h
vzdělávacích aktivit i podpory profesního směřování žáků, např. adaptační a odborné kempy,
letní školy, sportovní kurzy nebo pořádání veletrhu škol.


                                           6/11
Kontinuální spolupráce výchovného poradce, třídních učitelů a dalších pedagogů
zabezpečuje péči o žáky s potřebou podpůrných opatření v souladu s doporučením
školského poradenského zařízení (k termínu inspekce asi 2 % žáků se speciálními
vzdělávacími potřebami a 6 % žáků s odlišným mateřským jazykem s nižší mírou jazykové
bariéry). Poskytovaná podpora těmto žákům zahrnuje zejména úpravu podmínek vzdělává ní,
popř. využití kompenzačních pomůcek. Účinnost podpůrných opatření je na úrovni školy
pravidelně sledována. Z podrobnější analýzy výsledků vzdělávání těchto žáků ve druhém
pololetí školního roku 2023/2024 je zřejmé, že nastavené podpůrné mechanismy jsou
převážně funkční (evidovaní žáci prospěli se srovnatelným studijním průměrem dané třídy).
Při předcházení školnímu neúspěchu žáků jsou uplatňovány organizačně podpůrné kroky,
např. dělené hodiny, semináře, umístění výukových materiálů a termínovaných úkolů
v informačních platformách školy, možnost doučování. Těžiště pomoci žákům ale spočívá
zejména v identifikaci příčin (pohovory s výchovným poradcem, role třídního učitele)
a následné individuální podpoře podle zjištěných potřeb, např. individuální konzultace
a doučování, posílení sebeorganizace a studijní motivace, materiální pomoc nebo
doporučení odborného vyšetření. Vzhledem k vysokému počtu žáků ve třídách i ke zvýšené
citlivosti některých kolektivů vyplynula z pohovorů inspekčního týmu s poradenskými
pracovníky školy potřeba systémově nastavit třídnické hodiny, mj. jako pravidelný prostor
k zajištění psychosociální pohody žáků. Škola dlouhodobě cíleně vytváří vhodné podmínky
pro rozvoj individuálních potencialit žáků v oblasti sportovní, umělecké, dobrovolnické
a projektové činnosti, např. ve školním roce 2023/2024 byla do Programu na podporu
talentovaných a aktivních studentů zapojena více než čtvrtina žáků školy.
Realizované tematické programy primární prevence prolínají celým vzdělávacím cyklem,
do obsahu některých předmětů a rozšiřujících vzdělávacích aktivit, např. možnost využití
materiálně technických podmínek školy pro zájmovou, odbornou a projektovou činno st,
studentský klub, sportovní areál. Od školního roku 2023/2024 došlo na základě
dotazníkových šetření žáků, reflexe společenských událostí (tragická událost na Filozofické
fakultě UK) a specifik školy k aktualizaci a úpravě některých preventivních strate gií.
Zařazované aktivity ve spolupráci s externími organizacemi pružně reagují na aktuální
potřeby žáků, např. podpora duševního a fyzického zdraví, nebo konkrétní témata, mj.
prevence návykových látek a závislostí. Škola využívá k analýze vzorců chování žáků
v třídních kolektivech také nový nástroj tzv. socio mapování. Identifikované výchovně
vzdělávací problémy jednotlivců a třídních kolektivů jsou řešeny ve vzájemné kooperaci
odpovědných pedagogů s odbornými pracovišti, např. intervenční program ve třídě, nebo
podle nastavených postupů a pravidel ve školním řádu, např. zvýšená tolerance absence žáků
ve výuce, výchovné pohovory, jednání s rodiči, výchovná opatření či hodnocení chování
sníženým stupněm. Nastavené preventivní mechanismy jsou převážně funkční, o čemž ve
sledovaném období svědčí stabilní počet zameškaných hodin (v průměru 60 hodin za pololetí
na žáka), míra neomluvené absence je nízká. Ve čtvrtletí se vyskytuje vyšší podíl
nehodnocených žáků, avšak k 30. 6. má uzavřenou klasifikaci v rozmezí 92–97 % žáků.
Systém uplatňovaných výchovných opatření je výrazně motivační. Škola pravidelně oceňuje
formou pochval výborné studijní výsledky žáků, jejich aktivní reprezentaci, třídní práci
i veřejné vystupování.
Při sledování dosažené úrovně znalostí a dovedností žáků škola využívá různé nástroje
interní a externí evaluace, např. písemné a ústní zkoušení, žákovské prezentace, portfolia
odborných prací, projektové výstupy, výběrová zjišťování ČŠI nebo mezinárod ní
certifikované zkoušky. Individuální a skupinové výsledky vzdělávání žáků jsou
vyhodnocovány vedením školy a projednávány pedagogickou radou. Na základě prováděné
evaluace jsou pak realizovány konkrétní opatření směřující ke zlepšení průběhu i výsledků


                                           7/11
vzdělávání, např. dělené hodiny, doučování a individuální konzultace, rozřazení žáků do
skupin podle dosažené úrovně znalostí a dovedností v některých předmětech např.
matematika, cizí jazyk.
Celkové výsledky vzdělávání žáků ve sledovaném období posledních tří školních let byly
stabilní, 20-32 % žáků prospělo s vyznamenáním, počet žáků neprospívajících byl nízký.
Z analýzy výsledků vzdělávání také vyplývá, že ve školním roce 2023/2024 ukončilo řádný
cyklus vzdělávání 98 % žáků, což je ve srovnání se školami stejného typu nadstandardní.
Významným ukazatelem kvalitativního rozvoje žáků je jejich výborná úspěšnost
u maturitních zkoušek. Ve sledovaném období všichni přihlášení žáci k maturitní zkoušce
uspěli, přičemž třetina žáků prospěla s vyznamenáním. V celostátním srovnání v rámci
skupiny stejných oborů vzdělání dosáhli žáci v didaktických testech ve společné části
maturitní zkoušky srovnatelných výsledků, v anglickém jazyce pak nadprůměrnýc h
výsledků. Z podrobné analýzy výsledků vzdělávání také vyplývá, že zhruba třetina žáků ve
společné části maturitní zkoušky úspěšně složila nepovinný test z vyšší úrovně matematik y,
ve školním roce 2023/2024 zkoušku matematika rozšiřující úspěšně vykonaly dvě třetiny
žáků posledního ročníku oboru vzdělání Technické lyceum.
Škola vytváří motivační prostředí pro podporu nadaných žáků a žáků s větším zájmem
o studovaný obor. Ti se pravidelně zúčastňují četných odborných, sportovních, všeobecně
vzdělávacích předmětových soutěží a projektů, v nichž dosahují úspěchů na regioná lní,
celostátní i evropské úrovni. Vyšší profesní způsobilost žáků podporuje také možnost získání
některého z nabízených odborných profesních či jazykových certifikátů.
Profesní směřování žáků je obvykle zacíleno a prohlubováno již v průběhu studia, např.
odborné praxe, studentské projekty, maturitní práce i mezinárodní certifikáty. V rámci
kariérního poradenství jsou účelně využívány nejen partnerské vazby, ale i zkušenosti
absolventů nebo získané žákovské kompetence k podnikání. Přibližně tři čtvrtiny absolventů
studují v navazujících oborech terciárního vzdělávání, čtvrtina pak nastupuje do oborové
praxe.


                                         Závěry
Vývoj školy
– od posledního inspekčního hodnocení v roce 2019 došlo k částečné obměně vzdělávac í
  nabídky a změně názvu organizace
– navýšil se počet žáků a tříd, výrazně se rozšířil a obměnil pedagogický sbor
– škola rozvíjí funkční partnerské vztahy účinně podporující klíčové kompetence žáků
– vedení školy postupně rozšiřuje a průběžně modernizuje materiálně technické zázemí pro
  výuku i mimoškolní činnost
– škola se zapojila do pokusného ověřování obsahu, metod a organizace kombinova né ho
  vzdělávání v základních a středních školách
– do systému řízení se nepodařilo zavést zcela účinné kontrolní mechanismy systematick y
  a objektivně sledující a hodnotící průběh a úroveň vzdělávání, naplňování školních
  vzdělávacích programů a metodickou práci s pedagogy




                                           8/11
Silné stránky
– efektivní zapojení žáků do chodu školy a rozmanitých vzdělávacích aktivit, které
  podporují sounáležitost žáků se školou a týmovou spolupráci (5.3)
– projektová činnost podporuje aktivní zapojení žáků do procesu učení a vede k rozvoji
  tvůrčích schopností i kompetencí k podnikavosti (5.3)
– prezentace školy na veřejnosti prostřednictvím různorodých aktivit a účinná spolupráce
  se sociálními partnery, jež přispívá k těsnějšímu propojení výuky s praxí, k obohacení
  vzdělávacího procesu a úspěšnému naplnění profilu absolventa (1.5)
– výborné výsledky vzdělávání žáků při ukončování studia a jejich úspěšnost při
  reprezentaci školy (5.2)
– cílené rozvíjení nadstandardních materiálně       technických   podmínek    pro realizac i
  odborného vzdělávání (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nedostatečné řízení pedagogického procesu a nižší efektivita metodicko-kontro lní
  činnosti vedení školy se projevuje v rozdílné úrovni kvality výuky i pedagogické práce
  (2.1)
– školní vzdělávací programy plně nezohledňují probíhající změny v systému vzdělává ní
  školy (1.2)
– vyšší počet nekvalifikovaných pedagogických pracovníků (3.1)
– názorový nesoulad některých učitelů s řízením pedagogických procesů (2.2)
– nevyužití diferenciace vzdělávacího obsahu, formativní zpětné vazby a ověření míry
  dosažení vzdělávacích cílů v části vyučovacích hodin (4.3)
– méně efektivní časové a organizační rozvržení činností a opomíjení didaktického závěru
  v části vyučovacích hodin (4.1)
– méně časté zařazování práce s různými informačními zdroji a soustavnější práce s textem
  dostatečně nepodporuje rozvoj samostatného kritického myšlení žáků ve výuce (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zaměřit se na pedagogické vedení školy, nastavit účinné kontrolní a hodnoticí
  mechanismy s důrazem na organizaci a průběh poskytovaného vzdělávání, vedení
  povinné dokumentace a důsledně je uplatňovat
– upravit školní vzdělávací programy tak, aby plně reflektovaly probíhající změny ve škole
  a byly dostatečně přehledné a srozumitelné pro pedagogy i rodičovskou veřejnost
– zvýšit míru kvalifikovanosti pedagogického sboru
– v rámci DVPP více klást důraz na vzdělávání v oblasti aktivizačních metod a forem
  výuky, práci se vzdělávacími cíli v hodinách a podporovat vzájemné sdílení dobré
  pedagogické praxe
– systémově nastavit metodickou podporu začínajícím a nekvalifikovaným pedagogům


                                           9/11
– vytvářet vhodné příležitosti pro podporu rozvoje prosociálních vztahů mezi pedagogy
– diferencovat vzdělávací obsah podle individuálních vzdělávacích potřeb i motivace žáků,
  cíleně poskytovat formativní zpětnou vazbu a podporovat hodnoticí dovednosti žáků
  s možností sebereflexe či vzájemného kriteriálního hodnocení
– lépe časově a organizačně strukturovat výuku a věnovat větší pozornost didaktickému
  závěru vyučovací hodiny ke shrnutí probraného učiva a zhodnocení práce žáků
– častěji zařazovat práci s různými informačními zdroji včetně jejich samostatného
  kritického vyhodnocování žáky
– zajistit pozici školního psychologa a v rámci posílení psychosociální pohody žáků zařadit
  periodicky třídnické hodiny
– zlepšit prostředí kmenových tříd, vybudovat přírodovědnou učebnu a zázemí pro
  humanitní předměty např. čtenářská zákoutí



                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení k termínu inspekční činnosti
 2.   Školní vzdělávací programy pro obory vzdělání 18-20-M/01 Informační technologie
      a 79-41-K/41 Gymnázium účinné k termínu inspekční činnosti
 3.   Školní řád účinný k termínu inspekční činnosti
 4.   Výběr třídních knih vedených ve školních letech 2023/2024 a 2024/2025 k termínu
      inspekční činnosti
 5.   Záznamy z pedagogických rad vedené ve školních letech 2023/2024 a 2024/2025
      k termínu inspekční činnosti
 6.   Výroční zpráva o činnosti školy, školní rok 2022/2023
 7.   Portfolio výchovného poradce a metodika prevence vedené k termínu inspekční
      činnosti
 8.   Rozvrh vyučovacích hodin ve školním roce 2024/2025 platný k termínu inspekční
      činnosti
 9.   Evidence žáků a studentů (školní matrika) vedená k termínu inspekční činnosti –
      výběr
10.   Výběr z personální dokumentace pedagogických pracovníků vedené k termínu
      inspekční činnosti
11.   Podklady k finančním podmínkám školy


                                          10/11
12.   Kniha úrazů žáků vedená od školního roku 2017/2018
13.   Smlouva o zabezpečení školního stravování studentů na dobu neurčitou ze dne
      1. 9. 2016 včetně dodatků (poslední ze dne 1. 9. 2024)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 Mgr. Petra Stoklasová, školní inspektorka
 Ing. Stanislava Grundová, školní inspektorka
 Ing. Ivana Černá, kontrolní pracovnice
 Ing. Miroslav Balík, Ph.D., přizvaná osoba
 Mgr. Svatopluk Pohořelý, přizvaná osoba
 Mgr. Bc. Radka Slováková, přizvaná osoba
4. 11. 2024




                                        11/11
