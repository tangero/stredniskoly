 CSIOX00AXPB8
 Počet listů:8




                                Česká školní inspekce
                                Plzeňský inspektorát



                                         v     ,          ,

                      INSPEKCNIZPRA VA
                                   Čj. ČŠIP-1193/22-P



Název                          Střední škola, Bor, Plzeňská 231
 Sídlo                         Plzeňská 231, 348 02 Bor
E-mail                         reditel@ssbor.cz
IČO                           00077879
Identifikátor                 600009963
Právní forma                  příspěvková organizace
Zastupující                   Mgr. Zdeňka Valečková
Zřizovatel                    Plzeňský kraj
Místa inspekční činnosti      Plzeňská 231, Bor
                              Strážská 441 a 483 Bor
Inspekční činnost na místě    14. - 16.12.2022


Inspekční činnost byla zahájena doručením oznámení o inspekční činnosti.


                             Předmět inspekční činnosti

Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, zjišťování a hodnocení naplňování školních vzdělávacích programů podle § 174
odst. 2 písm. c) školského zákona.


                                  Charakteristika
Střední škola, Bor (dále „škola") vykonává činnost střední školy a školní jídelny. Škola
poskytuje vzdělávání ve dvou technických oborech Mechanik opravář motorových vozidel,
 Opravář zemědělských strojů, v oboru Kuchař-číšník a v navazujícím nástavbovém studiu
 Podnikání. Vzdělávání poskytuje na adresách Plzeňská 231, kde sídlí vedení školy
 a je soustředěna teoretická výuka, a Strážská 441 a 483, kde je realizován odborný výcvik.
V době inspekce škola vzdělávala ve 12 třídách 198 žáků. Škola eviduje 11 žáků se
speciálními vzdělávacími potřebami (dále „SYP") a 22 s odlišným mateřským jazykem.
Z 27 zapsaných žáků maturitního oboru Podnikání jsou na základě jejich žádosti
a rozhodnutí ředitelky školy dva vzděláváni dle individuálních vzdělávacích plánů.
Naplněnost školy je 49 %.


                         Hodnocení podmínek vzdělávání

Ředitelka školy ( dále „ředitelka") aktualizovala v roce 2021 strategický plán rozvoje školy.
Velkou část původně vytyčených záměrů, např. zlepšení materiálních a bezpečnostních
podmínek, další zkvalitnění spolupráce s firmami či propojování teoretické a praktické
výuky, se dařilo realizovat. Nedaří se zajistit stabilní personální podmínky a snižovat
neúspěšnost žáků v průběhu a při ukončování vzdělávání. Na základě prováděné analýzy
výsledků žáků přijala ředitelka opatření pouze ve formě doučování, popř. individuálních
konzultací. Tato opatření se nejeví jako dostatečně účinná.
Kontrolní činnost vedení školy je vykonávána nejčastěji formou hospitací zaměřených
především na stavbu hodiny a na soulad učiva s výstupy ve školních vzdělávacích
programech. Vzhledem k velikosti školy a málo početnému sboru, byl zvolen model
odborných garantů jednotlivých oborů, kteří řeší zejména potřebné organizační záležitosti.
Možnost hospitací ze strany těchto garantů a vzájemných hospitací učitelů jako jedné
z forem pedagogické spolupráce škola nevyužívá. Pozornost není dostatečně věnována
efektivním vzdělávacím strategiím či opatřením ke zlepšení výsledků vzdělávání.
Pedagogický sbor je převážně odborně kvalifikovaný. Proces uvádění začínajících učitelů
a jejich postupného zapojování do dalších činností školy je funkční. Osobní rozvoj pedagogů
podporuje spolupráce se sociálními partnery. Výběr vzdělávacích akcí je zaměřen především
na podporu rozvoje odborných kompetencí pedagogů či společné vzdělávání, v oblasti
aktivizujících forem a metod výuky se ovšem vyučující vzdělávají minimálně.
Vedení školy průběžně zlepšuje stav materiálně technického zázemí odborných učeben
i dílen odborného výcviku a snaží se zajišťovat v daných podmínkách kvalitní materiálně
technickou základnu pro všechny vyučované obory vzdělání. Dovybavování probíhá
koncepčně a pořizované technologie na sebe účelně navazují. Technické vybavení,
uspořádání výukových prostor, instalace stacionárních strojů a zařízení vyhovuje jak po
stránce didaktické, tak po stránkách organizace a bezpečnosti práce. Volba vhodných
prostředků a celková organizace tak přispívá k efektivnímu zapojení žáků a maximálnímu
využití času daného vyučovací hodinou.
Zapojování školy do dalších projektových aktivit a fungující doplňková činnost obohacuje
vzdělávací nabídku žáků a napomáhá k naplňování cílů školních vzdělávacích programů.
Podmínky pro zajištění bezpečnosti a ochrany zdraví jsou upraveny ve vnitřních předpisech.
Žáci jsou na začátku školního roku i v jeho průběhu poučováni o pravidlech bezpečného
chování. Školní budovy byly v průběhu inspekční činnosti zabezpečeny proti vniknutí
neoprávněných osob.
V rámci hmotného zabezpečení škola zajišťuje školní stravování pro své žáky a zaměstnance
ve vlastní školní jídelně, kde současně probíhá odborný výcvik v oboru Kuchař-číšník.



                                            2/8
                            Hodnocení průběhu vzdělávání

 Ve vztahu žáků k učiteli a mezi žáky panovala v průběhu hodin příjemná atmosféra.
 V teoretické výuce přetrvává výrazný výskyt frontální výuky s dominantní rolí učitele,
 v užitých vyučovacích metodách byli aktivní především učitelé, méně již žáci. Všichni žáci
 plnili stejné typy úkolů nebo příkladů, s ohledem na žáky se SYP a cizince nebyla využívána
 diferenciace výuky. Závěry hodin nebyly směrovány ke shrnutí učiva a evaluaci, více než
 dvě třetiny vyučovacích hodin učitelé zhodnotili jen formálně nebo vůbec. Učitelé vedou jen
 klasifikaci známkami, není rozvíjeno formativní hodnocení a k dalšímu pokroku v učení
 nejsou v hodinách nabízeny aktivity, které odpovídají očekávanému nejbližšímu vývoji
 žáka.
 Ve výuce anglického, německého a českého jazyka žáci dodržovali nastavená pravidla, do
předkládaných aktivit se ukázněně zapojovali, pracovali dle pokynů. Struktura výuky
většinově vyplývala ze správně stanoveného vzdělávacího cíle, v řadě hodin byli žáci pro
zadávané činnosti motivováni podnětností obsahu. Příležitosti pro rozvíjení komunikativní
kompetence či spolupráce mezi žáky nebyly vždy využity. Přínos výuky cizích jazyků
závisel na pedagogické erudovanosti vyučujících. Produktivní hodiny, nebo alespoň jejich
části se vyznačovaly vysokou mírou aktivity žáků a rovnoměrným nácvikem řečových
dovedností a procvičováním jazykových prostředků. Jazyková obtížnost části materiálů
používaných během výuky anglického jazyka v nástavbovém maturitním oboru byla
výrazně nižší, než je stanovena úroveň státní maturitní zkoušky. Výuka českého jazyka
účinně směřovala k osvojení vybraných pravopisných jevů a rozboru cvičného literárního
textu pro ústní část maturitní zkoušky především na základě frontální formy práce. Žáci byli
celkově v malé míře vedeni k vyhodnocování dosaženého cíle vzdělávání, vlastního
učiněného pokroku či k hodnocení své práce podle známých kritérií.
 Výuku všeobecně vzdělávacích předmětů z přírodovědné oblasti ovlivnila rozdílná úroveň
 pedagogických zkušeností učitelů. Převažovala nepříliš efektivní frontální výuka zaměřená
 na vysvětlování, které se většinou omezovalo na obrázky a texty prezentované pomocí
 dataprojektoru, případně na sledování v učebnicích nebo výukových textech, a na opakování
 a procvičování učiva. Učitelům se pouze částečně dařilo do výuky žáky zapojit. Výuka
 postrádala jakékoliv aktivizační prvky a její jednotvárnost vedla k pasivitě žáků. Stejný typ
 zařazovaných činností, absence diferencovaných úkolů s ohledem na vzdělávací potřeby
 žáků i chybějící zpětná vazba o úrovni osvojení probíraných jevů snižovala účinnost
 vzdělávacího procesu. Stanovený vzdělávací cíl nebyl v některých sledovaných hodinách
 splněn, a to především z důvodu pomalého pracovního tempa, menší aktivity a celkové nižší
 úrovně vědomostí žáků. Individuální podpora zohledňující vzdělávací potřeby žáků nebyla
 ve výuce patrná. Žáci měli jen ojediněle prostor pro prezentaci výsledků a posilování svých
komunikativních dovedností. V některých hodinách učitelé prezentovali celý postup, žáci
pasivně přihlíželi výkladu a následně postup k dosažení výsledku jen opsali. Někdy žáci
jednoslovně reagovali na otázky. Výuka nebyla účelně podpořena dostupnou moderní
didaktickou technikou, ojediněle byla využita pouze k prezentaci učiva, které žáci
přepisovali do sešitu. Žáci nebyli vedeni k uplatnění získaných vědomostí při řešení
problému či úkolu, nebyli vhodně podněcováni k aktivitě, ke komunikaci ani ke
kooperativnímu učení. V žádné ze sledovaných hodin nevyhledávali informace a ani s nimi
účelně nepracovali.
Výuka odborných ekonomických předmětů (ekonomika a právo) byla vedena věcně správně,
převážně frontálním způsobem. Její těžiště bylo v aktivitě učitele, který byl nositelem
informací formou výkladu, případně vysvětlování. Žáci se zapojovali do procesu vzdělávání
spíše ojediněle, pouze plnili zadané úkoly. Ve struktuře některých hodin bylo možné jen


                                             3/8
 obtížně identifikovat cíl vzdělávání, protože učitelé v těchto hodinách většinou pracovali
 spíše s tématem, a tak ani v závěru vyučovacích hodin neověřovali naplnění stanovených
 cílů.

Sledované vyučovací hodiny teoretických odborných předmětů byly většinou dobře
připraveny. Pouze jedna z navštívených hodin působila chaoticky a postrádala požadovanou
strukturu. V hodině se projevovala menší efektivita využití časového fondu vyučovací
hodiny. V ostatních hodinách byly dodržovány didaktické zásady, byl zcela jasně stanoven
cíl hodiny a v závěru proběhlo shrnutí učiva a interaktivní opakování. Vhodně byly
zařazovány praktické ukázky, modely, příklady z praxe a odkazy na odbornou literaturu.
Žáci byli vedeni k používání správné terminologie, logicky navazujících operací a postupů.
Je znatelné, že pedagogičtí pracovníci využívají dostupné metodické podpory, čímž vznikají
například pracovní listy, databanky úloh, žákovská portfolia. Významným kladem výuky
odborných předmětů bylo zdařilé propojování probíraného učiva s reálnými příklady
z praxe.
Průběh odborného výcviku sledovaný na vybraném pracovišti pro obory vzdělání Mechanik
opravář motorových vozidel a Opravář zemědělských strojů měl odpovídající odbornou
úroveň. Žáci plnili úkoly většinou na vozidlech zákazníků formou produktivní práce. Rozsah
pracovních činností, kvalita nástrojů a přístrojů a schopnost žáků pracovat ve skupině
i samostatně byly na odpovídající úrovni. Z přímého pozorování bylo patrné, že si žáci při
získávání odborných dovedností systematicky osvojují technologické postupy nezbytné pro
zdárné uplatnění v budoucí praxi. Odborný výcvik oboru vzdělání Kuchař-číšník byl
sledován na pracovišti ve školní jídelně, kde se žáci podíleli na přípravě pokrmů. Patrné
bylo, že si žáci při získávání odborných dovedností systematicky osvojují technologické
postupy a normy nezbytné pro zdárné uplatnění v budoucí praxi. Nebylo zaznamenáno
porušení bezpečnostních nebo hygienických předpisů.


                          Hodnocení výsledků vzdělávání

Pravidla pro průběžné i celkové hodnocení výsledků vzdělávání jsou srozumitelně nastavena
ve školním řádu a jsou dodržována. Informace o výsledcích vzdělávání jsou zákonným
zástupcům přístupné v elektronické databázi a při konzultačních dnech. Ke zjišťování
výsledků vzdělávání žáků je využíváno zejména písemné a ústní zkoušení, hodnoceny jsou
domácí úkoly, aktivita žáka a dovednosti při praktické výuce. Využitelnou zpětnou vazbu
získává škola i od spolupracujících firem, u kterých žáci absolvují praktické vyučování.
Vedení školy sleduje dosahované výsledky vzdělávání na úrovni tříd i jednotlivců v rámci
čtvrtletních jednání pedagogické rady. Podle zápisů není prokazatelně projednávána absence
žáků v průběhu vzdělávání, není prováděn rozbor příčin vysoké a neomluvené absence žáků.
Nejsou zaznamenána ani konkrétní opatření přijímaná školou např. v případě zhoršení
prospěchu nebo zvýšení absence žáka. Sledována je rovněž úspěšnost žáků při ukončování
vzdělávání maturitní a závěrečnou zkouškou. Ze záznamů vyplývá, že převažuje sumarizace
nad analýzou výsledků, nastavením účinných opatření ajejich následným vyhodnocením.
Školní poradenské pracoviště se dostatečně nevěnuje identifikaci žáků ohrožených školní
neúspěšností. Neúspěšnost žáků se snaží eliminovat především na základě spolupráce se
zákonnými zástupci. V mnoha případech však naráží nejen najejich nezájem, ale i na
nezájem žáků, které se nedaří motivovat pro úspěšné zvládání školních povinností
a docházku do školy. V případech neomluvené či vysoké absence škola přistupuje
k projednání s žákem a zákonným zástupcem nebo ve výchovné komisi. Výstupem je návrh
individuálních opatření (např. konzultace, doučování), která nejsou vždy účinná. Poradenské


                                           4/8
služby školy nejsou nastaveny zcela efektivně. Výchovná poradkyně zajišťuje řadu činností
např. jednání se žáky, rodiči, seznámení pedagogů s doporučeními školských poradenských
zařízení, jejichž naplňování je však ponecháno na zodpovědnosti konkrétních vyučujících.
Některá doporučení jsou respektována částečně. Při výuce byly formy a metody zohlednění
a podpora názornosti zaznamenány ojediněle. Poskytování podpůrných opatření je zatím
vyhodnocováno formálně.
K rozvoji prosociálních vztahů ve třídě a k přirozené adaptaci přispívají adaptační výjezdy
žáků všech prvních ročníků a třídnické hodiny. Ve snaze řešit problémy, ale zejména jim
předcházet, nabízí škola různorodé aktivity (např. divadelní a filmová představení, besedy).
Chybí však následné operativní řešení vzniklých problémů a problémového chování žáků.
Školní neúspěšnost žáků je výrazně ovlivněna vysokou absencí. Škola se potýká s vysokým
počtem zameškaných hodin, v průměru 197 hodin na žáka, z nich připadá průměrně na
jednoho žáka 16,8 neomluvených hodin, tj. 8,5 %. Opatření ve formě jednání výchovných
komisí, spolupráce s dalšími orgány, důsledného postihu podle školního řádu (kázeňská
opatření, podmíněné vyloučení) či hodnocení chování sníženým stupněm z chování (17 %
žáků) jsou většinou neúčinná.
Škola se vyznačuje značnou mírou fluktuace žáků. Podíl žáků, kteří ve škole zahájí
vzdělávání a úspěšně jej v daném oboru dokončí závěrečnou či maturitní zkouškou, je nízký.
Nejnižší míru efektivity vykazuje obor vzdělání Podnikání.
Partnerské vztahy, zejména v oblasti praktického vyučování, podporují dosahování dobrých
výsledků vzdělávání. Významným partnerem jsou firmy, na jejichž pracovištích je
pod vedením instruktorů realizován odborný výcvik, v rámci, kterého jsou rozvíjeny
odborné kompetence žáků s cílem získání potřebných praktických dovedností a návyků
v souladu s profilem absolventa a s osnovami odborného výcviku a v návaznosti na
teoretické odborné předměty. Systematická je spolupráce i s profesními svazy umožňující
zkvalitňovat činnost školy zejména v oblasti odborného vzdělávání. Škola zvyšuje
uplatnitelnost svých absolventů na trhu práce získáním odborné kvalifikace svářeče či jiných
osvědčení. Za účelem zvýšení zájmu      žák ů o studovaný obor a propojení teorie s praxí
organizuje množství odborných exkurzí, které doplňují odborné vzdělávání.
Škola se prezentuje vhodným způsobem na veřejnosti a vytváří motivační prostředí
podporováním účasti žáků v odborně zaměřených soutěžích. Úspěchy žáků v soutěžích
na regionální i celorepublikové úrovni dokládají velmi dobrou míru získaných odborných
dovedností a znalostí.




                                            5/8
                                           Závěry

 Vývoj školy
 -   Od poslední inspekční činnosti v roce 2017 vzrostl počet žáků o 42.
 -   Byla jmenována zástupkyně ředitele pro teoretické vyučování.
 -   Přetrvávají problémy se stabilizací pedagogického sboru.

Silné stránky
-    Významným prvkem posilujícím kvalitu vzdělávání je trvalá spolupráce školy
     s externími partnery, což umožňuje žákům získávat potřebné kompetence v reálném
     pracovním prostředí.
-    Důraz kladený na těsné propojení teorie a praxe vyučovaných oborů vytváří velmi dobré
     předpoklady pro přímé uplatnění absolventů na trhu práce.

Slabé stránky a/nebo příležitosti ke zlepšení
     Není realizován účinný systém analýzy výsledků žáků ohrožených školní neúspěšností
     s následnými opatřeními a kontrolou jejich účinnosti.
     V oblasti vyhodnocování výsledků vzdělávání žáků a přijímání účinných opatření není
     činnost pedagogické rady efektivní.
     V teoretické výuce převažují formy a metody práce, které nepodněcují aktivitu žáků,
     nezvyšují jejich motivaci k učení a k dosahování lepších výsledků, téměř není využívána
     diferenciace výuky.

Doporučení pro zlepšení činnosti školy
     Zpracovat opatření, která povedou ke zkvalitňování průběhu a výsledků vzdělávání žáků
     a ke snižování jejich neúspěšnosti ve vzdělávání.
     Zkvalitnit systémovou práci vedení školy v oblasti řízení pedagogických procesů (např.
     využít výsledky hospitační činnosti ke zkvalitnění výuky, zefektivnit činnost
     pedagogické rady).
     Zaměřit další vzdělávání pedagogů na formy hodnocení, efektivní metody a formy výuky
     a jejich následné využívání ve výuce.
     Důsledně diferencovat výuku s ohledem na individuální vzdělávací potřeby žáků.


                                    Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Plzeňský inspektorát, Koperníkova
26, 301 00 Plzeň, případně prostřednictvím datové schránky (g7zais9), nebo na e­
podatelnu csi.p@csicr.czs připojením elektronického podpisu.




                                            6/8
             Seznam dokladů, o které se inspekční zjištění opírají

    I. Zřizovací listina vydaná Plzeňským krajem účinná od 1. prosince 2001 včetně
        dodatků č. 1 - 17
    2. Jmenování na vedoucí pracovní místo ředitelky Střední školy Bor, Plzeňská 231, ze
       dne 30. dubna 2012, č. j. ŠMS/pers./29/12 s účinností od 1. srpna 2012, včetně
       dodatku ke jmenování (změna jmenování na dobu neurčitou)
    3. Osvědčení Krajského centra vzdělávání ajazykové školy, Plzeň o absolvování studia
       pro ředitele škol a školských zařízení ze dne 6. března 2012
    4. Školní vzdělávací programy pro obory vzdělání Mechanik opravář motorových
       vozidel, Opravář zemědělských strojů, Kuchař-číšník, Podnikání platné v tomto
       školním roce
    5. Školní řád platný ve školním roce 2022/2023
    6. Strategický plán rozvoje školy SŠ Bor na období 2021/2022 až 2023/2024
    7. Výroční zpráva o činnosti školy za školní rok 2021/2022
    8. Záznamy z pedagogické rady a provozní porady za školní roky 2021/2022
       a 2022/2023
    9. Dlouhodobý plán dalšího vzdělávání pedagogických pracovníků schválený 31. 8.
       2022, včetně plánu na školní rok 2022/2023
    1 O. Dokumentace školního poradenského pracoviště pro školní rok 2022/2023 (program
         poradenských služeb, plán práce výchovného poradce, spisy žáků, doporučení
         školských poradenských zařízení, minimální preventivní program)
    11. Výkaz o střední škole M8 podle stavu k 30. 9. 2022
    12. Třídní knihy vedené ve školním roce 2022/2023
    13. Matrika vedená v elektronické podobě
    14. Podklady ke kvalifikaci pedagogů- náhodný výběr


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň,případně prostřednictvím datové schránky (g7zais9),
nebo na e-podatelnucsi.p@csicr.czs připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 1 O let ve škole nebo školském
zařízení, jichž se týká, a v místně příslušném inspektorátu České školní
inspekce.Zároveň je inspekční zpráva zveřejněna na webových stránkách České školní
inspekce a v informačním systému InsplS PORTÁL.




                                          7/8
Složení inspekčního týmu a datum vyhotovení inspekční zprávy



Ing. Drahuše Šefčíková, školní
inspektorka, vedoucí inspekčního týmu

Mgr. Alena Tomcová, školní inspektorka

Mgr. Petra Holopírková, kontrolní
pracovnice
Mgr. Josef Ležal, odborník pro technické
obory
Mgr. Jitka Křížková, MBA, odborník pro
přírodovědné předměty




                                           8/8
