                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1488/23-A


Název                               Jedličkův ústav a Mateřská škola a Základní škola
                                    a Střední škola
Sídlo                               V Pevnosti 4, 128 00 Praha 2
E-mail                              jus@jus.cz
IČO                                 70873160
Identifikátor                       600027341
Právní forma                        Příspěvková organizace
Zastupující                         Mgr. Petr Hrubý
Zřizovatel                          Hlavní město Praha
Místo inspekční činnosti            V Pevnosti 4, 128 00 Praha 2
                                    U Jedličkova ústavu 1349/2, 140 00 Praha 4
                                    Na Topolce 1350/1, 140 00 Praha 4
                                    Sevřená 1707/12, 140 00 Praha 4
Inspekční činnost na místě          9. 5. 2023 − 12. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného mateřskou školou,
základní školou, střední školou podle § 174 odst. 2 písm. b) a c) zákona č. 561/2004 Sb., o
předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Právnická osoba Jedličkův ústav a Mateřská škola a Základní škola a Střední škola (dále
„škola“, „JÚŠ“ nebo „instituce“) vykonává činnost mateřské školy (dále „MŠ“), základní
školy (dále „ZŠ“), střední školy (dále „SŠ“), školního klubu, speciálně pedagogického centra
(dále „SPC“) a školní jídelny – výdejny mateřské školy.
Škola je určena pro děti a žáky se speciálními vzdělávacími potřebami (dále „SVP“), MŠ
vzdělává převážně děti s poruchou komunikace, autismem, lehkým mentálním postižením,
ZŠ a SŠ primárně vzdělává žáky tělesně postižené, v mnoha případech v kombinaci
se souběžným postižením více vadami. Vzhledem k zaměření instituce je činnost škol účelně
a úzce provázána s dalšími subjekty, které v návaznosti na vzdělávání poskytují služby
při přípravě žáků-klientů s tělesným postižením na běžný život. Komplexní péče je založena
na týmové spolupráci pedagogů a dalších odborníků. Tato spolupráce umožňuje účelné
propojení péče v oblasti výchovně vzdělávací, sociální a zdravotní (léčebně rehabilitač ní)
v jedné instituci při jednotném vedení.
K 30. 9. 2022 se ve třech odděleních MŠ vzdělávalo 30 dětí, ve 14 třídách ZŠ bylo
ke stejnému datu poskytováno vzdělávání 82 žákům. SŠ realizuje vzdělávání pro 101 žáků
v 18 třídách, ve škále oborů vzdělání zakončených maturitní zkouškou (Sociální činnost)
nebo závěrečnou zkouškou (Knihařské práce, Keramická výroba) nebo bez výučního listu
(Praktická škola dvouletá, Obchodní škola). Obor Gymnázium a Šití oděvů není ve školním
roce 2022/2023 realizován.
Instituce sídlí v rozlehlém areálu Jedličkova ústavu, v několika budovách na Vyšehradě
a v Nuslích. Ve školním roce 2022/2023 si JÚŠ připomíná 110 let činnosti.


                         Hodnocení podmínek vzdělávání

Ředitel školy (dále „ředitel“) vykonává řídicí funkci od roku 2014. Ve své činnosti efektivně
využívá znalost prostředí a manažersky úspěšně zastřešuje plynulé fungování celé instituce.
Řediteli se většinou daří naplňovat hlavní záměr školy, tj. vést děti a žáky v maximá lní
možné míře k samostatnosti a soběstačnosti tak, aby se o sebe dokázali postarat, mohli se
úspěšně začlenit do společnosti a podle svých možností nalezli uplatnění na trhu práce.

Rozsáhlá struktura poskytovaných služeb a množství úseků i detašovaných pracovišť klade
zvýšené nároky na řízení instituce. Nastavená organizační struktura školy umožňuje její
plynulý chod. Řízení školy vychází z účelného delegování kompetencí na vedoucí
jednotlivých součástí školy a na další pedagogické a odborné pracovníky. Od předchozího
inspekčního hodnocení školy v roce 2017 došlo k personálním změnám na pozici zástupců
ředitele pro ZŠ a pro SŠ i vedoucího školního klubu. Změny se pozitivně odráží
v pedagogickém vedení, např. monitorování kvality průběhu výuky. Ve srovnání
s předchozím hodnocením školy došlo ke zlepšení kontrolního systému, což má přímý dopad
na kvalitu poskytovaného vzdělávání. K efektivitě řízení pedagogických procesů rovněž
přispívají pravidelné porady užšího vedení školy i pravidelná spolupráce s vedoucími
metodických sdružení. S pedagogickou radou ředitel projednává všechny důležité záležitos ti
týkající se pedagogického procesu, včetně potřebných opatření k jednotlivým zjištěním.
Nastavený systém plánování i organizační zabezpečení provozu školy jsou funkční a
umožňují pružně reagovat na aktuální potřeby instituce. Účinnost řízení podporuje
elektronický informační systém školy, jež umožňují rychlý přenos informací mezi




                                            2/10
jednotlivými úseky instituce. Vzájemná kooperace pedagogů a odborníků zvyšuje účinnost
vzdělávání žáků a přispívá ke sjednocování metodických postupů i hodnocení žáků.
Výsledkem koncepční personální práce vedení školy je stabilizovaný pedagogický sbor,
jehož kvalifikovanost se od posledního inspekčního hodnocení zvýšila. Výchovně
vzdělávací proces ve škole zajišťovalo celkem 61 učitelů (6 v MŠ, 21 v ZŠ, 34 v SŠ), z nichž
někteří vyučují v ZŠ i SŠ. Většina pedagogů splňuje zákonné předpoklady odborné
kvalifikace, pouze 6 učitelů si požadované vzdělání doplňuje příslušným studiem. Kvalitu
vzdělávání pozitivně ovlivňuje působení 43 asistentů pedagoga (3 v MŠ, 19 v ZŠ a 21 v SŠ).
Nově příchozím a začínajícím pedagogům je poskytována potřebná podpora (přidělení
uvádějícího učitele, konzultace s vedením školy). Důležitou zpětnou vazbu i odbornou
pomoc při řešení vzdělávacích problémů žáků poskytují všem pedagogům také pracovníci
SPC v rámci hospitační činnosti nebo externí supervize. Pedagogové se pravidelně účastní
tzv. „týmových schůzek“ a spolu s pracovníky dalších součástí JÚŠ vyhodnocují a případně
upravují nastavení komplexní péče pro jednotlivé žáky.
Další vzdělávání pedagogických pracovníků (dále „DVPP“) vychází z aktuálních potřeb
školy, reflektuje však i zájmy učitelů. Formou vzdělávání celého sboru či skupinovýc h
seminářů se učitelé zúčastnili např. kurzu poskytování první pomoci, projektů zaměřenýc h
na osobnostně sociální a profesní rozvoj pedagogů MŠ a ZŠ, absolvování kurzu zpětná vazba
jako nástroj učení, nácvik čtení, problematika rizikového chování žáků. Ve spolupráci
s pracovníky ergoterapie a fyzioterapie i SPC jsou proškolováni i asistenti pedagoga.
Dlouhodobě rozvíjené partnerské vztahy přispívají k realizaci školních vzdělávac íc h
programů, ke zkvalitnění vzdělávání a poskytovaných školských služeb. Stěžejními partnery
školy jsou zákonní zástupci dětí, žáků a klientů SPC. Nadstandardní je spolupráce zejména
s rodiči dětí v MŠ, jež se vyznačuje komplexním zájmem o dítě a jeho zázemí a zároveň
respektuje soukromí rodiny. Kromě tradičních akcí (besídky, vánoční trhy) jsou
organizovány pravidelné konzultace a dotazníková šetření. Realizace dalších akcí, např. dnů
otevřených dveří, i spolupráce v rámci sdružení rodičů vytváří vhodné podmínky pro
zapojení zákonných zástupců do života školy. Vedení školy udržuje konstruktivní vztahy
se zřizovatelem. Oboustranně prospěšnou spolupráci rozvíjí instituce s vysokými školami
s pedagogickými obory nebo s odbornými organizacemi.
Účelné hospodaření s finančními prostředky umožňuje kvalitní zajištění výchovně
vzdělávacího procesu, provozu i postupné a cílené zkvalitňování materiálních podmínek
instituce. Instituce se aktivně zapojuje do různých dotačních projektů. K vytváření vhodných
podmínek pro realizaci výchovně vzdělávacích programů v nemalé míře přispívá Nadace
Jedličkova ústavu i další dárci.
Systematická obnova materiálně technického zázemí instituce přispívá ke zkvalitňo vá ní
komplexní péče a vzdělávání žáků. Materiální podmínky ve všech místech poskytovaného
vzdělávání jsou na velmi dobré úrovni a umožňují naplňování vzdělávacích programů
i profilace školy. Instituce využívá rozsáhlý areál, tvořený několika bezbariérovými
budovami. Třídy MŠ jsou světlé a prostorné, vybavené dostatečným množstvím hraček a
didaktických pomůcek, které jsou dětem dobře dostupné v otevřených policích. Dále je v MŠ
k dispozici společná jídelna, ložnice, tělocvična a místnost pro logopedii a další individuá lní
činnosti. Zahrada je členěná na sportovní a relaxační část, poskytuje prostor pro volnou hru,
pohybové aktivity, relaxaci i environmentální činnosti.
Pro vzdělávání žáků ZŠ a SŠ disponuje JÚŠ dostatečným počtem kmenových tříd
a speciálních učeben, z nichž jsou mnohé vybaveny výškově nastavitelným nábytkem,
rehabilitačními a kompenzačními pomůckami, např. divadelní sál, knihovna, počítačová
učebna, multimediální učebna, písárna pro potřeby Obchodní školy, cvičná kuchyňka se


                                             3/10
speciální úpravou pro práci žáků na vozíku, hudebna s bohatým instrumentářem, řemeslné
a výcvikové dílny. K budově školy ZŠ a SŠ přiléhá také areál zahrady, hřiště s přísluš ným
speciálním vybavením a doplňky. Od minulého inspekčního hodnocení se podařilo aplikovat
moderní informační technologie do výuky, např. notebooky, tablety, a interaktivní tabule),
moderní didaktická technika byla využívána i ve sledované výuce. Pedagogové využíva jí
velké množství pomůcek, pro výuku některých předmětů učitelé aktivně vytvářejí i vlastní
učební materiály a didaktické pomůcky. Materiální a prostorové podmínky školního
klubu umožňují kvalitní realizaci zájmových i spontánních aktivit a poskytují účastník ům
zájmového vzdělávání relaxaci (např. deskové hry, výtvarné činnosti, herní koutek
s hračkami pro podporu bazální stimulace, klidový koutek pro četbu apod.)
JÚŠ má kvalitní podmínky pro péči o klienty, např. místnosti zdravotního úseku, pracovny
fyzioterapie, vodoléčba, ergoterapie a logopedie, bazén s vířivkou, posilovna, sauna,
solárium.
Stravování dětí zajištěno ve vlastní školní jídelně-výdejně, poskytovaná strava je pestrá,
přispívá k podpoře zdravých stravovacích návyků. Stravování žáků ZŠ a SŠ zajišťuje školní
kuchyně a jídelna v přízemí budovy ZŠ a SŠ, která ale není školským zařízením, jedná se
o sociální službu pro klienty stacionáře, kteří jsou zároveň žáky některého typu škol.
S ohledem na speciální vzdělávací potřeby žáků klade škola zvýšený důraz na vytváření
bezpečného prostředí pro vzdělávání. K bezpečnosti dětí a žáků napomáhá zajištění vstupu
všech budov pracovníky vrátnice a celého areálu kamerovým systémem.


                           Hodnocení průběhu vzdělávání
Během sledovaných výchovně vzdělávacích činností v MŠ byla patrná klidná a přátelská
atmosféra, při příchodu docházelo k přivítání každého dítěte a krátkým rozhovorům s rodiči.
V průběhu celého dne velmi dobře funguje spolupráce učitelek a asistentů pedagoga. Při
spontánních aktivitách si děti volily hru podle svého zájmu, učitelky je citlivě motivo va ly
k volbě hraček a setrvání u hry. Děti nejvíce rozvíjely konstruktivní, jednoduché společenské
a námětové hry. Ze strany učitelek je patrná individuální podpora dětí a důslednost při jejich
vedení k úklidu. Ranní kruhy plnily informativní a prosociální funkci. Děti měly dostatek
prostoru pro vlastní vyjádření (zážitky z minulého dne, plány na víkend), učitelky jim
poskytovaly kvalitní mluvní vzor a vedly je k vyvozování souvislostí. Sledované pohybové
aktivity zajistily prožitek dětí z pohybu, učitelky při nich respektovaly nápady dětí a zařadily
některé cviky podle jejich přání.
Během řízené činnosti se vhodně střídaly frontální a individuální formy, statické
a dynamické činnosti, což podpořilo zájem a pozornost dětí. Učitelky volily otevřené otázky,
které vedly děti k samostatným úsudkům, pracovaly s chybou, reagovaly na podněty dětí.
Nejstarší děti poznávaly dopravní prostředky a procvičovaly prostorové vztahy, v další třídě
si děti opakovaly poznatky o růstu rostlin, třídily podle barvy, tvaru a počtu, výtvarné
činnosti umožnily dětem experimentovat s různými způsoby nanášení barvy.
Pedagogové hodnotili výkony dětí i celé skupiny s ohledem na konkrétní situaci, méně bylo
využito hodnocení a sebehodnocení dětí, které podporuje rozlišování správného
a nesprávného chování a umožňuje dětem poznávat vlastní silné a slabé stránky.
Při stravování, které probíhá ve společné jídelně, jsou děti cíleně vedeny k sebeobsluze,
stejně jako při oblékání, využívání pitného režimu a dodržování pravidel. Odpočinek
ve společné ložnici zohledňuje individuální potřebu spánku a relaxace.




                                             4/10
Sledovaná výuka v ZŠ probíhala v příjemné klidné atmosféře, její úroveň byla pozitivně
ovlivněna pedagogickými zkušenostmi vyučujících. Hodiny byly promyšlené, jednotlivé
části na sebe navazovaly a byly vhodně časově rozvrženy, učitelé kladli důraz na vstupní
i průběžnou motivaci. Vyučující přiměřeně střídali metody a činnosti, např. řízený rozhovor,
didaktická hra, frontální práce doplňovaná samostatnou prací. Učitelé uplatňova li
individuální a v mnohých případech i diferencovaný přístup k žákům, tempo výuky
respektovalo možnosti žáků. Použité formy a metody výuky zohledňovaly věk, schopnosti
žáků i jejich individualitu. Aplikované vzdělávací strategie směřovaly k rozvoji
požadovaných kompetencí žáků a ke schopnosti využít získané vědomosti v praktickém
životě. Na prvním stupni vzhledem k nízkému počtu žáků probíhala spíše individualizo va ná
výuka efektivně účelově zacílená na potřeby jednotlivých žáků. S ohledem na jejich
speciálně vzdělávací potřeby učitelé využívali různé pomůcky, pracovali s názorem,
vizualizací či zážitkem, tím podporovali aktivitu, porozumění i pozornost a poskytovali jim
zpětnou vazbu o aktuálním zvládnutí učiva. Na druhém stupni byla výuka vhodně
doplňována interaktivní technikou. Efektivní střídání činností a průběžné podávání zpětné
vazby podporovalo zájem žáků. Sledovaná výuka potvrdila, že ve škole je velice dobře
zajištěná výuka informatiky (od čtvrtého do devátého ročníku), navíc je účelně provázaná
s dalšími výukovými předměty. Žáci mají k dispozici roboty, které mohou programovat.
V hodině informatiky se klade velký důraz na práci s chybou, která je vnímaná jako účinný
prostředek k hledání a pochopení problému žáky.
Při výuce byly na obou stupních také efektivně využity mezipředmětové vztahy. Silnou
stránkou byl osobní přístup pedagogů k žákům a jejich motivace podporující kompetence
k učení. V závěrech vyučovacích hodin pedagogové většinou shrnuli učivo a zhodnotili
práci žáků. Sebehodnocení žáků a vzájemné hodnocení bylo ve sledovaných hodinách
zaznamenáno ojediněle.
Pedagogové účelně koordinovali svou práci s asistenty pedagoga, kteří svou aktivní činností
významně podporují plynulost a efektivitu výuky.
Charakteristickým znakem sledovaných hodin ve SŠ byla didaktická propracovanost, která
se projevovala častou vzájemnou interakcí mezi učiteli a žáky i aktivním zapojením žáků do
procesu učení. Vzdělávání probíhalo v příznivé pracovní atmosféře, vyučující povzbuzova li
žáky k činnosti, komunikovali s nimi vstřícným způsobem a respektem k jejich osobnosti
a individuálním vzdělávacím potřebám. Aplikované vzdělávací strategie odpovídaly
probíranému učivu, zohledňovaly specifika vyučovaných oborů i studijní předpoklady žáků
a jejich individuální pracovní tempo. K motivaci žáků a udržení jejich pozornosti přispíva lo
střídání aktivit, propojování učiva s praktickými příklady, účelné využívání názornýc h
pomůcek či didaktické techniky. Učitelé poskytovali žákům dostatečný prostor pro
prezentaci jejich vědomostí a dovedností, formulaci vlastních myšlenek a názorů. Vhodně
zvolené úkoly poskytovaly vyučujícím průběžnou zpětnou vazbu o míře zvládnutí
probíraného učiva jednotlivými žáky, což efektivně využívali při plánování a realizac i
dalšího průběhu vyučovací hodiny. Cíleně zařazená práce s textem v části sledovanýc h
vyučovacích hodin vedla žáky k správnému chápání klíčových slov, rozlišení významo výc h
rozdílů i k formulaci hlavního sdělení textu. Žáci projevovali zájem o splnění zadaných
úkolů, prokazovali odpovídající míru požadovaných znalostí i dovedností a systematicky si
rozvíjeli komunikační, rozumové i tvořivé schopnosti. V rámci sledovaného praktického
vyučování žáci pracovali samostatně nebo v malých skupinkách s důsledným dohledem
učitele. Praktické činnosti cíleně navazovaly na odborné předměty teoretické výuky se
zaměřením na prohlubování nabytých vědomostí, rozvoj požadovaných praktických
dovedností, pracovních postojů a návyků nezbytných pro uplatnění v profesním i běžném
životě. Účinnost zvolených didaktických postupů byla zdařile podporována cílenou


                                            5/10
a účelnou prací s chybou, propojováním teorie s praxí a přímou vazbou na reálné podmínky.
Diferencovaný přístup k žákům odpovídal jejich vzdělávacím potřebám, nároky na ně
kladené byly přiměřené jejich schopnostem. Někteří žáci s ohledem na své individuá lní
schopnosti vyžadovali při plnění úkolů častější podporu a pomoc vyučujících či asistentů
pedagoga, která jim byla vždy vhodným způsobem poskytována. Žáci dodržovali správné
technologické postupy včetně zásad bezpečnosti práce, hygieny a ochrany zdraví při práci.
Průběžné hodnocení formou pochvaly bylo přirozenou součástí výuky a mělo motivační i
povzbuzující charakter.
Na vzdělávání v ZŠ vhodně navazuje činnost zájmového vzdělávání realizovaného školním
klubem. Řízené a spontánní aktivity jsou pestré, časově vyvážené, vycházejí
z individuálních potřeb a zájmu účastníků, efektivně rozvíjejí jejich sociální kompetence
a podporují schopnost sebeobsluhy a samostatnost. Nabídku vhodně doplňují pravidelné
zájmové kroužky, např. plavání, vaření, kreativní kroužek, muzikoterapie, čtenářský
kroužek. Průběh vzdělávání se vyznačuje příznivým klimatem, empatickým, vstřícným
a individuálním přístupem vychovatelů k účastníkům vzdělávání. Organizace činností
vychází z těsného propojení školního klubu a denního stacionáře (sociální služby).


         Hodnocení průběhu poskytovaných poradenských služeb
Práce SPC je zaměřena zejména na poradenskou podporu u dětí a žáků s tělesným nebo
kombinovaným postižením. Největší podíl poradenských služeb představuje psychologická
a speciálně pedagogická diagnostika, vypracování zpráv a doporučení z vyšetření klientů.
Jednotliví odborní pracovníci konzultují přímo ve školách s učiteli závěry doporučení,
způsoby poskytování podpůrných opatření a společně vyhodnocují individuální vzdělávac í
plány. V rámci úzké interní spolupráce odborných pracovnic SPC a v rámci tzv.
„integračních týmů“ nebo „týmových schůzek“ pracovníků jednotlivých součástí JÚŠ je
vyhodnocována účinnost podpůrných opatření poskytovaných žákům školy.
Specifikem SPC je vnitřní členění na dvě samostatné části (vzájemně spolupracují pouze
v případě předávání konkrétních klientů), vedením každé z nich je pověřena samostatná
vedoucí. Tzv. „školní“ část prioritně směřuje svoji činnost k žákům vzdělávajícím se v JÚŠ,
„ambulantní“ část ke klientům, kteří jsou žáky jiných škol v regionu Prahy, případně
středních Čech.
Dlouhodobě se SPC daří v maximální míře vycházet vstříc žadatelům o poradenské služby,
zejména pokud se jedná o krátké objednací lhůty a následné včasné zpracování výstupů
z vyšetření. Osobní spisy klientů jsou uspořádány systematicky, přehledně a účelně, včetně
popisu průběhu a výsledků každé poskytnuté poradenské služby a přesného záznamu
jednotlivých kroků práce s klientem. Vysoká erudovanost poradenských pracovníků se
promítá v kvalitě výstupů (zpráva, doporučení), které jsou po obsahové a formální stránce
na velmi dobré úrovni. Podle charakteru poradenské služby a s ohledem na potřeby klienta
jsou cíleně a účelně využívány standardizované diagnostické nástroje i vlastní osvědčená
diagnostická portfolia, přizpůsobená potřebám klientů. SPC účelně a intenzivně
spolupracuje s ostatními pracovišti v zařízení (včetně sociálních služeb), zdravotnick ými
pracovišti, státními institucemi (orgány sociálně-právní ochrany dítěte, policie, soudy)
neziskovými organizacemi, sdruženími rodičů dětí s handicapem, dobrovolníky, u klientů se
souběžným postižením více vadami (např. zrakovým nebo sluchovým) s dalšími SPC.
Dobré prostorové podmínky a kvalitní vybavení podporuje dlouhodobě vysokou úroveň
kvality poskytovaných služeb.



                                           6/10
                          Hodnocení výsledků vzdělávání
Výsledky vzdělávání v MŠ jsou příznivé, odpovídají individuálním schopnostem
a možnostem dětí. Děti mají dobré znalosti z reálného života, komunikují s pedagogy
a reagují na jejich pokyny, vyjadřují svoje nápady a potřeby, snaží se komuniko vat
s vrstevníky, organizují si hru. Pedagogická diagnostika se opírá o doporučení SPC, je
přehledná. Učitelky pravidelně vyhodnocují záznamy, vyvozují záměry pro další
pedagogickou intervenci a průběžně je konzultují s rodiči. Dětem s významnějšími řečovými
potížemi jsou vedeny komunikační deníky, které zachycují jejich každodenní aktivity,
podporují jejich sebeuvědomění a slouží jako doplněk komunikace mezi školou a rodinou.
Ke zjišťování dosažené úrovně znalostí, vědomostí a dovedností v ZŠ vytvořili pedagogové
účinný systém, který poskytuje komplexní přehled o celkových i individuálních výsledcíc h
vzdělávání žáků. Celkové výsledky vzdělávání žáků projednává pravidelně vedení školy
a čtvrtletně pedagogická rada. Škola průběžně identifikuje individuální vzdělávací potřeby
všech žáků, a na základě tohoto přizpůsobuje didaktické postupy ve výuce. V případě
ohrožení žáka školní neúspěšností má škola nastavený systém opatření (konzultace,
doučování). S výsledky vzdělávání těchto žáků škola systematicky pracuje, pravidelně
vyhodnocuje účinnost jednotlivých opatření.
Z výsledků vzdělávání žáků v posledním uzavřeném školním roce vyplývá, že pedagogové
při hodnocení výsledků vzdělávání žáků využívají převážně pozitivní hodnocení cíleně
zaměřené na podporu motivace k učení.
Pedagogové SŠ průběžně sledují a analyzují individuální a skupinové výsledky vzdělává ní
žáků. Podklady pro hodnocení získávají různorodými interními nástroji, při jejichž
využívání přihlíží i k aktuálním vzdělávacím potřebám žáků. Žákům s rizikem školního
neúspěchu či při náhlém zhoršení prospěchu poskytují nezbytnou podporu, např. doučování,
konzultace, individualizovaná výuka. Žáci využívají elektronické výukové materiály,
v případě dlouhodobé nemoci mají i možnost účastnit se části vzdělávaní prostřednictvím
výukové platformy.
Ve sledovaném období tří školních let dosahovali žáci stabilních výsledků. Přibližně
polovina žáků prospěla s vyznamenáním, výskyt neprospívajících byl ojedinělý.
Individualizovaná výuka a diferencovaný přístup k žákům s ohledem na jejich možnosti
a schopnosti včetně zařazení intenzivní přípravy žáků k závěrečným zkouškám („závěrečné
zkoušky nanečisto“) či k maturitní zkoušce („maturita nanečisto v českém a anglické m
jazyce“, „obhajoba maturitní práce nanečisto“) se pozitivně promítá do výsledků vzdělává ní
žáků při ukončování studia. Ve sledovaném období všichni žáci, kteří závěrečnou zkoušku
konali, ji i úspěšně vykonali. Pozitivním zjištěním je také vysoká úspěšnost žáků u maturitní
zkoušky, jež je vyšší než průměr v dané skupině oborů ve všech předmětech společné části.
Významným nástrojem externího hodnocení jsou i soutěže a aktivity různého zaměření,
v nichž žáci prezentují získané znalosti a dovednosti na veřejnosti, např. olympiáda
v anglickém jazyce, Abilympiáda, festival Pojď dál. K úspěšné prezentaci výsledků zájmové
činnosti patří pravidelně vystupující rytmický soubor žáků a absolventů Jedličkova ústavu
a škol The TA P TA P se svým programem na různých festivalech a dalších akcích.
Škola zajišťuje pro děti a žáky komplexně realizovaný systém poradenských služeb
umožňující účinnou podporu dětí a žáků při vzdělávání podle jejich potřeb. Velmi efektivní
je úzká spolupráce pedagogů s odbornými pracovníky tzv. „školní části“ SPC, se kterými
kontinuálně konzultují účinnost podpůrných opatření a vhodnost případných změn ve
vzdělávacích strategiích s ohledem na jeho aktuální situaci žáků (progrese nebo zhoršení).




                                            7/10
Školní preventivní strategie se převážně zaměřují na vytváření příznivého sociálního
klimatu. Školní koordinátorka prevence aktivně zajišťuje standardní akce v rámci programu
prevence, účelně zajišťuje práci s třídními kolektivy. Nastavené preventivní mechanis my,
které slouží k zachycení případných signálů různých forem rizikového chování, jsou funkční,
o čemž svědčí i nižší míra výchovných opatření. Patřičnou péči o sociální a osobnostní
rozvoj žáků dokládá jejich bezproblémové chování. Nastavené preventivní mechanis my
vytvářejí předpoklady k včasnému odhalování a zachycování různých forem rizikové ho
chování.


                                         Závěry
Vývoj školy
- Od posledního inspekčního hodnocení v roce 2017 došlo ke změně na pozici zástupců
  ředitele pro ZŠ a pro SŠ a tím i ke zkvalitnění kontrolního systému. Zvýšila se
  kvalifikovanost pedagogického sboru.
- Instituce nadále zajišťuje kvalitní vzdělávání, vytváří podmínky pro rozvoj osobnosti dětí
  a žáků převážně s tělesným postižením, výchoavně vzdělávací proces se vyznač uje
  individuálním přístupem pedagogů a poskytováním podpůrných opatření s ohledem na
  vzdělávací potřeby jednotlivých žáků.
Silné stránky
- vstřícný přístup pedagogů k dětem a žákům při výuce,
- individualizovaný a diferencovaný přístup při výuce,
- efektivní spolupráce učitelů s asistenty pedagoga při přípravě a realizaci výuky
  napomáhá plynulosti výuky,
- komplexně realizovaný systém poradenských služeb umožňující účinnou podporu žáků
  při vzdělávání podle jejich potřeb,
- vedení dětí k samostatnosti při volbě činností, stravování a sebeobsluze.
Slabé stránky a/nebo příležitosti ke zlepšení
- Nedostatečné využití příležitostí k sebehodnocení dětí a žáků na základě předem
  stanovených kritérií.
Doporučení pro zlepšení činnosti školy
- S přihlédnutím k možnostem dětí a žáků je více vést k sebehodnocení.


            Seznam dokladů, o které se inspekční zjištění opírají
 1.   Zřizovací listina příspěvkové organizace Jedličkův ústav a Mateřská a Základní škola
      a Střední škola, schválená usnesením Zastupitelstva hlavního města Prahy č. 23/64 ze
      dne 26. 1. 2017, vydaná dne 2. 2. 2017
 2.   Potvrzení ve funkci v pracovní pozici ředitele příspěvkové organizace Jedličkův ústav
      a Mateřská škola a Základní škola a Střední škola s účinností od 1. 9. 2020 na dobu
      na dobu určitou 6 let, tj. do 31. 8. 2026
 3.   Školní vzdělávací program pro předškolní vzdělávání platný v termínu inspekční
      činnosti



                                           8/10
 4.   Školní vzdělávací program pro základní vzdělávání „Společně proti bariérám“, platný
      od 1. 9. 2022
 5.   Školní vzdělávací programy pro obory vzdělání 78-62-C/02 Praktická škola dvouletá,
      34-57-E/01 Knihařské práce, 28-57-E/01 Keramická výroba, 63-51-J/01 Obchodní
      škola, 75-41-M/01 Sociální činnost platné k termínu inspekční činnosti
 6.   Školní vzdělávací program – školní klub JÚŠ, platný od 1. 9. 2016
 7.   Školní řád MŠ platný v termínu inspekční činnosti
 8.   Školní řád ZŠ a školní řád SŠ ze dne 29. 8. 2022
 9.   Vnitřní řád Speciálně pedagogického centra JÚŠ – ambulantní část, ze dne 29. 8. 2022
10.   Vnitřní řád Speciálně pedagogického centra JÚŠ – školní část, ze dne 2. 8. 2022
11.   Vnitřní řád Školního klubu JÚŠ, ze dne 31. 8. 2022
12.   Plán DVPP pro školní rok 2022ˇ2023
13.   Školní matrika vedená ve školním roce 2022/2023 k termínu inspekční činnosti
      (vybraný kontrolní vzorek)
14.   Záznamy z jednání pedagogické rady vedené od školního roku 2021/2022 k termínu
      inspekční činnosti
15.   Záznamy z pedagogické diagnostiky vedené ve školních letech 2021/2022
      a 2022/2023 k termínu inspekční činnosti
16.   Třídní knihy (výběr) vedené ve školním roce 2022/2023 k termínu inspekční činnosti


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám
ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Jiří Wagner, školní inspektor,
 vedoucí inspekčního týmu

 Mgr. Libor Janošek, školní inspektor

 Mgr. Petra Prokopová Machalová, školní
 inspektorka


                                          9/10
 Mgr. Iva Sovová, školní inspektorka

 Mgr. Hana Šinská, školní inspektorka

 Ing. Marta Dykovská, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                         10/10
