                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1674/22-T


Název                                Gymnázium, Havířov-Město, Komenského 2,
                                     příspěvková organizace
Sídlo                                J. A. Komenského 328/2, Město, 736 01 Havířov
E-mail                               gkh@gkh.cz
IČO                                  62331558
Identifikátor                        600016471
Právní forma                         příspěvková organizace
Zastupující                          PhDr. Petr Šimek
Zřizovatel                           Moravskoslezský kraj
Místo inspekční činnosti             J. A. Komenského 328/2, Město, 736 01 Havířov
Termín inspekční činnosti            4. 10. 2022 − 7. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu na základě § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy pro obory vzdělání 79-41-K/41
a 79-41-K/81 podle § 174 odst. 2 písm. c) školského zákona.




2022/2023                                            1
                                    Charakteristika
Gymnázium, Havířov-Město, Komenského 2, příspěvková organizace (dále „škola“) je
střední školou s více než padesátiletou tradicí. Škola k 30. 9. 2022 poskytovala vzdělává ní
v oborech vzdělání 79-41-K/41 Gymnázium (čtyřleté studium) 178 žákům a 79-41-K/81
Gymnázium (osmileté studium) 226 žákům. Nejvyšší povolený počet žáků školy je naplněn
z 55 %. K 1. 9. 2022 škola celkově vzdělávala sedm žáků se speciálními vzdělávac ími
potřebami a pět žáků s odlišným mateřským jazykem s mírou jazykové bariéry. Ředitel školy
povolil jedné žákyni vzdělávání podle individuálního vzdělávacího plánu z jiných závažnýc h
důvodů.


                         Hodnocení podmínek vzdělávání
Ředitel školy působí ve funkci od roku 2013. Jeho dlouholeté manažerské zkušenosti
a znalost profesního prostředí se promítají do realistických koncepčních záměrů. Školní
vzdělávací programy vhodně kladou důraz na vzdělávání žáků se zájmem o přírodní vědy
a výuku cizích jazyků, na nižším stupni gymnázia je také posílena výuka informa tik y
a souvisejících kompetencí. V souladu s všeobecně vzdělávacím charakterem gymnázia je
disponibilní časová dotace promyšleně využita k posílení širokého spektra volitelnýc h
seminářů podle zájmu a profilace žáků, např. semináře z matematiky, fyziky, biologie,
chemie, zeměpisu, společenskovědní, literární atd. a má pozitivní dopad na jejich výsledky
dosahované u maturitní zkoušky. Vedení školy usiluje o optimální materiální podmínky
vzdělávání. Od předchozí inspekční činnosti realizované v roce 2014 se podařilo zlepšit
vybavení školy zejména výpočetní a prezentační technikou. Vzdělávání probíhá v čistém
a esteticky příjemném prostředí, žáci mají k dispozici i odpočinkové prostory. Kromě
učebních prostor a tělocvičny žáci využívají hřiště města Havířova. K dispozici je zaříze ní
školního stravování provozované základní školou na ulici Gorkého 1, Havířov-Město, jehož
zřizovatelem je Statutární město Havířov. Stavební úpravou navazuje na budovu gymná zia.
Stravování nabízí výběr ze dvou obědových menu.
Operativní řízení, na kterém se vedle ředitele školy podílí jeho zástupkyně, je funkční.
Vnitřní informační systém byl vhodně doplněn o platformu využívanou v době distanční
výuky. Pedagogická rada projednává zásadní pedagogické dokumenty, průběh i výsledky
vzdělávání. Předmětové komise sdružují učitele stejných nebo příbuzných vyučovac íc h
předmětů, kteří spolupracují v oblasti metodiky a didaktiky výuky. Jednotlivé předmětové
komise probírají vzdělávací strategie, plánují vzdělávací akce, vyhodnocují efektivno st
forem a metod výuky, analyzují projektovou činnost a koordinují zapojení žáků školy
do předmětových soutěží a olympiád. Stabilní a odborně zdatný pedagogický sbor je téměř
plně kvalifikovaný, učitelé bez odborné kvalifikace si ji doplňují studiem. Další vzdělává ní
pedagogických pracovníků probíhá podle každoročního plánu, vychází z potřeb školy
i osobní profilace pedagogů. Hospitační činnost vedení školy je systematická a je zaměřena
prioritně na nastupující učitele, kterým je poskytována podpora uvádějícím učitele m.
Z navštívených hodin vedení školy vyvozuje pro vyučující metodická doporučení a sleduje
jejich realizaci a účinnost. Vzájemné hospitace byly podporovány pouze při projektu tzv.
„stínování profesí“ a v tandemové výuce v předmětu informatika. Zavedení vzájemnýc h
hospitací by se příznivě projevilo na kvalitě výuky i v některých dalších předmětech.
Škola analyzuje bezpečnostní rizika, stanovila pravidla k zajištění bezpečnosti a ochrany
zdraví žáků ve vlastních dokumentech, s nimiž prokazatelně žáky a zaměstnance seznámila.
Poučení o pravidlech bezpečného chování provádí průběžně před každou akcí. Žáky
využívaná zařízení a tělocvičné nářadí aktuálně splňují bezpečnostní požadavky. Vstup



2022/2023                                    2
do budovy je zabezpečen elektronickým systémem. Ředitel školy cíleně hospodaří
s finančními prostředky, které využívá pro realizaci strategických oblastí rozvoje školy
a jejích priorit zaměřených na vybudování zázemí pro žáky a zkvalitnění výuky jakými jsou
výuka s rodilou mluvčí nebo projektové dny.


                          Hodnocení průběhu vzdělávání
V hospitovaných hodinách byla zaznamenána pozitivní atmosféra a vzájemný respekt
učitelů a žáků, učitelé projevovali o žáky zájem a vhodně je podporovali. Výuka byla
tradičně obsahově náročná a pro žáky obvykle přínosná i zajímavá. Ve většině
hospitovaných hodin však převládala méně efektivní frontální organizace výuky, u níž byla
míra zapojení žáků kolísavá a závisela na osobnosti učitele. Nedostatečně využita zůstala
kooperativní práce žáků i možnost vést cílenou diskuzi k zadanému úkolu v rámci analýzy
nebo řešení problému. V závěru hodin většinou proběhlo jen rychlé shrnutí a zhodnocení
probraného učiva. Jen ojediněle vyučující využívali práci s efektivní zpětnou vazbou formou
vzájemného hodnocení nebo sebehodnocení žáků. Diferenciace výuky jak ve vztahu k méně
úspěšným, tak i nadaným žákům byla vhodně uplatněna pouze v menší míře sledovanýc h
hodin. Učitelé nevedli žáky k souvislému vyjadřování a prezentaci zvládnutého učiva či
nabytých poznatků z výuky. U žáků se speciálními vzdělávacími potřebami bylo
zohledňováno individuální pracovní tempo a tolerována případná vyšší míra chybovosti.
V metodickém a didaktickém vedení vyučovacích hodin nebyly zaznamenány výraznějš í
rozdíly mezi výukou na nižším a vyšším stupni gymnázia.
Hodiny českého jazyka a literatury byly připravené a po stránce obsahu učiva dobře
promyšlené. Přestože byly z převážné části vedeny frontálně, žáci se do výuky aktivně
zapojovali a při řízeném rozhovoru ochotně spolupracovali. Párové činnosti byly zařazeny
ojediněle, především jako brainstorming, skupinová práce téměř využita nebyla. Při práci
s textem vedli učitelé žáky k rozvoji strategií čtenářské gramotnosti. Shrnutí probraného
tématu bylo zdařilé. V hodinách českého jazyka a literatury byly správně rozvíjeny
dosavadní žákovské znalosti a dovednosti v oblastech jazykové a komunikační výchovy,
historie literatury a interpretace textu.
Sledované hodiny dějepisu a základů společenských věd byly vedeny faktografick y
přehledně a přesně, s přesahem do mezipředmětových vztahů a s důrazem na souvislos ti
historických nebo filozofických detailů a pojmů. Při delším výkladu zejména v dějepisu však
klesala pozornost žáků, výuka přestávala být motivující.
Hodiny cizích jazyků byly vedeny důsledně v cílovém jazyce, učitelé podporovali rozvoj
receptivních a řečových dovedností žáků. Struktura hodin byla dobře organizačně zvládnutá,
hospitované hodiny se vyznačovaly pestrým a dynamickým střídáním činností a využívá ním
aktivizujících prvků. Gramatické a lexikální učivo bylo procvičováno spontánně při
společné i samostatné práci žáků s texty i při nácviku komunikačních dovedností
ve dvojicích. Žáci byli vedeni k osvojení pravidel učení se cizímu jazyku s důrazem
na rozvoj lexikální stránky jazyka. Méně byl zaznamenán delší mluvený samostatný projev
žáků.
Ve výuce matematiky byl největší prostor věnován procvičování získaných poznatků
na konkrétních příkladech. Byla dodržována metodicky správná posloupnost zadávaných
úloh od jednodušších ke složitějším. Vyučující podporovali samostatnost žáků při řešení
úloh a ověřovali, zda žáci rozumí probíranému učivu. Z použitých metod převažovala
frontální výuka s prvky interaktivity a využitím výsledků samostatné práce žáků, kterým



2022/2023                                   3
byla průběžně poskytována funkční zpětná vazba včetně ohodnocení těch, kteří úlohy splnili
rychleji.
Frontální způsob výuky fyziky a chemie byl doplněn demonstračními pokusy a měřením,
obsahoval příklady využití z přírody i každodenního života. Výklad byl dobře připravený
a logicky strukturovaný. Prezentované zákonitosti byly využívány pro samostatnou práci
žáků s následnou společnou kontrolou. Učitelé kladli důraz na vysokou úroveň odbornosti
probírané látky, důsledně sledovali porozumění postupu výpočtu u jednotlivých žáků. Žáci
si příležitostně poskytovali vzájemnou podporu při výpočtech, cílené využití spolupráce
žáků bylo využito výjimečně. V závěru hodin učitelé shrnuli probíranou látku a připomně li
obsah zadání domácího úkolu, žákovské hodnocení a sebehodnocení chyběly.
V hospitovaných hodinách biologie probíhaly různorodé činnosti žáků s převahou skupinové
práce a práce s textem, byla podporována spolupráce a rozvoj čtenářské gramotnosti. Velká
část výuky přírodovědných předmětů probíhala efektivně ve specializovaných učebnách,
na teoretickou výuku navazují praktická cvičení v laboratořích.
Dobrou úroveň měly sledované vyučovací hodiny s výchovným zaměřením, které se
vyznačovala efektivním organizováním práce žáků, potřebnou dynamikou, účelným
střídáním činností, motivací, propojením teorie s praxí. Žáci dodržovali nastavená pravidla
a respektovali pokyny vyučujícího. Souhrn fyzických činností podporoval rozvoj
pohybových předpokladů jak v obratnosti, tak i postřehu. Vyrovnaně byly rozvíjeny
produktivní i receptivní hudební dovednosti žáků, které uměřeně rozšiřovaly jejich znalosti
z hudební teorie. Všichni žáci i vyučující ke zpěvu využívali doprovodu na hudební nástroje
dobře zvoleného repertoáru. Žáci byli vedeni k dodržování zásad hlasové hygieny
a kultivovanému pěveckému projevu. Zvolené metodické postupy a účinná motivace vedly
k aktivnímu zapojení všech žáků.
Ve škole je nastaven jazykový systém podpory žáků cizinců. Výuka českého jazyka navíc
žákům umožňuje se s češtinou setkávat v adekvátní možné míře a pomáhá jim tím
i s adaptací na české školní prostředí.


                          Hodnocení výsledků vzdělávání
Škola sleduje úspěšnost žáků ve vzdělávání a jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a jednotlivýc h
předmětových komisí. Se získanými informacemi dále pracuje, přijímá konkrétní návrhy
ke zlepšení výsledků jednotlivých žáků a zpětně provádí hodnocení účinnosti přijatých
opatření. Škola identifikuje žáky s rizikem školního neúspěchu a dle jejich zájmu realizuje
konzultační činnost. Pro zájemce o studium ze základních škol organizuje přípravné kurzy
k přijímacím zkouškám a vlastní žáky systematicky připravuje k přijímacím zkouškám
na vysoké školy zejména v rámci seminářů, kdy si žáci prohlubují a rozšiřují dříve získané
vědomosti a dovednosti.
Škola se aktivně zapojuje do společenského života města zejména při pořádání majálesu
v Havířově. Účelně spolupracuje s rodičovskou veřejností, zřizovatelem, základními,
středními a vysokými školami a dalšími partnery. Velmi úspěšný je pěvecký sbor. Důležito u
součástí života školy je také její prezentace, a to na webových stránkách, ve školním časopise
apod. Tyto aktivity napomáhají k naplňování vzdělávacích programů a udržení dobrého
jména školy na veřejnosti. V rámci projektu probíhá i spolupráce s odborníky z praxe např.
s instruktory na vodní turistiku v předmětu tělesná výchova. Spolupráce s vysokými školami
nabízí žákům možnost seznámení se s moderním vybavením i výzkumy v oblasti
přírodovědného vzdělávání. Škola využívá konzultací, besed, přednášek a exkurzí pro žáky,


2022/2023                                     4
oceňovaná je součinnost se základními školami při dlouhodobém procesu rozvoje
talentovaných žáků gymnázia v oblasti matematiky a přírodních věd. Deset žáků školy se
zapojilo do programu DoFE (Mezinárodní cena vévody z Edinburghu). Škola spolupracuje
se školami na Slovensku, v Rumunsku, Polsku a Španělsku formou výměnných pobytů
a společných projektů.
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
čtvrtletní písemné práce a provádí výběrové zjišťování výsledků vzdělávání. V uplynulé m
školním roce prospělo s vyznamenáním 54 % žáků, neprospívající žáci se ve škole téměř
nevyskytují, což svědčí o účinné strategii předcházení školní neúspěšnosti a motivačním
způsobu hodnocení. Při hodnocení chování jsou uplatňovány postupy založené
na nastavených pravidlech školního řádu a nebylo zapotřebí přistupovat ke snížené známce
z chování. Průměrný počet omluvených hodin na jednoho žáka je nízký, v uplynulé m
školním roce činil 60 hodin, což bylo ještě ovlivněno doznívající covidovou situací.
Pozitivním zjištěním je, že počet udělených pochval vysoko přesahuje počet uloženýc h
výchovných opatření. Škola oceňuje žáky převážně za reprezentaci, studijní výsledky
a úspěšnou práci žáků na projektech a dalších aktivitách. Škola je celkově hodnocena
v programu Excelence středních škol na předních místech v celostátním měřítku.
Škola dlouhodobě a systematicky sleduje a vyhodnocuje úspěšnost žáků u maturitní
zkoušky. Stejně jako v předchozích letech i ve školním roce 2021/2022 uspělo u maturitní
zkoušky (v řádném a náhradním termínu) 100 % žáků. Výsledky žáků dlouhodobě
korespondují s úspěšností žáků dané skupiny oborů, pořadí žáků mezi všemi maturanty jsou
dlouhodobě nadprůměrné. Pokud došlo ke zcela ojedinělému neúspěchu u dílčí maturitní
zkoušky z českého jazyka v ústní části zkoušky, pak tito žáci odmaturovali v náhradním
termínu zcela bez obtíží. Z uplynulých tří let je patrné, že škola má dobré výsledky
srovnatelné s průměrnou úspěšností gymnázií v ČR. Škola také sleduje uplatnění absolventů
na trhu práce i jejich pokračování v dalších formách studia. Téměř 100 % absolventů školy
pokračuje ve studiu na vysokých školách a zbývající na vyšších odborných školách.
Vytváření bezpečného prostředí a pozitivního sociálního klimatu patří k prioritám školy.
Nezastupitelnou roli při jejich vytváření sehrává školní poradenské pracoviště, jehož činnost
vychází z promyšleného plánování, kvalitně zpracovaných dokumentů, vzájemné spolupráce
a průběžného sdílení informací. Organizačně se na činnosti pracoviště podílí plně
kvalifikovaný výchovný poradce a dva metodici prevence (pro nižší a vyšší stupeň
gymnaziálního vzdělávání). Žáci využívají poradenské služby školy s důvěrou již od svého
nástupu do školy jak při zvládání adaptačních a vzdělávacích nároků, tak v celkovém
osobnostním rozvoji. Příležitostí pro školu je řešení dočasného neúspěchu žáků
ve vzdělávání     a jeho vyrovnávání se s relativním              neúspěchem.      Jedná se
o pedagogicko- psychologickou podporu žáka v případě, když se jejich očekávaný výsledek
liší od reality. Včas jsou identifikovány a řešeny jejich individuální potřeby a varovné
signály rozvoje rizikového chování včetně nesouladu v třídních kolektivech apod.
Z dotazníků zadaných inspekčním týmem učitelům a žákům však vyplynulo, že v případě
názorových rozdílů mezi učiteli a žáky je spolupráce obtížnější. Žákovská samospráva, která
by žákům nabídla příležitost aktivně se podílet na procesech rozhodování a tvorbě pravidel
nad rámec třídy, není ve škole ustanovena. Ve spolupráci se školskými poradenskými
zařízeními jsou stanovena a realizována u žáků se speciálními vzdělávacími potřebami
podpůrná opatření. Jejich účinnost je pravidelně sledována a vyhodnocována.




2022/2023                                    5
                                         Závěry
Vývoj školy
- Škola si udržuje vysokou kvalitu podmínek a výsledků vzdělávání žáků v oblasti
  jazykového a přírodovědného vzdělávání.
- Postupně ve školních letech 2021/2022 a 2022/2023 byly nově zavedeny mj. další
  volitelné semináře digitální technika a psychologie, které jsou realizovány.
- Byla posílená časová dotace výuky informatiky osmiletého gymnaziálního vzdělávání.
Silné stránky
- Žáci školy dosahují dlouhodobě výborných výsledků u maturitní zkoušky a v přijímac ím
  řízení na vysoké školy.
- Systematicky je podporováno zapojení žáků v širokém spektru olympiád a soutěží,
  výsledky jednotlivců i třídních kolektivů jsou nadprůměrné.
- Škola má tradičně rozsáhlou a vysoce přínosnou spolupráci s mnoha partnery, zejména
  v oblastech souvisejících s realizací výuky, s vysokými školami i se školami v zahranič í.
Slabé stránky a/nebo příležitosti ke zlepšení
- Metoda výkladu založená na pasivním přijímání poznatků neposkytovala žákům
  dostatečný prostor pro aktivní učení, chybělo vedení žáků k prezentaci či sebeprezentaci.
- Pedagogové málo zařazují diferenciaci učiva s cílem podpory méně úspěšných žáků
  a rozvoje schopností úspěšnějších a nadanějších.
- Ve většině hodin chybělo formativní hodnocení a v závěru sebehodnocení a vzájemné
  hodnocení žáků.
- Spolupráce učitelů je méně orientovaná na proces vzdělávání ve vztahu využívá ní
  vzájemných hospitací k výměně zkušeností a zefektivnění poskytovaného vzdělávání.
Doporučení pro zlepšení činnosti školy
- Poskytnout možnost práce žákům podle jejich individuálních schopností.
- Zaměřit další vzdělávání pedagogických pracovníků mimo jiné na problematik u
  hodnocení a sebehodnocení žáků a formativního hodnocení, zavést a aktivně využívat
  tyto postupy ve vyučovacích hodinách.
- Motivovat a vést učitele ke sdílení pedagogických zkušeností prostřednictvím
  vzájemných hospitací se zaměřením na hodnocení kvality vzdělávání žáků.
- Zacílit hospitační činnost na oblast uplatnění aktivizačních metod a forem výuky
  a sledovat efektivitu ve vzdělávacím procesu.
- Nabídnout žákům podíl na vedení a chodu školy v rámci žákovské samosprávy.




2022/2023                                    6
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Koncepce rozvoje školy 2020 – 2025, nedatováno
 2.    Zápisy z jednání školské rady, školní rok 2021/2022
 3.    Personální dokumentace pedagogických pracovníků (vzorek)
 4.    Plán dalšího vzdělávání pedagogických pracovníků pro školní rok 2021/2022
       a 2022/2023
 5.    Plán kontrolní a hospitační činnosti ve školním roce 2021/2022 a 2022/2023 (vzorek)
 6.    Školní vzdělávací programy, platné pro školní rok 2022/2023
 7.    Školní matrika 2022/2023 (vzorek)
 8.    Výroční zpráva o činnosti školy za školní rok 2020/2021
 9.    Školní řád platný ve školním roce 2022/2023
10.    Rozvrhy vyučovacích hodin učitelů a tříd, školní rok 2022/2023
11.    Třídní knihy školní rok 2022/2023 (vzorek)
12.    Dokumentace k výchovnému poradenství a prevenci rizikových jevů platné pro školní
       rok 2022/2023 (vzorek)
13.    Doklady o ukončování vzdělávání maturitní zkouškou, maturitní období 2019/2020,
       2020/2021, 2021/2022
14.    Dokumentace k bezpečnosti a ochraně zdraví žáků, aktuální stav (vzorek)
15.    Dokumentace k hodnocení finančních podmínek školy (kalendářní rok 2021),
       (vzorek)




2022/2023                                   7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ing. Ivana Teichmannová,
 školní inspektorka, vedoucí inspekčního týmu              Ivana Teichmannová v. r.

 Ing. Magda Dirgasová, školní inspektorka
                                                             Magda Dirgasová v. r.
 Mgr. Sylva Kyselová, Ph.D., MBA,
 školní inspektorka                                           Sylva Kyselová v. r.

 Mgr. Irma Novotná, školní inspektorka
                                                               Irma Novotná v. r.

 Ing. Hana Maľarová, školní inspektorka
                                                              Hana Maľarová v. r.




V Ostravě 25. 10. 2022


Datum a podpis školy potvrzující projednání a převzetí inspekční zprávy


 PhDr. Petr Šimek
 ředitel školy
                                                         Petr Šimek v. r.
V Havířově 27. 10. 2022




2022/2023                                   8
