                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1662/21-B


Název                                Obchodní akademie ELDO, o.p.s.
Sídlo                                Střední 552/59, Ponava, 602 00 Brno
E-mail                               skolyjh@skolyjh.cz
IČ                                   25 312 146
Identifikátor                        600 013 839
Právní forma                         obecně prospěšná společnost
Zastupující                          Mgr. Jaromír Pragač
Zřizovatel                           PaedDr. Josef Horák, č.p. 63, 664 71 Braníškov
Místa inspekční činnosti             Brno, Střední 59 a Loosova 1b
Termín inspekční činnosti            7. − 10. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.




2021/2022
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                   Charakteristika
Obchodní akademie ELDO, o.p.s., (dále „škola“) vykonává činnost střední školy. Poskytuje
střední vzdělání s maturitní zkouškou v oborech vzdělání 63-41-M/02 Obchodní akademie
(v denní a dálkové formě vzdělávání), 78-42-M/02 Ekonomické lyceum a 78-42-M/03
Pedagogické lyceum (oba v denní formě vzdělávání). Žáci oboru vzdělání Obchodní
akademie jsou vzděláváni podle dvou školních vzdělávacích programů, z nichž jeden
je zaměřen na management sportu.
Počet žáků ve škole od minulého inspekčního hodnocení v roce 2013 v denní formě
vzdělávání vzrostl o 83 % na 363 žáků k 30. 9. 2021. V dálkové formě vzdělávání došlo
naopak k výraznému snížení počtu žáků o 87 %, tj. na 9 žáků k 30. 9. 2021. I přes výrazný
nárůst celkového počtu žáků je nejvyšší povolený počet žáků školy naplněný na 45 %.
Ve škole je aktuálně vzděláváno 17 žáků se speciálními vzdělávacími potřebami. Školní
stravování je zajištěno prostřednictvím jiné právnické osoby.


                         Hodnocení podmínek vzdělávání
Rozvoj školy je nastaven v několika koncepčních dokumentech zpracovaných ředitelem
školy (dále „ředitel“) ve spolupráci s širším vedením školy. Časově se jednotlivé dokumenty
prolínají a zahrnují období do roku 2024. Koncepční dokumenty stanovují priority rozvoje
školy v několika základních oblastech, které se týkají zejména personálního zabezpečení
výuky, kvality poskytované výuky, materiálních podmínek školy, včetně vybavení ICT
technikou, a vztahů školy s veřejností. Nastavené cíle jsou formulovány pouze v obecné
rovině, nereagují na dlouhodobě podprůměrné výsledky žáků školy u maturitní zkoušky
a nedefinují v této oblasti konkrétní cíle a prostředky k jejich zlepšení. Rovněž poradní
orgány vedení školy, pedagogická rada a předmětové komise se této problematice nevěnují
v dostatečné míře. Pro získávání zpětné vazby ke své činnosti škola nevyužívá vhodné
evaluační nástroje, které by umožňovaly vyhodnotit všechny oblasti vzdělává ní.
Samosprávný orgán, pomocí kterého by se mohli k chodu a řízení školy aktivně vyjadřovat
žáci, ve škole zřízen není. Svoje podněty mohou sdělovat pouze prostřednictvím schránky
důvěry. Ke zlepšení vzájemné spolupráce a komunikace nejen uvnitř školy, ale i ve vztahu
k rodičovské veřejnosti, významně přispělo zavedení jednotného informač ního
a komunikačního systému.
Vzhledem ke zvýšení počtu žáků nastoupili do školy noví učitelé, z nichž někteří
si dokončují vzdělání potřebné pro splnění odborné kvalifikace. Podpora novým
a začínajícím učitelům je na odpovídající úrovni zajištěna především stanovením
uvádějícího učitele na období jednoho roku a dále vzájemnou neformální výměnou
zkušeností v předmětových komisích. Úkolem předmětových komisí, zejména jejich
předsedů, je také sledování kvality poskytované výuky formou hospitační činnosti.
Hospitační činnost je plánovitě a jednotně nastavená. Doložené hospitační záznamy mají
dobrou vypovídající schopnost o průběhu a kvalitě sledovaných vyučovacích hodin, avšak
konkrétní doporučení a opatření k jejich zlepšování jsou v nich formulovány minimálně.
Další vzdělávání pedagogických pracovníků školy je promyšleně plánované nejen s ohledem
na potřeby jednotlivých učitelů, ale i jejich odbornosti a specializované činnosti, které


2021/2022                                   2
ve škole vykonávají. Naplňování plánu dalšího vzdělávání pedagogických pracovníků
je přehledně sledováno a vyhodnocováno vedením školy. V minulém školním roce, v období
distanční výuky, probíhalo další vzdělávání především formou samostudia, účast učitelů
na on-line webinářích byla minimální. Samostudium se zaměřovalo v souladu s potřebami
školy na zvládnutí on-line komunikačních technologií a výukových metod.
Personální zajištění poradenských služeb je nastaveno s ohledem na velikost školy.
Od poslední inspekční činnosti došlo ke zlepšení práce školního poradenského pracoviště.
Výchovný poradce pravidelně informuje všechny pedagogické pracovníky o žácích
se speciálními vzdělávacími potřebami a jejich podpůrných opatřeních. Pedagogové o nich
mají ucelený přehled a je-li to žádoucí, zohledňují jejich vzdělávací potřeby při výuce.
Nedostatečné je vyhledávání talentovaných žáků a individuální práce s nimi ve vyučovac íc h
hodinách. Podmínky vzdělávání žáků se speciálními vzdělávacími potřebami a žáků
nadaných nebyly ve školních vzdělávacích programech aktualizovány, což mělo negativní
dopad na jejich systematickou podporu ve vyučovacím procesu.
Škola nemá vhodně nastavený systém vzdělávání žáků aktivních a úspěšných ve sportovních
disciplínách. Těmto žákům (zejména se jednalo o žáky vzdělávané podle školního
vzdělávacího programu Obchodní akademie se zaměřením na management sportu) ředitel
povoluje úpravu vyučovací doby z důvodu jejich tréninků a jiných sportovních aktivit.
Konkrétní organizace výuky těchto žáků při zachování obsahu a rozsahu vzdělává ní
stanoveného školním vzdělávacím programem byla ponechána na jednotlivých učitelíc h.
Chybělo jednotné nastavení a koordinování vzdělávání těchto žáků, což mělo nepříznivý
dopad na jejich výsledky vzdělávání.
V oblasti primární prevence se škola zaměřuje na oblast kyberšikany, chování na sociálníc h
sítích a kriminalitu mládeže, což je v souladu s aktuálními potřebami školy. V těchto
oblastech se žáci účastní různých vzdělávacích programů. Závažnější problémy v chování
žáků jsou operativně řešeny. Škola věnuje náležitou pozornost zajištění bezpečnosti
a ochraně zdraví žáků, včetně oblasti sledování a předcházení úrazům, ke kterým dochází
minimálně.
Materiální podmínky školy se daří postupně zlepšovat zejména co se týká vybavení školy
ICT technikou, která je rovněž aktivně využívána. Některé kmenové učebny svým
prostorovým uspořádáním a vybavením dostatečně nevyhovují většímu počtu žáků
ve třídách. K zajištění výuky tělesné výchovy je využívána malá cvičebna v budově školy,
která neumožňuje zařazování některých pohybových aktivit, a dále víceúčelová sportovní
hala s venkovním sportovním areálem na ulici Loosova. Tyto pronajaté prostory sice
poskytují lepší materiální podmínky pro zajištění výuky tělesné výchovy, avšak škola
v aktuálně platném rozvrhu hodin nevytvořila dostatečný časový prostor pro přepravu žáků
mezi oběma místy poskytovaného vzdělávání, čímž docházelo ke krácení vyučovac íc h
hodin tělesné výchovy. Obě tyto skutečnosti (malá cvičebna a krácení vyučovacích hodin)
měly nepříznivý dopad na podporu pohybových dovedností žáků.
Budování dobrých vztahů školy s veřejností a propagace školy v regionu je rovněž jedním
z cílů nastavených v koncepčních dokumentech školy. Nejvýznamnějšími partnery školy
jsou rada školy a partnerská střední odborná škola sídlící ve stejné budově, s kterou škola
tvoří kompaktní vzdělávací celek. Škola se snaží aktivně navazovat spolupráci s různými
podnikatelskými subjekty, úřady, hospodářskou komorou a orgány státní správy. Spolupráce
s nimi přispívá zejména k rozvoji odborných kompetencí žáků a zlepšuje podmínky
pro jejich budoucí uplatnění na trhu práce.




2021/2022                                   3
                          Hodnocení průběhu vzdělávání
Průběh vzdělávání byl sledován a hodnocen jak ve všeobecně-vzdělávacích předmětech, tak
v odborných předmětech, ve všech třídách a ročnících.
Hospitované vyučovací hodiny vykazovaly některé společné pozitivní znaky. Především
učitelé měli až na výjimky výuku dobře připravenou, zvolené metody výuky a úkoly, které
žáci řešili vhodně podporovaly dosažení vzdělávacích cílů. Učitelé k žákům přistupova li
s respektem, snažili se je aktivně zapojit do výuky a cíleně je vedli a motivovali k plnění
zadaných úkolů.
Ze zvolených forem a metod výuky převažovala frontální výuka, občas střídaná samostatnou
prací žáků. Vzájemné učení a podpora žákovské spolupráce při práci ve dvojicích
či ve skupinách se však vyskytly minimálně. Klima ve vyučovacích hodinách bylo příznivé,
průběh vyučovacích hodin nebyl narušován kázeňskými problémy, naopak většina žáků
plnila zadané úkoly a bez obav vyjadřovala svoje názory a praktické zkušenosti
k probíranému tématu. Malá pozornost byla věnována práci žáků se zdroji informací – jejich
samostatnému vyhledávání, třídění a analýze. Při práci u tabule nebyli žáci systematick y
vedeni ke slovnímu zdůvodnění postupu a výsledku řešení. Obecně komunikace žáků
s učitelem byla až na výjimky spíše stručná, omezovala se na jednoduché nezdůvodně né
odpovědi.
Ověřování znalostí a vědomostí žáků zkoušením či písemným opakováním bylo zařazováno
minimálně. Při ústním zkoušení chybělo podrobnější slovní zhodnocení výkonu žáka
a zdůvodnění jeho klasifikace. V některých sledovaných vyučovacích hodinách byli
ve zvolených výukových metodách více aktivní učitelé než žáci, žákům byl ponechán menší
prostor pro jejich sebevyjádření. Diferenciace výuky s ohledem na individuální potřeby
žáků, jejich schopnosti a nadání nebyla využívána, žáci plnili stejné typy úloh. Podpora
žákům se speciálními vzdělávacími potřebami spočívala zejména v prodloužení času
pro plnění zadaných úkolů a dodatečném vysvětlení zadání a postupu práce. Učitelé a někdy
i žáci aktivně zařazovali do vyučovacích hodin prezentaci výukového obsahu
či připraveného referátu s využitím didaktické techniky. Většinou dobře připravené
prezentace plnili svoji funkci, zvyšovali názornost výuky a pomáhali lépe pochopit probírané
učivo.
V převážné většině hospitovaných hodin vzdělávací oblasti Jazykové vzdělává ní
a komunikace se učitelé vhodně zaměřovali na práci s textem a osvojování správného použití
gramatických jevů. Vyjadřovací schopnosti žáků byly posilovány zejména prostřednictvím
řízeného rozhovoru s učitelem, jen v části hodin byla využita vzájemná komunikace žáků.
Zařazováním pestrých činností se dařilo udržet motivaci a zájem žáků. Ve zvolenýc h
vyučovacích metodách v ostatních společenskovědních předmětech byla aktivita a zapojení
žáků minimální, klíčové kompetence byly rozvíjeny minimálně. V hospitovaných hodinách
přírodovědných předmětů a matematiky žáci účelně využili výukové aplikace, což vedlo
ke zpestření výuky a zvýšení zájmu o probírané učivo. Žáci rovněž často pracovali pod
vedením učitele u tabule, kdy byla účelně využívána práce s chybou a učitelé rovněž
dostávali zpětnou vazbu o zvládnutí zadaného úkolu a pochopení učiva. Ve výuce
informačních technologií se účelně střídala výuka pomocí instruktáže kombinova ná
se samostatnou prací žáků na počítačích. Učitelé využívali nejen prezentace, ale občas
i aplikace a systémy osvojené v období distanční výuky. V hospitovaných vyučovac íc h
hodinách tělesné výchovy byly pohybové dovednosti žáků rozvíjeny správně s respektem
k jejich fyzickým možnostem a schopnostem. Pravidla bezpečného pohybu byla dodržena.




2021/2022                                    4
Výuka odborných předmětů měla dobrou úroveň. Vyučující využívali až na ojedinělé
případy správnou odbornou terminologii, teoretické učivo propojovali s praktickými
zkušenostmi, a to vlastními ale i žáků, získanými v reálném pracovním prostředí
a praktickém životě. Výuka byla pestrá, pedagogové žáky aktivizovali, často kladli otázky
a alespoň některým poskytovali slovní zpětnou vazbu a chválili jejich snahu a výkon.
Odborné kompetence žáků jsou rovněž vhodně rozvíjeny ve vyučovacích předmětech učební
praxe a odborná praxe. V oboru vzdělání Pedagogické lyceum mají žáci v průběhu učební
praxe, která probíhá přímo na pracovištích škol a školských zařízení, možnost poznat reálné
pracovní prostředí a seznámit se s provozem těchto subjektů. V oborech Obchodní akademie
a Ekonomické lyceum je učební praxe realizována v předmětu praktická cvičení, v kterém
si žáci osvojují praktickou dovednost ovládání reálného účetního programu.
Většina vyučovacích hodin byla dobře organizačně zvládnutá, avšak v závěru většinou nebyl
dostatek času pro zhodnocení průběhu výuky, jejího přínosu pro žáky, ani pro zhodnocení
výkonu a aktivity žáků. Prostor byl většinou pouze pro stručné shrnutí učiva učitele m,
bez zpětné vazby od žáků.


                         Hodnocení výsledků vzdělávání
O průběžných vzdělávacích výsledcích žáků škola dobře informuje zákonné zástupce
prostřednictvím elektronického informačního systému nebo na třídních schůzkách.
Pedagogové hodnotí dosahované výsledky vzdělávání žáků průběžně podle pravidel
stanovených ve školním řádu. Využívají k tomu převážně jen běžné evaluační nástroje jako
je písemné, ústní, případně praktické či pohybové ověřování jejich vědomostí a dovedností.
V letošním školním roce realizovala škola interní testování znalostí žáků s cílem zmapovat
dopady distančního vzdělávání. Smysluplně se zaměřila na zjišťování míry osvojení
klíčového učiva profilových předmětů, jejichž zvládnutí je stěžejní pro navázání
vzdělávacího obsahu v dalším studiu. Na základě konkrétních zjištění následně vyučujíc í
vhodně přizpůsobili výuku a realizovali individuální nebo skupinové konzultace podle
potřeb jednotlivých žáků. Na základě opakovaného prověřování znalostí žáků škola
vyhodnotila jejich individuální výsledky a pokrok. Ve většině případů došlo k jejich
zlepšení. Z externích způsobů zjišťování úrovně dosahovaných výsledků žáků škola využívá
pouze výběrové testování Českou školní inspekcí. Tyto výsledky jsou zpracovávány
především na úrovni příslušných předmětových komisí, avšak bez přijetí konkrétních
opatření k jejich zlepšování.
Průběžné i celkové vzdělávací výsledky žáků negativně ovlivňuje jejich nepravidelná školní
docházka. Absence žáků byla opakovaně vysoká (např. ve školním roce 2018/2019 činila
průměrně 258 hodin na žáka za školní rok), v období distanční výuky se přirozeně snížila.
Vysoká absence byla hlavním důvodem pro neprospěch či nehodnocení žáků. Značná je míra
neomluvené absence žáků, v loňském školním roce činila 10 % z celkového počtu
zameškaných hodin. Pozitivní v této oblasti je, že třídní učitelé důsledně dodržují školou
nastavená pravidla pro omlouvání absence žáků. Opatření ke snížení absence, která škola
přijímala, se od minulé inspekční činnosti nezměnila. Jednalo se nejčastěji o individuá lní
jednání se žáky a jejich zákonnými zástupci, hodnocení žáků v náhradním termínu, snížení
známek z chování a udělování kázeňských opatření včetně rozhodování o podmíněné m
vyloučení či vyloučení žáků. Zjišťováním příčin vysoké absence se škola dostatečně
nezabývá, opatření přijatá v této oblasti nejsou účinná.
V posledních třech letech neprospělo průměrně 8 % žáků, zhruba stejný podíl jich byl
nehodnocených. Žákům s rizikem neúspěšnosti nabízí škola individuální konzultace, doba
pro jejich využití však není pevně stanovena. V průběhu hospitovaných vyučovacích hodin


2021/2022                                   5
nebylo zaznamenáno, že by vyučující k využití této formy podpory žáky jakýmkoliv
způsobem motivovali. Opakovaně je žákům závěrečných ročníků poskytována studijní
podpora pro úspěšné zvládnutí maturitní zkoušky formou nepovinných maturitníc h
seminářů, kterou žáci využívají. Žáci 2. a 3. ročníků pravidelně posilují klíčové kompetence
a schopnost samostatné práce při zpracování ročníkových prací na zadaná aktuální témata.
V průběžných výsledcích vzdělávání části žáků se negativně promítá nízká motivace
k dosahování dobrých výsledků a nepřizpůsobení pravidelnému školnímu režimu.
Důsledkem je vysoký počet žáků, kteří své vzdělávání předčasně ukončují. U oboru
Obchodní akademie se z žáků, kteří zahájili své studium v roce 2017/2018, pouze 46 %
vzdělávalo i v závěrečném ročníku a jen 38 % úspěšně ukončilo vzdělání maturitní
zkouškou.
Úspěšnost žáků při ukončování vzdělání maturitní zkouškou je dlouhodobě nepříznivá.
Výsledky žáků u této zkoušky vykazovaly vysokou míru hrubé neúspěšnosti žáků (vypovídá
o tom, jak velká část žáků z celkového počtu žáků přihlášených k maturitní zkoušce nebyla
úspěšná), a to průměrně v posledních třech letech 47 % u žáků denní formy vzdělávání oboru
Obchodní akademie a 27 % společně u žáků oborů Ekonomického lycea a Pedagogického
lycea. U všech realizovaných oborů vzdělání byla neúspěšnost žáků u maturitní zkoušky
dlouhodobě vyšší v porovnání s ostatními školami ve stejné skupině oborů za celou ČR.
Dosahované skupinové i individuální výsledky vzdělávání žáků, včetně výsledků
při ukončování jejich studia škola soustavně sleduje a vyhodnocuje, a to na úrovni vedení
školy, třídních učitelů i společně v rámci čtvrtletních jednání pedagogické rady. Zápisy
z jednání pedagogické rady a následné podrobné analýzy prospěchu i absence žáků dokládají
systematickou evidenci a sumarizaci výsledků vzdělávání žáků. Dostatečnou pozornost však
škola nevěnuje analýze příčin školního neúspěchu žáků a vyhodnocování účinnos ti
realizovaných opatření. S výsledky vzdělávání žáků nepracuje škola způsobem, který
by umožňoval identifikovat slabé stránky vzdělávacího procesu a přijímat k nim adekvátní
účinná opatření.


                                         Závěry
Vývoj školy
Od poslední inspekční činnosti došlo:
-    k nárůstu počtu žáků v denní formě vzdělávání ve všech vyučovaných oborech vzdělání;
-    zavedení elektronického informačního systému;
-    rozšíření a personální obměně pedagogického sboru;
-    stagnaci ve výsledcích vzdělávání žáků, které dlouhodobě vykazují nízkou úroveň.
Slabé stránky a/nebo příležitosti ke zlepšení
-    Neúčinný přístup vedení školy k řešení dlouhodobé neúspěšnosti žáků v průběhu
     vzdělávání a jeho ukončování maturitní zkouškou.
-    Nejednotný a nekoordinovaný systém vzdělávání žáků sportovců oboru vzdělání
     Obchodní akademie se zaměřením na management sportu, který měl přímý dopad
     na nízkou úroveň jejich výsledků vzdělávání.
-    Nastavená organizace výuky předmětu tělesná výchova zkracovala délku vyučovac íc h
     hodin a nevytvářela dobré podmínky pro podporu pohybových dovedností žáků.



2021/2022                                    6
-    Nedostatečná aktivizace a zapojení žáků v některých sledovaných vyučovac íc h
     hodinách a absence diferenciace zadávaných úloh podle individuálních možností
     jednotlivých žáků nevytvářely vhodné podmínky pro zajištění maximálního rozvoje
     jejich kompetencí, znalostí a dovedností.
-    Nedostatečná podpora vzájemné spolupráce a vrstevnického učení ve vyučovac íc h
     hodinách, nedostatečné vedení žáků k samostatnému vyhledávání a zpracování
     informací z různých informačních zdrojů a k jejich slovní interpretaci.
-    Vysoká absence žáků a s ní spojená dlouhodobá neúspěšnost žáků ve společné
     i profilové části maturitní zkoušky v oboru vzdělání Obchodní akademie.


Doporučení pro zlepšení činnosti školy
- Zaměřit se na průběžné ověřování výsledků vzdělávání žáků v jednotlivých maturitníc h
  předmětech již v průběhu studia, průběžně sledovat neúspěšnost žáků a zjišťovat její
  příčiny. Důsledně pracovat s neúspěšnými žáky, nastavit těmto žákům ve vzájemné
  spolupráci všech účastníků vzdělávacího procesu účinný systém individuální podpory
  a včasného řešení jejich neúspěšnosti ve vzdělávání.
- Pracovat s výsledky maturitních zkoušek nejen na úrovni statistického vyhodnocová ní,
  ale především na úrovni vyhodnocování příčin neúspěšnosti v jednotlivých maturitníc h
  předmětech. Na úrovni předmětových komisí přijmout účinná opatření ke zvyšová ní
  kvality poskytované výuky.
- Konzultační hodiny pro žáky pevně nastavit v organizaci pracovního týdne, žáky vhodně
  motivovat k jejich využívání.
- Podporovat spolupráci mezi učiteli, sdílení dobrých zkušeností a přístupů v práci
  s neúspěšnými žáky.
- Vytvořit podmínky a učitele motivovat ke studiu k prohlubování odborné kvalifikace
  a dále ke studiu k výkonu specializovaný činností (studium výchovného poradce,
  školního metodika prevence a koordinátora školních vzdělávacích programů).
- Další vzdělávání pedagogických pracovníků školy cíleně zaměřit na oblast inovativníc h
  forem a metod výuky, sledovat přínosnost těchto vzdělávacích aktivit v průběhu
  hospitační činnosti vedení školy.
- Podporu žákům sportovcům realizovat s využitím individuálních vzdělávacích plánů
  z jiných závažných důvodů. Systémově těmto žákům nastavit podmínky a způsob
  organizace výuky. Průběžně sledovat jejich výsledky vzdělávání a včas řešit případnou
  neúspěšnost.
- Provést bez zbytečného odkladu změny v organizaci výuky vyučovacího předmětu
  tělesná výchova.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




2021/2022                                  7
                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e -
podatelnu csi.b@csicr.cz s připojením elektronického podpisu.


             Seznam dokladů, o které se inspekční zjištění opírají
 1.     Výpis z rejstříku škol a školských zařízení IZO: 044 012 667 (střední škola), tisk dne
        29. 11. 2021
 2.     Výpis z rejstříku obecně prospěšných společností, vedeného Krajským soudem
        v Brně, tisk dne 29. 11. 2021
 3.     M8 Výkaz o střední škole podle stavu k 30. 9. 2021, tisk ze dne 29. 11. 2021
 4.     Dlouhodobý koncepční plán rozvoje škole OA ELDO, školní rok 2020 – 2024,
        nedatováno
 5.     Rámcový akční plán školy na období 2020 a 2022, ze dne 1. 1. 2020
 6.     Koncepce dalšího vzdělávání pedagogických pracovníků od školního roku 2017 –
        2022, ze dne 30. 8. 2017
 7.     Školní vzdělávací programy platné ve školním roce 2021/2022
 8.     Školní řád Obchodní akademie ELDO, o.p.s., platný ve školním roce 2021/2022,
        ze dne 31. 8. 2021
 9.     Školní matrika a třídní knihy elektronicky vedené ve školním roce 2021/2022
10.     Personální dokumentace vybraných pedagogických pracovníků vedená ve školním
        roce 2021/2022
11.     Další vzdělávání pedagogických pracovníků, přehledy vzdělávacích akcí vedené
        za školní roky 2019/2020 až 2021/2022, ke dni inspekční činnosti, včetně dokladů
        o absolvovaných seminářích a dalším vzdělávání
12.     Záznamy z hospitací vedené za školní roky 2019/2020 až 2021/2022, ke dni inspekční
        činnosti
13.     Záznamy z jednání pedagogické rady, zápisy z jednání předmětových komisí vedené
        za školní roky 2020/2021 a 2021/2022 ke dni inspekční činnosti
14.     Rozvrhy hodin platné ve školním roce 2021/2022
15.     Povolené příchody a odchody z výuky, školní rok 2021/2022, I. pololetí (seznam
        žáků), nedatováno
16.     Žádost o povolení pozdějších příchodů a odchodů z výuky, rozhodnutí ředitele
        o povolení příchodu do výuky a odchodu z výuky, žáci třídy 2. MS a 3.MS (vzorek)
17.     Seznam žáků se speciálními vzdělávacími potřebami ve školním roce 2021/2022
18.     Osobní dokumentace žáků se speciálními vzdělávacími potřebami vedená ve školním
        roce 2021/2022
19.     Dokumentace školního poradenského pracoviště (program poradenských služeb, plán
        výchovného poradce, strategie řešení školní neúspěšnosti, minimální preventivní
        program, krizový plán školy aj.) vedená ve školním roce 2021/2022


2021/2022                                     8
20.     Motivace v pedagogickém procesu, metodický pokyn č. M-03-05, ze dne 28. 8. 2014
21.     Zadání testů, písemných prací, pracovních listů z předmětů vzdělávacích oblastí
        matematické a přírodovědné vzdělávání
22.     Dokumentace vedená k přijímacímu řízení na školní rok 2021/2022
23.     Přehledy o výsledcích vzdělávání žáků za školní rok 2020/2021
24.     Výsledky maturitních zkoušek za školní roky 2018/2019 až 2020/2021
25.     Dokumentace vedená ke Školnímu programu ověření, doučení a prověření znalostí
        distanční výuky školního roku 2020/2021
26.     Dokumentace k hodnocení ekonomických podmínek a zajištění bezpečnosti žáků
        po dobu jejich pobytu ve škole“
27.     Zápis z jednání s ředitelem školy, ze dne 10. 12. 2021
28.     Inspekční zpráva Čj. ČŠIB-1528/13-B, ze dne 13. 1. 2014


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Renata Boková, školní inspektorka,              Ing. Renata Boková v. r.
 vedoucí inspekčního týmu
 Mgr. Milan Heroudek, školní inspektor               Mgr. Milan Heroudek v. r.

 Ing. Alena Svobodová, školní inspektorka           Ing. Alena Svobodová v. r.

V Brně 10. 1. 2022

Datum a podpis ředitele školy potvrzující projednání a převzetí inspekční zprávy


 Mgr. Jaromír Pragač, ředitel školy                  Mgr. Jaromír Pragač v. r.

V Brně 17. 1. 2022



2021/2022                                   9
