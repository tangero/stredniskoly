                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-314/22-H


Název                                Střední průmyslová škola a Střední odborná škola,
                                     Dvůr Králové nad Labem, příspěvková organizace
Sídlo                                E. Krásnohorské 2069, 544 01 Dvůr Králové
                                     nad Labem
E-mail                               info@ssis.cz
IČ                                   67439918
Identifikátor                        600013006
Právní forma                         příspěvková organizace
Zastupující                          Mgr. Petr Vojtěch
Zřizovatel                           Královéhradecký kraj
Místa inspekční činnosti             E. Krásnohorské 2069, 544 01 Dvůr Králové
                                     nad Labem
                                     nábřeží Jiřího Wolkera 131 a 132, 544 01 Dvůr
                                     Králové nad Labem
                                     Milady Horákové 141, 544 01 Dvůr Králové
                                     nad Labem
Termín inspekční činnosti            5. 4. − 8. 4. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Získávání a analýza informací o vzdělávání žáků, o činnosti školy a školského zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.



2021/2022
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.


                                   Charakteristika
Střední průmyslová škola a Střední odborná škola, Dvůr Králové nad Labem, příspěvková
organizace (dále „škola“) vykonává činnost střední školy, domova mládeže (dále „DM“)
a školní jídelny (dále „ŠJ“).
Ve škole jsou aktuálně vyučovány v denní formě vzdělávání obory vzdělání 18-20-M/01
Informační technologie, 28-44-M/01 Aplikovaná chemie, 65-42-M/02 Cestovní ruch, 68-
42-M/01 Bezpečnostně právní činnost, 69-41-L/01 Kosmetické služby, 69-41-L/02 Masér
sportovní a rekondiční, 69-51-H/01 Kadeřník.
K termínu inspekce se ve třech samostatných budovách školy vzdělávalo ve 23 třídách
celkem 578 žáků, z toho 106 v oboru vzdělání s maturitní zkouškou (dále „MZ“) Informač ní
technologie, 82 v oboru vzdělání s MZ Aplikovaná chemie, 101 v oboru vzdělání s MZ
Cestovní ruch, 113 v oboru vzdělání s MZ Bezpečnostně právní činnost, 57 v oboru vzdělání
s MZ Kosmetické služby a 41 v oboru vzdělání s MZ Masér sportovní a rekondiční. V oboru
vzdělání se závěrečnou zkouškou (dále „ZZ“) Kadeřník se vzdělávalo 78 žáků. Ve dvou
samostatných DM bylo ubytováno celkem 204 žáků.
Podrobné informace o své činnosti škola pravidelně zveřejňuje na webových stránkách školy
www.sposdk.cz.


                         Hodnocení podmínek vzdělávání
Ředitel školy vykonává svoji funkci od roku 2006. V řídicí práci zúročuje svoji dlouholeto u
řídící odbornost, znalost profesního prostředí, letité manažerské a pedagogické zkušenosti.
Naplněním koncepčních záměrů v oblasti personálních, finančních a materiálních podmínek
vytvořil velmi dobré předpoklady pro stávající i budoucí fungování školy.
Systém řízení je koncepční a funguje podle jasných, všeobecně akceptovaných pravidel. Je
pozitivně ovlivněn otevřeným způsobem komunikace vedení školy s vyučujícími, se žáky
a s jejich zákonnými zástupci (žákovská samospráva, Unie rodičů). Účelné vymezení oblastí
působnosti vedoucích pedagogických i nepedagogických pracovníků a jejich kompetencí
v rámci vícestupňového řízení vytváří optimální podmínky pro efektivní řízení. Významná
část povinností je delegována na předmětové komise, které garantují odbornou úroveň výuky
a podílejí se na kontrolní činnosti a hodnocení kvality výuky. Četné vzájemné hospitace
učitelů a skupinové hospitace ukázkových hodin podporují sdílení zkušeností a výukovýc h
materiálů. Hospitační činnost členů vedení školy na jednotlivých pracovištích probíhá
plánovitě a intenzivně, v rámci školy jsou sjednocena pravidla pro sledování vzdělávac íc h
cílů a jejich naplňování.
Pedagogický sbor školy, který je z větší části kvalifikovaný, tvoří celkem 49 pedagogickýc h
pracovníků. V nově vzniklém oboru vzdělání 68-42-M/01 Bezpečnostně právní činnost byla
zaznamenaná nižší kvalita sledované výuky v důsledku nedostatečného personálního
zajištění. Ředitel školy podporuje další vzdělávání pedagogických pracovníků, pro které


2021/2022                                    2
využívá více zdrojů včetně zapojení školy do projektové činnosti s ohledem na měnící se
potřeby školy. Vyučující si na konci školního roku vybírají z nové nabídky kurzů DVPP a
vše konzultují s vedením školy. Čtyři začínající učitelé jsou v procesu uvádění pod
metodickým vedením zkušenějších pedagogů.
Škola má nadstandardní prostorové podmínky. Došlo k výraznému zlepšení materiálníc h
podmínek především s podporou zřizovatele, což významně přispělo ke zkvalitňo vá ní
vzdělávání. V hodnoceném období došlo k rekonstrukci laboratoří a ve spolupráci s městem
i ke zřízení „Textilního muzea“. V oblasti odborného výcviku zřídila škola pro nové obory
vybavené odborné učebny. Snaha o větší názornost a atraktivnost výuky vedla k vybudování
Centra bezpečnostní přípravy. Revitalizací a modernizací prošla jedna budova DM včetně
sportovního zázemí (workoutové hřiště, venkovní posilovací stroje) a výtahu, jež umožňuje
bezbariérový přístup. Významně bylo doplněno vybavení ICT technikou včetně zřízení
Junior-centra „Excelence“ (ICT učebna). Pozitivně se projevilo zapojení do projektové
činnosti i kvalitní hospodářská činnost školy. Vzdělávání probíhá v čistém a moderním
prostředí (kmenové učebny vybavené didaktickou technikou, tři mobilní moderní učebny dle
finského modelu pro kooperativní metody výuky s dokovacími skříněmi, samostatné
odborné učebny, žákovská a učitelská knihovna a studovna, hala pro míčové hry, dvě
posilovny, venkovní sportoviště, tělocvična). I když se jedná o velký subjekt s mnoha
pracovišti, vedení školy věnuje významnou pozornost zajištění bezpečného prostředí. Školní
stravování splňuje podmínky kvalitního hmotného zabezpečení, prostor pro zlepšení je
v kontrolní činnosti školního stravování.
Výchovně vzdělávací činnost v DM zajišťuje v sedmi výchovných skupinách 7 vychovate lů
pod vedením vedoucí vychovatelky. Vedení DM systematicky podněcuje pedagogický
a materiální rozvoj DM v souladu s realizací ŠVP, oblast řízení DM i vzdělávání je cíleně
vyhodnocována společně s vedením školy. Efektivní spolupráce všech vychovate lek
přispívá ke zkvalitňování výchovně vzdělávací činnosti DM.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Organizace odborné praxe
a odborného výcviku na pracovištích potenciálních zaměstnavatelů je založena na stabilníc h
partnerských vztazích s firmami a institucemi v regionu. Spolupráce s vysokými školami
(Univerzita Pardubice, Vysoká škola chemicko-technologická v Praze) je přínosná zejména
pro inovaci obsahu učiva v souladu s novými technologiemi a pro profesní růst pedagogů.
Škola aktivně podporuje mobilitu žáků, která posiluje rozvoj jejich praktických dovedností
a jazykové gramotnosti. V tomto školním roce absolvovaly dvě skupiny žáků oborů vzdělání
Cestovní ruch, Kadeřník, Kosmetické služby a Masér sportovní a rekondiční čtrnáctidenní
odbornou praxi ve firmách v Budapešti a v Miláně v rámci projektu Erasmus+.


                          Hodnocení průběhu vzdělávání
Škola má účelně nastavenou organizaci vzdělávání. V rámci disponibilních hodin byly
u oborů s MZ rovnoměrně posíleny předměty kurikula a odborné předměty. U oborů
vzdělání se ZZ se větší důraz klade na odborné vzdělávání, které je účelně propojeno
s teoretickým vzděláváním.
Odborný výcvik probíhá v odborných učebnách, na pracovištích v areálu školy a na
smluvních pracovištích. Škola nabízí v rámci doplňkové činnosti služby také pro veřejnost
(pedikúra, masáže, kadeřnické a kosmetické služby), díky nimž získávají žáci přísluš nýc h
oborů cenné praktické zkušenosti a zpětnou vazbu od zákazníků. Realizovaný koncept
odborného vzdělávání cíleně rozvíjí klíčové kompetence žáků a podporuje zapojení žáků do


2021/2022                                   3
rozšiřujících vzdělávacích aktivit i zájmové činnosti (kroužky programování, 3D
modelování aj.). Škole se daří motivovat žáky k účasti v odborně zaměřených soutěžích
a posilovat tak jejich vztah k profesi, škole a studovanému oboru.
V hospitovaných hodinách všeobecně vzdělávacích předmětů byl společným rysem
respektující přístup vyučujících, vzdělávání probíhalo v klidné atmosféře. Žáci plnili
zadávané úkoly a spolupracovali s vyučujícími. Kázeň byla velmi dobrá i ve třídách s vyšším
počtem žáků. Na začátku hodiny byli žáci seznámeni s tématem nebo cílem hodiny,
vyučující je vhodně motivovali a zařazovali opakování učiva. Převažovala frontální výuka
s řízeným rozhovorem a výkladem učitele, často vhodně doplněná samostatnou prací žáků.
Pouze v malé míře byla zařazena práce ve dvojicích nebo skupinová práce, což vedlo k nízké
míře aktivního zapojování žáků a jejich minimální vzájemné interakci. Žáci byli cíleně
podněcováni k vlastním úvahám a následné argumentaci. Učitelé zařazovali v menší míře
práci s různými informačními zdroji. Výuka nebyla diferencovaná ani individualizo va ná
s ohledem na vzdělávací možnosti žáků a jejich odlišné pracovní tempo. Práce s chybou byla
ve většině navštívených hodin účelná s ohledem na její využití v dalším procesu učení.
Vyučující i žáci efektivně pracovali s didaktickou technikou. Ojediněle bylo v průběhu
výuky zaznamenáno sebehodnocení nebo vzájemné hodnocení žáků, pouze v malé části
hodin se objevilo hodnocení učitelem. V závěrech většiny zhlédnutých hodin vyučujíc í
shrnuli probrané učivo a vyhodnotili dosažení vzdělávacího cíle za účasti žáků.
Všechny hodiny teoretických odborných předmětů měli vyučující velmi dobře připravené
a organizačně zvládnuté. Charakteristickým rysem byla příjemná pracovní a tvůrčí
atmosféra. V úvodu všichni učitelé seznámili žáky s cílem hodiny. Díky cílené průběžné
motivaci, vlastnímu zaujetí a erudovanosti v daném oboru se jim dařilo žáky zapojit
do výuky a jejich pozornost a zájem po celou hodinu udržet na vysoké úrovni. Ve výuce
nedocházelo k časovým prodlevám, hodiny měly spád. Metody a formy výuky učitelé účelně
střídali. Převažovala frontální výuka s efektivně vedeným řízeným rozhovorem. Žáci
vyvozovali závěry, formulovali je, zobecňovali a zdůvodňovali. Byli vedeni k logickému
uvažování a správnému vyjadřování. Učitelé žákům poskytovali průběžnou zpětnou vazbu
potřebnou pro jejich další učení a v případě potřeby cílenou podporu. Významné bylo
zařazení samostatné práce, práce ve dvojicích nebo skupinách a prezentování jejich závěrů
před ostatními spolužáky třídy. Žáci často pracovali s různými zdroji informací a textem.
Využití didaktické techniky učiteli a žáky bylo účelné a efektivní a odpovídalo zaměření
předmětu a oborové specializaci žáků. V několika hodinách byl přítomen asistent pedagoga,
který podněcoval žáka se speciálními vzdělávacími potřebami k plnění úkolů. Většina
učitelů využila závěru hodiny k vyhodnocení dosažení cíle s aktivní účastí žáků
a zhodnocení práce žáků. Sebehodnocení, vrstevnické hodnocení a prvky formativního
hodnocení zařadili učitelé jen výjimečně.
Hospitované vyučovací hodiny oboru vzdělání 68-42-M/01 Bezpečnostně právní činnost
vykazovaly několik společných aspektů hodnocení – vyučující zaměňovali v úvodu hodiny
téma za cíl hodiny, výrazná byla převaha tradičních metod a forem práce bez individuá lní
diferenciace, menší důraz byl kladen na aktivní činnost žáků. Nedostatečná pozornost byla
věnována závěru vyučovacích hodin, často i z hlediska časového rozvržení. Didaktická
technika nebyla vždy účelně využita. Prezentace vlastních učebních textů příliš
nepodporovala názornost probíraného učiva. Byla opomíjena motivační funkce
formativního a sumativního hodnocení, pedagogové neměli ani zpětnou vazbu o účinnos ti
vzdělávacího procesu. Vzájemné hodnocení a sebehodnocení žáků nebylo uplatňová no.
V průběhu hodin tělesné výchovy a sebeobrany vyučující účelně využili praktické, názorně
demonstrační a aktivizující metody výuky. Průběžně dle potřeby poskytovali žákům



2021/2022                                   4
podporu. Žáci byli aktivní, měli kladný vztah k pohybovým aktivitám. V průběhu činností
byl kladen důraz na dodržování zásad bezpečnosti.
Odborný výcvik probíhal na pracovištích v areálu školy. V hodinách odborného výcviku
žáci pracovali se zájmem a prokazovali velmi dobré dovednosti ve svém oboru. Byli vedeni
k zodpovědnosti a ke kvalitě při plnění zadaných samostatných úkolů. Při skupinové práci
žáci ochotně spolupracovali a navzájem si pomáhali. V průběhu činností poskytovali učitelé
žákům zpětnou vazbu k správnosti provedení, v rámci hodnocení je vedli k sebereflexi jejich
výkonu, k poučení se z chyby a vhodně je motivovali k dalšímu učení. Vedoucí učitelka je
v neustálém kontaktu se všemi pracovišti. Velice dobře bylo organizačně zvládnuto
propojení výuky žáků s jejich produktivní prací. Na pracovištích panovala příjemná tvůrčí
atmosféra.
Škola má velmi dobré podmínky pro podporu a rozvoj přírodovědné gramotnosti žáků
(nadstandardní materiální vybavení odborných učeben přírodovědných předmětů
všeobecného i odborného zaměření). Výuku zajišťují kvalifikovaní a erudovaní vyučujíc í.
Významná je také podpora přírodovědné gramotnosti poskytovaná školou základním
školám. V rámci tzv. sdílených učeben využívají učitelé základních škol vybavení školy
pro výuku laboratorních prací. Na fakultě chemicko-technologické Univerzity Hradec
Králové žáci vykonávají stáže a jsou pro ně pořádány přednášky. Škola organizuje různé
exkurze a projekty s přírodovědným zaměřením (YPEF – Mladí lidé v evropských lesích,
SAFARI PARK Resort ZOO - Dvůr Králové n. L, The Human Body – Praha, zahrada
léčivých rostlin - Farmaceutická fakulta Hradec Králové, Neviditelná výstava – Praha)
a motivuje žáky k účasti ve vědomostních přírodovědných soutěžích. Pořádá také soutěže
pro žáky základních škol, např. Vánoční chemický turnaj. Škola je součástí Chemické sekce
Asociace SPŠ ČR.
Pro rozvoj pohybových dovedností žáků má škola výborné vnitřní i venkovní sportovní
zázemí. Dlouhodobě jsou pro žáky organizovány sportovní akce (lyžařský kurz, sportovní
kurz zaměřený na střelbu, celoškolní sportovně turistické exkurze aj.), bohatá je nabídka
sportovních kroužků. Žáci jsou pravidelnými účastníky sportovních soutěží. V průběhu
celého školního roku jsou žáci motivováni k dosahování co nejlepších výkonů v určených
atletických disciplínách, splněním zadaných limitů se nejlepší žáci tříd kvalifik ují
na Mistrovství školy v atletice, které se v závěru školního roku dlouhodobě těší velké oblibě.
Výchovně vzdělávací činnost v DM je koncepční a zohledňuje potřeby i osobnost
jednotlivých žáků. Při hospitační činnosti byl zaznamenán individuální a vstřícný přístup
vychovatelek i podpora prosociálního chování žáků. Vychovatelky poskytují žákům pomoc
při domácí přípravě a doučování. Žáci mají k dispozici na každém patře vybavenou
klubovnu (relaxační, multimediální, sportovní, herna, pro besedy), kde probíhá neformá lní
setkávání i výchovně vzdělávací činnost. Žáci využívají pestrou nabídku zájmových kroužků
(sportovní, výtvarný, literární, jazykový, environmentální, vaření a zdravý životní styl, péče
o tělo, kreativní, kynologie, filmový klub, společenské hry aj.).


                          Hodnocení výsledků vzdělávání
Učitelé průběžně sledují výsledky vzdělávání žáků. Jejich hodnocení probíhá podle pravidel
uvedených ve školním řádu. Jednotným kritériem pro hodnocení ve všech předmětech je
určení minimálního počtu známek podle počtu týdenních vyučovaných hodin daného
předmětu. Další jednotná kritéria si stanovují předmětové komise pro hodnocení ve stejných
nebo podobných předmětech (např. váhy známek, procentuální rozložení úspěšnosti).
Ke zjišťování výsledků vzdělávání vyučující využívají tradiční formy zkoušení – různé


2021/2022                                     5
druhy zkoušek (písemné, ústní, grafické, praktické, pohybové), didaktické testy, kontrolní
písemné práce a praktické zkoušky předepsané učebními osnovami. Škola využívá běžnou
klasifikační stupnici k průběžnému a celkovému hodnocení žáků.
Škola zajišťuje účelné informování žáků a jejich zákonných zástupců o průběžnýc h
výsledcích vzdělávání prostřednictvím elektronického informačního systému, osobně jsou
zákonní zástupci o prospěchu a chování žáků informováni během třídních nebo
individuálních schůzek. O průběžných výsledcích vzdělávání je ředitel školy informo vá n
na pravidelných jednáních vedení školy a na provozních poradách, o celkových výsledcíc h
na jednáních pedagogické rady.
Analýzou výsledků vzdělávání a přijímáním konkrétních opatření k jejich zlepšení se
aktivně zabývají jednotlivé předmětové komise. Důkladná je především analýza výsledků
zkoušek společné části MZ, reflexe MZ a porovnávání jejich výsledků. Opatře ním
pro zlepšení výsledků MZ je důraz na upevnění učiva a procvičování těch oblastí, ve kterých
žáci výrazně chybovali, a průběžné procvičování zkušebních didaktických testů
v maturitních třídách. Podporována je čtenářská gramotnost, a to hlavně v předmětech český
jazyk a literatura, základy společenských věd a dějepis. Pro zjištění úrovně vstupníc h
vědomostí žáků má škola zavedeny vstupní pravopisné testy a diktáty v předmětu český
jazyk a literatura a vstupní prověrky v cizích jazycích. Jako podporu žáků ohroženýc h
školním neúspěchem škola využívá ve velké míře doučování v rámci Šablon a ve školním
roce 2021/2022 v rámci Národního plánu doučování zaměřené na odstranění rozdílů
ve výsledcích vzdělávání způsobených přechodem na distanční výuku. Žáci také využíva jí
učiteli poskytované individuální konzultace.
Porovnáním výsledků společné části MZ v jarním zkušebním období 2021 v jednotlivýc h
oborech vzdělání bylo zjištěno, že nejlepších výsledků dosáhli žáci oborů vzdělání
18-20-M/01 Informační technologie a 28-44-M/01 Aplikovaná chemie, kdy všech 28 žáků
přihlášených k MZ vykonalo MZ úspěšně. Pouze po jednom žáku neuspělo z celkového
počtu 32 žáků přihlášených k MZ oboru vzdělání 65-42-M/02 Cestovní ruch a dobíhajíc ího
oboru 65-42-M/01 Hotelnictví. Nejvyšší neúspěšnost byla zaznamenána u žáků oboru
vzdělání 69-41-L/02 Masér sportovní a rekondiční, kdy z 28 žáků přihlášených k MZ
nevykonalo úspěšně společnou část MZ 8 žáků. Ve školním roce 2020/2021 získalo 18 žáků
střední vzdělání s výučním listem z celkového počtu 19 žáků závěrečného ročníku.
Škola motivuje žáky k účasti v předmětových soutěžích, olympiádách a sportovních
soutěžích. Ve školním roce 2019/2020 se žáci školy zúčastnili např. krajského kola
ekologické olympiády a olympiády v anglickém jazyce, soutěží Matematický boyard,
Brněnské zrcadlo (make-up a účesová tvorba), Kalibr cup v Lanškrouně (kosmeticko
kadeřnická soutěž) a obsadili 3. místo v soutěži Mladý módní tvůrce v Jihlavě.
Poradenské služby ve škole zajišťují tři výchovné poradkyně a školní psycholog. Výchovné
poradkyně úzce spolupracují se zástupci ředitele školy a v rámci pravidelných provozníc h
porad společně informují ostatní vyučující o potřebách žáků se speciálními vzdělávac ími
potřebami (dále „SVP“) a nadaných žáků. Výchovné poradkyně se účelně zaměřují
na diagnostiku žáků s poruchami učení, každoročně vypracovávají plány pedagogické
podpory a jejich účinnost společně s třídními učiteli a příslušnými vyučujícími daného
předmětu pravidelně vyhodnocují. Ve škole působí tři asistenti pedagoga, ve zhlédnuté
výuce měli s vyučujícími rozdělené role a vhodně podporovali při učení žáky s SVP. Činnost
školního psychologa je realizována v podobě individuálních nebo skupinových konzultac í,
přínosná je práce s třídními kolektivy vytipovaných tříd ze strany výchovných poradkyň
(techniky učení a zvýšení motivace žáků k učení). Dvě výchovné poradkyně jsou zároveň
školními metodiky prevence, společně vypracovávají školní preventivní program s ohledem


2021/2022                                   6
na potřeby školy a průběžně vyhodnocují jeho účinnost. Při výskytu jakýchkoliv osobních
problémů poskytují všichni členové školního poradenského pracoviště (dále „ŠPP“) žákům
i jejich zákonným zástupcům průběžné a pravidelné konzultační hodiny. V oblasti prevence
rizikového chování žáků plní významnou preventivní funkci adaptační kurzy pro žáky
1. ročníků a stmelovací kurzy pro žáky 2. ročníků zaměřené na utváření vztahů mezi žáky.
V rámci celého ŠPP jsou ve spolupráci s vedením školy každoročně začátkem školního roku
systematicky plánovány četné preventivní aktivity školy (besedy s Policií ČR, besedy
s lékaři – zodpovědné sexuální chování, projektové dny – Tvoření pro hlavu a duši, Krása
a zdravý životní styl, Den pro mé zdraví, Etiketa do škol a školní řád aj.).
Již sedmým rokem patří koncem srpna mezi tradiční akce DM třídenní adaptační kurzy
pod názvem „Intr nanečisto“, jejichž cílem je seznámit budoucí žáky navzájem a přiblížit
jim nové prostředí. Prevencí v oblasti rizikových jevů jsou pro žáky v DM pravidelné
konzultace se školním psychologem. Žáci DM se dlouhodobě účastní nejrůznějš íc h
charitativních aktivit (Domov důchodců, Noc venku, ozdravovna Les království aj.).


                                        Závěry
Vývoj školy / školského zařízení
- Od roku 2018/2019 škola realizuje obor vzdělání s maturitní zkouškou 68-42-M/01
  Bezpečnostně právní činnost.
- Ve školním roce 2020/2021 skončila realizace oboru vzdělání s maturitní zkouškou 65-
  42-M/01 Hotelnictví.
- Od 1. září 2021 byla z kapacitních důvodů otevřena budova C Domova mládeže
  (M. Horákové 141).
- Od školního roku 2021/2022 působí ve škole školní psycholog.
Silné stránky
- Efektivní řízení školy založené na koncepční práci ve všech oblastech školy.
- Významné zlepšení materiálních podmínek vedoucí ke zkvalitňování vzdělávání.
- Otevřené a vstřícné prostředí s propracovanými zpětnovazebními mechanismy založené
  na vzájemné aktivní spolupráci pedagogů.
- Účelné propojení teoretického vzdělávání a odborného výcviku.
- Kontinuální rozvíjení partnerských vztahů přínosných pro naplňování profilu absolventa.
- Aktivní vedení domova mládeže podporující efektivní vzájemnou spolupráci mezi
  pedagogy a žáky.
Slabé stránky a/nebo příležitosti ke zlepšení
- Nedostatečné personální zajištění oboru vzdělání 68-42-M/01 Bezpečnostně právní
  činnost a s tím související nižší kvalita hospitované výuky.
- Nízké aktivní zapojování žáků do výuky a malá míra kooperace mezi žáky.
- Neefektivní využívání různých forem hodnocení ve výuce (sebehodnocení, vrstevnické
  hodnocení, prvky formativního hodnocení).
- Nízká míra diferenciace a individualizace výuky s ohledem na rozdílné potřeby,
  schopnosti a úroveň jednotlivých žáků.



2021/2022                                   7
Doporučení pro zlepšení činnosti školy
- Zajistit splnění kvalifikačních předpokladů pedagogických pracovníků odborných
  předmětů oboru vzdělání 68-42-M/01 Bezpečnostně právní činnost.
- Využívat širší spektrum aktivizačních vyučovacích forem a metod, které podporují
  aktivní zapojování žáků do výuky a jejich vzájemnou spolupráci.
- Účelně a častěji využívat formativní zpětnou vazbu, sebehodnocení a vzájemné
  hodnocení žáků.
- Více diferencovat a individualizovat práci s ohledem na rozdílné pracovní tempo
  a vzdělávací potřeby žáků.
- Přijímat opatření vedoucí ke zkvalitnění výsledků vzdělávání u maturitní zkoušky napříč
  všemi obory vzdělání.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Střední průmyslové školy a Střední odborné školy, Dvůr Králové
       nad Labem č. j. KUKHK-14786/SM/2009 ze dne 10. 9. 2009, s účinností od 10. 9.
       2009 včetně čtyř dodatků
 2.    Výpis správního řízení vydaný Ministerstvem školství, mládeže a tělovýcho vy,
       ve věci návrhu na zápis změny v údajích vedených v rejstříku škol a školských
       zařízení, č. j. MSMT 30706/2020-2 ze dne 22. 7. 2020, s účinností od 1. 9. 2020
 3.    Jmenování do funkce ředitele školy vydané Krajským úřadem Královéhradeckého
       kraje č. j. KUKHK-8139/SM/2019 ze dne 13. 5. 2019, s účinností od 1. 8. 2019
 4.    Doklady o dosaženém vzdělání, pracovní náplně pedagogických pracovníků
       a osvědčení o dalším vzdělávání vedené ve školních letech 2020/2021 a 2021/2022
       (vzorek)
 5.    Dokumentace k hodnocení materiálních a finančních podmínek školy za školní roky
       2020/2021 a 2021/2022
 6.    Dokumentace k zajištění bezpečnosti žáků včetně knih úrazů vedená ve školním roce
       2021/2022
 7.    Celoroční plán práce 2021/2022
 8.    Organizační schéma školy platné od 1. 9. 2021
 9.    Koncepce rozvoje školy 2019 – 2024
10.    Výroční zpráva o činnosti školy za školní roky 2019/2020 a 2020/2021
11.    Školní řád platný ve školním roce 2021/2022



2021/2022                                   8
12.    Školní vzdělávací programy příslušných oborů vzdělání účinné k datu inspekční
       činnosti
13.    Rozvrhy vyučovacích hodin tříd platné k termínu inspekční činnosti
14.    Třídní knihy vedené elektronicky ve školním roce 2021/2022 (vzorek)
15.    Zápisy z jednání předmětových komisí vedené ve školních letech 2020/2021
       a 2021/2022
16.    Zápisy z jednání pedagogické rady vedené ve školních letech 2020/2021 a 2021/2022
17.    Hospitační záznamy vedení školy vedené ve školním roce 2021/2022
18.    Přehledy celkového prospěchu žáků včetně výchovných opatření ve školním roce
       2020/2021 (výpis ze školní matriky)
19.    Souhrnné výsledky maturitní zkoušky, jejich částí a předmětů povinných zkoušek
       společné části MZ, stav po mimořádném termínu jarního zkušebního období 2021 –
       prvomaturanti
20.    Organizační zabezpečení odborného výcviku oborů 69-41-L/01 Kosmetické služby,
       69-51-H/01 Kadeřník a 69-41-L/02 Masér sportovní a rekondiční ve školním roce
       2021/2022
21.    Hospitační záznamy odborného výcviku ve školním roce 2021/2022
22.    Rámcová smlouva o zajištění praktického vyučování žáků v Lázních Bělohrad
       a Velichovkách
23.    Krizový plán řešení šikany platný ve školním roce 2021/2022
24.    Školní program proti šikanování platný ve školním roce 2021/2022
25.    Strategie prevence a řešení školní neúspěšnosti žáků ze dne 2. 9. 2021
26.    Přehled žáků s poruchami učení a jinými obtížemi zdravotního či sociálního
       charakteru, nadaní žáci, školní rok 2021/2022
27.    Plán práce pro školní rok 2021/2022 (Domov mládeže)
28.    Týdenní plán zájmových činností v domově mládeže
29.    Zápisy z porady vychovatelů vedené ve školním roce 2021/2022
30.    Osobní spisy žáků vedené ve školním roce 2021/2022 (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  9
Složení inspekčního týmu a datum vyhotovení inspekční zprávy
 Mgr. Alena Josefová, Ph.D., školní               Mgr. Alena Josefová, Ph.D. v. r.
 inspektorka, vedoucí inspekčního týmu
 Mgr. Lenka Marková, školní inspektorka             Mgr. Lenka Marková v. r.
 Mgr. Eva Vachatová, školní inspektorka             Mgr. Eva Vachatová v. r.
 Ing. Hana Grusová, odborník z praxe,                Ing. Hana Grusová v. r.
 bezpečnostně právní činnost
 Mgr. Petr Benda, odborník z praxe,                  Mgr. Petr Benda v. r.
 bezpečnostně právní činnost
 Mgr. Alena Kloučková, odborník na                    Mgr. Alena Kloučková v. r.
 praktické vzdělávání
 Mgr. Josef Pavlát, kontrolní pracovník               Mgr. Josef Pavlát v. r.

V Hradci Králové      9. 5. 2022


Datum a podpis ředitele školy potvrzující projednání a převzetí inspekční zprávy
 Mgr. Petr Vojtěch,                                    Mgr. Petr Vojtěch v. r.
 ředitel školy

Ve Dvoře Králové nad Labem 12. 5. 2022




2021/2022                                 10
