                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1964/24-S
                                       Sp. zn. ČŠIS-S-388/24-S


Název                               Obchodní akademie a Jazyková škola s právem státní
                                    jazykové zkoušky Mladá Boleslav, příspěvková
                                    organizace
Sídlo                               třída T. G. Masaryka 14, 293 01 Mladá Boleslav
E-mail                              info@oamb.cz
IČO                                 48 683 884
Identifikátor                       600 007 529
Právní forma                        příspěvková organizace
Zastupující                         Ing. Renáta Vícová
Zřizovatel                          Středočeský kraj
Místo inspekční činnosti            třída T. G. Masaryka 14, Mladá Boleslav
Inspekční činnost na místě          2., 9., 10. a 13. května 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů (dále „ŠVP“), naplňování ŠVP
a jejich souladu s právními předpisy a rámcovým vzdělávacím programem podle § 174
odst. 2 písm. b) a c) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy a jazykové školy
s právem státní jazykové zkoušky. V roce 2021 byla ukončena činnost vyšší odborné školy,
zároveň došlo k navýšení nejvyššího povoleného počtu žáků střední školy na 640. K termínu
inspekční činnosti se ve škole vzdělávalo 490 žáků (naplněnost 77 %) v denní formě
vzdělávání v oborech středního vzdělání s maturitní zkouškou Obchodní akademie (231
žáků) a Ekonomické lyceum (259 žáků). Počet žáků v obou oborech od předešlé inspekční
činnosti v roce 2017 vzrostl, v oboru Ekonomické lyceum byl ve školním roce 2023/2024
navýšen i počet tříd. O vzdělávací nabídku střední školy je stabilně vysoký zájem uchazečů.
K termínu inspekční činnosti škola vzdělávala 14 žáků se speciálními vzdělávac ími
potřebami. Podle individuálního vzdělávacího plánu se vzdělávalo 15 žáků, z toho 14
z jiných závažných důvodů. Škola eviduje 12 žáků s odlišným mateřským jazykem (dále
„OMJ“), z nichž dva mají částečnou jazykovou bariéru.


                          Hodnocení podmínek vzdělávání
Ředitelka školy (dále „ředitelka“) ve své dlouholeté funkci kontinuálně naplňuje reálně
stanovenou koncepci, která je pravidelně vyhodnocována. Strategické záměry se daří
postupně realizovat například v oblasti výsledků vzdělávání, rozvoje klíčových a odborných
kompetencí žáků či zajišťování kvalitních personálních či materiálních podmínek .
V aktualizovaných ŠVP je důraz kladen mj. na zefektivnění výuky zvýšením počtu hodin,
ve kterých se třídy dělí na skupiny či na podporu profilace žáků i jejich úspěšnosti u maturitní
zkoušky zařazováním vhodných povinně volitelných předmětů ve vyšších ročnících.
K naplňování profilu absolventa účinně přispívá také dlouhodobá spolupráce s kvalitními
sociálními partnery, která umožňuje efektivní využití teoretických poznatků v praxi
a zvyšuje uplatnitelnost žáků na trhu práce. Přínosem pro žáky je rovněž pravidelné
zapojování externích odborníků do vzdělávání.
Řízení školy je systematické, vychází z výsledků pravidelné evaluace všech oblastí činnosti.
Účelné delegování kompetencí v rámci vedení se pozitivně promítá do úrovně výchovně
vzdělávacího procesu. Pedagogická rada a předmětové komise aktivně plní roli poradních
orgánů ředitelky. Cíleně se zabývají například podněty ke vzdělávání pedagogů, organizac í
soutěží, sjednocováním hodnocení či výsledky žáků a postupy k jejich zlepšování. Vedení
školy efektivně využívá k získávání podnětů ke zkvalitňování vzdělávání rovněž
dotazníkové šetření zadávané opakovaně žákům, případně pravidelné setkávání
s absolventy.
Nastavené kontrolní mechanismy jsou funkční. Četná hospitační činnost vedení školy podle
předem plánovaných priorit zpravidla vyúsťuje v konkrétní doporučení pro zkvalitně ní
pedagogické práce. Poskytování přínosné zpětné vazby umožňuje také účelně zaměřená
hospitační činnost školní psycholožky.
Koncepční práce vedení školy se odráží v příznivých personálních podmínkách. Od poslední
inspekční činnosti mírně vzrostl počet učitelů. Ze 43 pedagogických pracovníků (včetně
rodilého mluvčího anglického jazyka a školní psycholožky) jeden nesplňuje kvalifik ač ní
předpoklady. Pedagogové pověření funkcí výchovného poradce a metodika prevence
absolvovali požadované specializační studium. Podpora začínajícím či nově nastupujíc í m
učitelům je poskytována na úrovni vedení školy i uvádějícím učitelem, případně v rámci
spolupráce v předmětových komisích.
Další vzdělávání pedagogických pracovníků vychází z jejich zájmu a vhodně reaguje
na aktuální potřeby školy. Učitelé se účelně účastnili seminářů zaměřených například
na inovativní metody výuky, funkční gramotnosti i rozvoj digitálních kompetencí.



                                              2/8
Z hospitační činnosti inspekčního týmu bylo zřejmé zavedení části získaných poznatků
do výuky.
Služby školního poradenského pracoviště zajišťují v úzké spolupráci výchovná poradkyně,
metodik prevence a školní psycholožka, kteří efektivně poskytují poradenství a konzultace
žákům, jejich zákonným zástupcům i pedagogickým pracovníkům. Škola identifik uje
projevy rizikového chování, v případě jeho výskytu situaci bezodkladně řeší. Důraz je
zároveň správně kladen na prevenci, což se příznivě promítá do malé četnosti sociálně
patologických jevů Příležitost ke zlepšení je v zefektivnění strategie předcházení školní
neúspěšnosti v oblasti podpory žáků s OMJ.
Efektivní vícezdrojové financování a účelné nakládání s finančními prostředky umožňuje
průběžnou obnovu materiálně-technického zázemí vzdělávání a vytváří optimální podmínky
pro realizaci ŠVP. Škola disponuje dostatečným počtem učeben s multimediálními
zařízeními včetně nové učebny virtuální reality. Průběžně byly doplňovány mj. učební
pomůcky, didaktické materiály, vybavení fitness centra. Od předchozí inspekční činnosti se
zlepšilo zejména vybavení digitálními technologiemi.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví. Míra úrazovosti je nízká.


                          Hodnocení průběhu vzdělávání
Hodnocen byl průběh vzdělávání ve střední škole. V hospitovaných hodinách převládala
příjemná pracovní atmosféra, vyznačující se vstřícným přístupem učitelů k žákům. Většina
sledovaného vzdělávání probíhala v dělených třídách, v nichž nižší počet žáků účinně
přispíval k individualizaci výuky a umožňoval učitelům rychlejší ověření pochopení
probíraného učiva. Pedagogové často využívali k dosažení vzdělávacího cíle účelné střídání
metod a forem práce, jež podporovalo zapojení všech žáků do výuky. Na žáky byly přes
náročnost probíraného učiva kladeny přiměřené a srozumitelné požadavky. Vyučující jim
správně poskytovali dostatek času pro řešení úlohy i formulaci odpovědí. Při ověřování
znalostí dbali na průběžnou zpětnou vazbu žákům, využitelnou při jejich dalším učení.
V přibližně dvou třetinách hospitované výuky byly vhodně aplikovány zkušenosti žáků
z reálného života. Pozitivem bylo také účelné využití digitální techniky k prezentaci učiva,
podpoře žáků při samostatném vyhledávání informací či ke zvýšení názornosti výuky aj.
Příležitost ke zlepšení má však škola ve využívání sebereflexe žáků a vzájemného hodnocení
k získání efektivní zpětné vazby o míře zvládnutí učiva. Menší pozornost byla také věnována
shrnutí a upevnění probraného učiva či ověření splnění vzdělávacích cílů s ohledem
na učební pokrok žáků v závěru vyučovacích hodin.
Společným rysem výuky všeobecně vzdělávacích předmětů bylo využití široké škály
vzdělávacích strategií. V českém jazyce a literatuře byla kromě frontální výuky s řízeným
rozhovorem účelně zařazována také práce ve skupině či ve dvojici. V hodinách literatur y
byly promyšleně realizovány kreativní aktivity s cílem motivovat žáky k četbě a usnadnit
jim pochopení uměleckého textu. Ve výuce zaměřené na stylistiku byli žáci účinně
aktivizováni hrou k zamyšlení nad významem slov i k rozšíření své slovní zásoby. Kladením
problémových otázek s využitím postojové složky cíle byly účelně rozvíjeny jejich
komunikativní kompetence. Prezentace vlastních názorů na problém umožnila žákům
prohlubovat kritické myšlení. Ve všech sledovaných hodinách byla efektivně rozvíjena
čtenářská gramotnost cíleným vyhledáváním informací v textu a jejich interpretací. Poznatky
získané z práce s textem byly účelně využity ke shrnutí charakteristiky probíraného
literárního díla či rysů stylistického útvaru.


                                            3/8
Ve výuce cizích jazyků (anglického, německého, španělského a ruského) bylo výrazným
přínosem pro žáky vedení efektivní komunikace v cílovém jazyce. Žáci byli účinně
motivováni pestrými aktivitami včetně didaktických her či soutěží k osvojení a upevnění
slovní zásoby i gramatických jevů či k porozumění a interpretaci textu popř. vyslechnuté ho
projevu. Časté využití skupinové práce rovněž podpořilo rozvoj jejich interaktivníc h
řečových dovedností i schopnost týmové kooperace. Jednotlivé činnosti na sebe vhodně
navazovaly a byly dobře časově rozvržené. Žáci byli také promyšleně vedeni k praktickému
využití jazyka v běžných situacích. V anglickém jazyce prokazovali žáci vysokou úroveň
osvojených jazykových znalostí a dovedností.
Hospitované hodiny matematiky se vyznačovaly systematickým zapojováním všech žáků
do výuky účelným kombinováním různých forem práce a aktivizujících metod i cíleným
uplatněním diferencovaných úkolů pro rychlejší či nadané žáky. Žáci byli důsledně vedeni
ke komentování správného postupu, případně k promýšlení alternativních způsobů řešení
úloh. Vhodně byla rozvíjena jejich schopnost logického vyvozování nových souvislos tí
probíraných jevů. Proces učení byl rovněž podporován účelnou prací s chybou. Ve vyšším
ročníku si žáci volili podle svých preferencí z promyšlené nabídky typových úloh
umožňujících přípravu k maturitnímu didaktickému testu či k přijímacím zkouškám
na vysoké školy různého zaměření. Při řešení úkolů účinně využívali týmovou spolupráci
nebo individuální podporu vyučující.
Ve výuce společenskovědních předmětů učitelé vhodně probírali učivo v širších
souvislostech, propojovali teoretické poznatky s praktickými příklady nebo s vlastními
zkušenostmi žáků. Efektivně byly využity mezipředmětové vztahy, problémová úloha či
práce s chybou. V části výuky pedagog sice cíleně zařadil skupinovou práci, avšak její
vyhodnocení pouze frontálně vedeným dotazováním nevytvořilo dostatečný prostor pro
prezentaci názorů žáků.
Ve výuce informačních a komunikačních technologií žáci účelně využívali při řešení
zadaného úkolu specializované zařízení a software pro virtuální realitu. Učitel důsledně
poskytoval žákům individuální podporu.
Výuka odborných ekonomických předmětů byla efektivně organizována. Učitelé připravili
pro žáky řadu vhodných příkladů a pracovních listů k procvičení probraného učiva. Rovněž
účelně využívali elektronické učebnice. Při řešení zadání na tabuli správně psali postupné
kroky, zápis doprovázeli přehledným promítáním pomocí dataprojektoru. Vhodně volené
otázky společně s klasifikací za aktivní zapojení podněcovaly žáky ke svědomité práci.
V některých hodinách byla promyšlená didaktika procvičování doplněná účelnou prací žáků
ve skupinách. Pestré aktivity podporující činnostní učení účinně přispívaly k rozvoji
odborných kompetencí žáků. Efektivitu výuky zvyšovaly vhodné příklady využití
teoretických poznatků v praxi.
Výuka písemné a elektronické komunikace byla velmi dobře organizovaná. Žáci měli zažité
správné pracovní návyky, prostřednictvím počítačového programu individuá lně
zdokonalovali své výkony v opisu textu. Chybělo však zařazení relaxačních prvků nebo
oživení práce například soutěžemi.
Přínosem pro žáky je v maturitním ročníku realizovaná simulace přijímacího řízení
do zaměstnání s prezentací životopisu, při které komise složená mj. z odborníků z praxe
poskytuje žákům konstruktivní zpětnou vazbu. Teoretické vzdělávání je účinně propojováno
s praxí také pravidelnou realizací odborně zaměřených exkurzí či seminářů vedených
externími odborníky.




                                           4/8
                          Hodnocení výsledků vzdělávání
K zjišťování dosažené úrovně znalostí a dovedností žáků škola používá kromě standardníc h
nástrojů, tj. především písemného a ústního zkoušení, také vlastní srovnávací testy či typové
didaktické testy, popř. hodnotící listy z odborné praxe. Od předchozí inspekční činnosti byl
zefektivněn způsob předávání informací žákům i jejich zákonným zástupcům
prostřednictvím elektronického informačního systému.
V průběhu vzdělávání dosahují žáci velmi dobrých výsledků v obou oborech vzdělání.
Ve školním roce 2022/2023 až na výjimku prospěli všichni žáci. Ve srovnání s předchozím
školním rokem se v obou oborech zvýšil podíl žáků prospívajících s vyznamenáním. Tento
podíl je výrazný zejména v oboru Ekonomické lyceum, ve školním roce 2022/2023 dosáhl
přibližně 42 %. V oboru Obchodní akademie prospělo s vyznamenáním 15 % žáků.
Průměrný prospěch na konci školního roku 2022/2023 se meziročně v obou oborech mírně
zlepšil. Ve školním roce 2022/2023 dosahoval přibližně 1,6 v oboru Ekonomické lyceum
a 2,0 v oboru Obchodní akademie. Z podrobnější analýzy vyplynulo, že nejslabší výsledky
mají žáci opakovaně v matematice, ekonomice a účetnictví. Výsledky žáků se speciálními
vzdělávacími potřebami jsou srovnatelné s ostatními žáky. Někteří žáci s OMJ však
vykazovali zejména ve školním roce 2021/2022 riziko školní neúspěšnosti (klasifikace
stupněm dostatečný) v českém jazyce a literatuře.
Z podrobného rozboru výsledků žáků je rovněž zřejmé, že ve školním roce 2022/2023
se ve srovnání s předchozím školním rokem mírně zvýšila jejich motivace k účasti ve výuce.
V obou oborech klesla roční průměrná absence shodně téměř o 20 %, činila přibližně 120 h
na žáka. Pozitivním zjištěním je také zcela ojedinělý výskyt neomluvené absence. Škola
úspěšně usiluje o nastavení motivačního prostředí pravidelným oceňováním žáků ve formě
pochvaly, případně i finanční odměnou v závěru studia aj.
Výsledky žáků při ukončování vzdělávání maturitní zkouškou (dále „MZ“) jsou v obou
oborech stabilně velmi dobré. V roce 2022 a 2023 byla ve společné části MZ hrubá
neúspěšnost (podíl žáků neúspěšných u MZ nebo zkoušku nekonajících z celkového počtu
přihlášených žáků) po zkouškách v jarním a podzimním termínu v obou oborech vždy lepší
než průměr v příslušné oborové skupině v ČR. V maturitním období 2022 byla hrubá
neúspěšnost v obou oborech ovlivněna jednotlivci, kteří po přihlášení MZ nekonali
a v oboru Obchodní akademie také žákem, který neuspěl v českém jazyce a literatuře
i v matematice. V maturitním období 2023 konali MZ všichni přihlášení žáci, kteří
ve zkouškách společné části uspěli. Při konání zkoušek profilové části se v hodnoceném
období žákům také dařilo až na výjimku uspět. Značná část žáků využívá možnost nahrazení
zkoušky z anglického jazyka v profilové části MZ standardizovanou zkouškou. Škola
vhodně podporuje získání této zkoušky organizací kurzu příslušné úrovně pokročilosti
v jazykové škole.
Škola účinně motivuje žáky k účasti ve vědomostních, dovednostních a sportovních
soutěžích, např. v oblasti ekonomiky, finanční gramotnosti, informatiky, matematiky či
v cizojazyčných konverzačních soutěžích. Žáci prokazují velice dobrou úroveň svých
znalostí a dovedností výborným umístěním v krajských popř. i celostátních kolech.
Pravidelné poznávací zahraniční zájezdy, kulturní akce, školní projekty, vydávání školního
časopisu nebo účast na charitativních akcích či v ekologickém programu aj. účinně přispívají
k všestrannému rozvoji osobnosti žáků.
Kariérové poradenství s aktivním zapojením školní psycholožky je funkční. Profesní
směřování žáků je v průběhu studia úspěšně prohlubováno. Vyváženost kvality odborné
a všeobecné složky vzdělávání zvyšuje úspěšnost absolventů při přijetí k navazujíc ímu


                                            5/8
terciárnímu vzdělávání. Převážná většina (přibližně 85 %) pokračuje ve studiu na vysokých
školách, ostatní se zapojují do pracovního procesu.


                                         Závěry
Vývoj školy
– V roce 2021 byla ukončena činnost vyšší odborné školy
– O vzdělávací nabídku střední školy je dlouhodobě vysoký zájem uchazečů, došlo
  k navýšení nejvyššího povoleného počtu žáků, vzrostl počet žáků a tříd
– Zlepšily se materiální podmínky vzdělávání, zejména vybavení digitálními technologie mi
– Škola si udržuje velice dobrou úroveň výchovně vzdělávacího procesu
– Opatření přijatá k odstranění nedostatků zjištěných při předešlé inspekční činnosti byla
  účinná
Silné stránky
– Systematická evaluační činnost vedení školy se pozitivně promítá do kontinuálního
  zkvalitňování vzdělávání (2.1)
– Promyšlené zařazování aktivizujících výukových forem a metod, účelné propojování
  teoretických poznatků s jejich využitím v praxi účinně podporuje rozvoj klíčovýc h
  a odborných kompetencí žáků (4.2)
– Žáci stabilně dosahují velmi dobrých výsledků v průběhu i při ukončování vzdělává ní
  maturitní zkouškou, úroveň dosažených znalostí a dovedností úspěšně prokazují
  i v četných soutěžích různého zaměření (5.2)
– Přínosná spolupráce s kvalitními sociálními partnery včetně zapojení externích odborníků
  do vzdělávání zvyšuje uplatnitelnost žáků na trhu práce (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Příležitost ke zlepšení je v četnějším zařazování vrstevnického hodnocení či sebereflexe
  žáků k získání efektivní zpětné vazby o míře zvládnutí učiva či k vyhodnocení splnění
  vzdělávacího cíle v závěru vyučovacích hodin. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce systematicky zapojovat žáky do evaluačních aktivit, více využívat vzájemné
  hodnocení či sebereflexi žáků rovněž k vyhodnocení splnění stanoveného vzdělávac ího
  cíle v závěru vyučovacích hodin


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            6/8
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Dokumentace ke zřízení školy – zřizovací listina, výpis z rejstříku škol a školských
      zařízení k termínu inspekční činnosti
 2.   Potvrzení ve funkci ředitelky školy, s účinností od 1. srpna 2019
 3.   Školní vzdělávací programy, platnost k termínu inspekční činnosti
 4.   Školní řád střední školy, platnost k termínu inspekční činnosti
 5.   Dokumentace k řízení školy – soubor dokumentů, k termínu inspekční činnosti
 6.   Třídní knihy a rozvrhy vyučovacích hodin, stav k termínu inspekční činnosti
 7.   Dokumentace školního poradenského pracoviště, školní roky 2022/2023 a 2023/2024
 8.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 9.   Záznamy z pedagogické rady, školní roky 2022/2023 a 2023/2024 k termínu
      inspekční činnosti
10.   Doklady o přijímání ke vzdělávání pro školní roky 2022/2023 a 2023/2024
11.   Výroční zpráva o činnosti školy za školní rok 2022/2023
12.   Personální dokumentace (doklady o nejvyšším dosaženém vzdělání, plány dalšího
      vzdělávání), školní roky 2022/2023 a 2023/2024 k termínu inspekční činnosti
13.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. 12. 2023)
14.   Dokumentace k zajištění bezpečnosti a ochrany zdraví žáků, stav k termínu inspekční
      činnosti
15.   Smlouvy o zajištění praktického vyučování ve školním roce 2023/2024 (vzorek)
16.   Inspekční zpráva čj. ČŠIS-2036/17-S
17.   Webové stránky školy https://www.oamb.cz, stav k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Mgr. Markéta Seidlová, školní inspektorka
 Bc. Mária Kotvanová, kontrolní pracovnice
13. června 2024




                                          8/8
