                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-230/25-L
                                       Sp. zn. ČŠIL-1165/25-L


Název                               Střední škola Klíč s.r.o.
Sídlo                               Pražská 3061, 470 01 Česká Lípa
E-mail                              matouskova_sspos@seznam.cz
IČO                                 25 014 986
Identifikátor                       600 010 082
Právní forma                        Společnost s ručením omezeným
Zastupující                         Mgr. Eva Matoušková
Zřizovatel                          Ing. Martina Matoušková
Místo inspekční činnosti            Pražská 3061, Česká Lípa
Inspekční činnost na místě          23.−25. 9. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
příslušného školního vzdělávacího programu, hodnocení naplňování školního vzdělávac ího
programu a jeho souladu s právními předpisy a rámcovým vzdělávacím programem podle §
174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední škola Klíč s.r.o. (dále „škola“, „instituce“) poskytuje střední vzdělání v oboru
vzdělání 63-41-M/01 Ekonomika a podnikání s nabídkou dvou zaměření (Personální řízení,
3D grafika a počítačové hry). Nejvyšší povolený počet žáků ve škole je 164 (120 žáků
v denní a 60 žáků v dálkové formě vzdělávání).
K datu inspekční činnosti se ve škole vzdělávalo 119 žáků v denní formě vzdělávání, dálková
forma vzdělávání nebyla aktuálně realizována. Škola evidovala čtyři žáky se speciálními
vzdělávacími potřebami a sedm žáků s odlišným mateřským jazykem bez jazykové bariéry.
Školní stravování je zajištěno prostřednictvím smluvního partnera.


                         Hodnocení podmínek vzdělávání
Zkušená ředitelka školy stojí v čele instituce od jejího založení. Koncepční záměry
pro rozvoj školy zpracovává ve spolupráci s pedagogy, úřadem práce a zaměstnavate li,
operativně reaguje na aktuální společenskou poptávku po vzdělávání. Klade si za cíl
propojení školy se životem, vytváření otevřené a sdílné atmosféry ve škole a posilová ní
zdravého sebevědomí žáků. Prostředkem k naplňování vzdělávacích cílů je vedení žáků
k vzájemné úctě, odpovědnosti a týmové spolupráci.
Systém řízení školy je založen na úzké spolupráci se zřizovatelem. Pro vnitřní přenos
informací a kontrolní mechanismy je efektivně využíván školní informační systém.
Vedení školy poskytuje pedagogům efektivní zpětnou vazbu o úrovni jejich pedagogické
práce na základě pravidelné hospitační činnosti. Vedení školy se daří udržovat příznivo u
atmosféru na pracovišti. Stabilizovaný pedagogický sbor byl v souvislosti se zvýšením počtu
žáků a tříd rozšířen o mladé učitele zejména odborných předmětů. Škola ve výuce využívá
rovněž zkušeností odborníků z praxe. Předpoklady odborné kvalifikace splňuje téměř
polovina pedagogů, další si kvalifikaci doplňují studiem. Další vzdělávání pedagogickýc h
pracovníků je realizováno na základě plánu manažerského a pedagogického rozvoje školy
a osobních plánů jednotlivých pedagogů v souladu s koncepčními záměry. V procesu
uvádění začínajících učitelů bylo zjištěno nedůsledné seznamování s kulturou školy.
Poradenské služby a preventivní péče zajišťované výchovnou poradkyní a školní
metodičkou prevence v jedné osobě, která splňuje kvalifikační předpoklady pro výkon
činností, vycházejí z předložených plánů pro aktuální školní rok. Jsou realizo vá ny
ve spolupráci s ostatními pedagogy, se školskými poradenskými zařízeními i externími
odborníky. Žákům je nabízena odborná individuálně poradenská konzultační činnost
založená na profesionalitě, důvěře a vzájemné akceptaci. Sledování nežádoucích jevů,
operativně zajišťovaná intervence pro žáky s riziky neúspěšnosti, přijímání vhodných
podpůrných opatření a čtvrtletní vyhodnocování jejich účinnosti eliminují výskyt rizikovýc h
projevů chování. V podmínkách instituce s menším počtem žáků i pedagogů je vytvářeno
příznivé emocionální, sociální a pracovní klima, žáci nejsou v prostředí kolektivu anonymní,
třídy jsou otevřené kooperaci. Cílem řady nespecifických aktivit (např. společný adaptační
kurz žáků prvního a druhého ročníku, odborné a sportovní soutěže, prezentace školy,
výstavy, kulturní a dobročinné akce) je podpora spolupráce a pomoci, posílení vzájemné ho
respektu. Významná pozornost je věnována klimatu ve škole, vhodnými nástroji jsou
třídnické hodiny napříč všemi ročníky či fyzická i elektronická schránka důvěry.
Sounáležitost se školou posilují tradiční komunitní akce.
Materiální podmínky školy vyhovují požadavkům na realizované vzdělávací programy.
Škola disponuje čtyřmi kmenovými učebnami, dvěma počítačovými učebnami, odbornou
učebnou pro 3D tisk a učebnou pro výuku v dělené třídě. Žákům je k dispozici školní
knihovna a odpočinková místnost. Vybavení informačními a komunikačními technologie mi
včetně software je nadstandardní, je průběžně obnovováno, aby vyhovovalo současným
trendům. Tělesná výchova je realizována v odpovídajících prostorách nedaleké základní
školy.



                                            2/7
Otázky bezpečnosti a ochrany zdraví jsou nedílnou součástí života školy. Vedení školy
seznamuje žáky s pravidly bezpečného chování ve škole i na akcích konaných mimo školu.
Rizika vyhodnocuje a přijímá účinná opatření. Vchody do budovy jsou zabezpečeny proti
vniknutí nežádoucích osob elektronickým systémem.


                          Hodnocení průběhu vzdělávání
Škola poskytuje všem aktérům otevřené, kultivující a motivační edukační prostředí.
Příjemná partnerská atmosféra navštívených hodin respektovala potřeby jednotlivců, žáci
uvědoměle dodržovali nastavená pravidla. Sledované hodiny byly promyšlené a dobře
připravené zejména ve vztahu k odborným cílům vzdělávání. Pedagogové účelně volili
různé výukové metody a formy a využívali prostředky informačních a komunikač níc h
technologií pro podporu efektivního učení žáků v závislosti na charakteru probíraného učiva .
Ojediněle byla zaznamenána cílená samostatná práce žáků se zdroji informací nebo účelné
využití spolupráce žáků podporující rozvoj kooperačních kompetencí. Dařilo se úspěšně
motivovat a zapojit téměř všechny žáky. Ve frontálně koncipované výuce se někteří žáci
aktivně zapojovali do diskuse a projevovali dobré znalosti, zatímco jiní zůstávali pouze
pasivními posluchači. Příležitostí pro pedagogy je přenést větší část aktivit ve vzdělávac ím
procesu na samotné žáky a poskytnout jim možnost výběru různě obtížných úloh.
Učitelé se zaměřovali na aktivní procvičování a upevňování znalostí. V minimální míře byla
zaznamenána diferenciace výuky s ohledem na možnosti a studijní předpoklady jednotlivýc h
žáků či možnost samostatně volit úlohy různé kognitivní náročnosti a realisticky odhadovat
své schopnosti. Příležitostí je hospodaření s časem, pedagogové v závěru vyučovac íc h
jednotek často provedli shrnutí klíčových informací a zřídka poskytli prostor žákům
pro zhodnocení vlastních znalostí a dovedností ve vztahu k vytyčenému cíli a individuálního
učebního pokroku. Pro samostatnou práci žáků nebyla nastavována kritéria, která by
umožnila efektivní sebehodnocení a vzájemné žákovské hodnocení.
Vysoká úroveň vzdělávání v anglickém jazyce je silnou stránkou školy. Hodiny byly vedeny
v cílovém jazyce, učitelé poskytovali žákům prostor pro vzájemnou komunikac i
a prostřednictvím autentických nahrávek podporovali rozvoj percepce. Střídání
vzdělávacích metod a forem, včetně skupinové práce zvyšovalo aktivní zapojení žáků.
Volené způsoby práce a probíraná témata odpovídaly komplexní přípravě na maturitní
zkoušku. Využívání metody CLIL (Content and Language Integrated Learning) ve výuce
obsahu nejazykového vzdělávacího předmětu podporuje mezipředmětové vazby a zejména
v předmětech orientovaných na výpočetní techniku je nedílnou součástí odborné
terminologie.
Ve sledované výuce českého jazyka a literatury byla patrná systematická příprava žáků
k úspěšnému vykonání všech částí maturitní zkoušky. Výzvou je adekvátní podpora
individuálních potřeb jednotlivců ve výuce matematiky s využitím diferenciace úloh
a vzájemného učení či efektivní práce se zdroji informací.
Výuka tělesné výchovy kladla důraz na pozitivní motivaci k pohybu. Pedagožka vedla žáky
ke kvalitnímu rozcvičení před samotnou pohybovou aktivitou, fair play i sebehodnocení.
Ve sledovaných hodinách odborných předmětů byly předávané informace účelně
propojovány se situacemi z praktického života, někdy i s kulturně historickým přesahem.
Výuka měla vysokou úroveň a směřovala k naplnění profilu absolventa. Výklad byl veden
jasně a srozumitelně, nové pojmy byly zařazovány do již známých souvislostí. Informač ní
technika byla účelně využívána k samostatné práci žáků. Získávání informací z online


                                            3/7
prostředí i tvorba vlastních výstupů podporovala naplňování stanoveného vzdělávacího cíle.
Větší pozornost je třeba věnovat cílenému rozvoji komunikačních dovedností žáků,
od schopnosti vyjadřovat se plynule až po umění souvisle komentovat vlastní postupy.


                         Hodnocení výsledků vzdělávání
Škola přijímá uchazeče o vzdělávání na základě jednotné přijímací zkoušky (60 %),
výsledků předchozího vzdělávání (20 %) a ústního pohovoru v anglickém jazyce (20 %).
Vysoký zájem uchazečů o vzdělávání (převis 3,33) je prvkem, který efektivně pomáhá
předcházet neúspěchu po zahájení vzdělávání ve škole.
Průběžné výsledky vzdělávání žáků vycházejí z klasifikace získávané při ověřování znalostí
a dovedností. Vedení školy s výsledky vzdělávání průběžně pracuje, na základě jejich
vyhodnocování přijímá účinná opatření ke zlepšení. Prospěch žáků je pravidelně
monitorován na pedagogických radách a v předmětových komisích. K průběžným
výsledkům vzdělávání mají snadný přístup pedagogové, žáci i jejich zákonní zástupci
prostřednictvím elektronického informačního systému. Zákonní zástupci žáků se mohou
s výsledky seznámit na rodičovských schůzkách či při osobních konzultacích. Vzdělávac í
výsledky žáků za poslední tři roky jsou stabilní. Ve školním roce 2024/2025 prospělo 29 %
žáků s vyznamenáním, neprospěl jeden žák, který aktuálně opakuje ročník.
Žáci dosahují výborných výsledků v průběhu i při ukončování vzdělávání. Těm, kteří
nedosahují očekávaných výstupů, poskytuje škola účinnou podporu v podobě konzultac í
a doučování. Individuální přístup pedagogů k žákům se odráží v operativním jednání se žáky
či jejich zákonnými zástupci v oblasti prevence školního neúspěchu, vysokých absencí
i rizikového chování žáků. Z kázeňských opatření byly ve školním roce 2024/2025
uplatněny výhradně pochvaly. Počet zameškaných hodin za poslední tři roky klesl o 19 %,
neomluvené absence jsou eliminovány. Snížený stupeň z chování nebyl ve školním roce
2024/2025 uplatněn. Škola využívá externí zjišťování úrovně dosahovaných výsledků
formou výběrového testování Českou školní inspekcí, na aktuální zjištění reaguje vhodným i
opatřeními. Motivací k dosahování dobrých studijních výsledků je prospěchové stipendium,
za úspěšnou práci v robotickém kroužku mohou žáci získat mimořádné stipendium.
Významným ukazatelem kvality poskytovaného vzdělávání je úspěšnost žáků u maturitníc h
zkoušek. Ve školním roce 2023/2024 se všem žákům podařilo vykonat maturitní zkoušku
v řádném termínu. Ve školním roce 2024/2025 uspělo v jarním zkušebním termínu 84 %
žáků, po podzimním opravném termínu vzrostl poměr úspěšných absolventů na 97 %.
Vedení školy neprodleně analyzovalo příčiny neúspěchu v matematice a přijalo opatření
k nápravě. S těmi, kteří neuspěli v prvním zkušebním období, škola aktivně spolupracuje
a poskytuje jim individuální konzultace. Většina absolventů pokračuje ve studiu na
vysokých školách (za poslední dva roky průměrně 73 %), další nachází uplatnění v praxi,
zčásti v rodinných firmách.
Nabídka širokého spektra kroužků reaguje na individuální zájmy žáků (3D grafika, mediální
komunikace, španělský jazyk, divadelní kroužek, hudební klub, stolní hry, osobnostní
rozvoj, robotika, seminář z matematiky pro maturitní ročník). Podporu schopností žáků
představuje zapojení do soutěží mezi školami (Bezpečný internet, konverzační soutěž
v anglickém jazyce, Haxagon Skirmisch, ekonomická olympiáda, Finanční gramotnost,
online Best in English, Bobřík informatiky). Škola pořádá i vlastní soutěže (šachy, logika,
prezentační dovednosti). V oblasti sportu se žáci pravidelně účastní turnajů, zejména
ve florbale.



                                           4/7
Škola zajišťuje svým žákům získání mezinárodního certifikátu úrovně informatické
gramotnosti ICDL (International Certificat Digital Literacy), obsah všech sedmi modulů je
součástí kurikula v jednotlivých ročnících. Možnost získat osvědčení dosažené úrovně
jazykových znalostí v angličtině je žákům zprostředkovávána ve spolupráci s Britskou
radou.
Sounáležitost se školou podporuje realizace školních projektů, poznávacích zájezdů (Praha,
Drážďany), lyžařského zájezdu do Alp, prezentace školy na Burze škol nebo účast
na exkurzích. Výuku doplňují online přednášky v rámci cyklu Jedu vědu, společné návštěvy
divadel a výstav. Aktivní zapojení do mezinárodního projektu Erasmus probíhá zejména
formou spolupráce se školami v Žitavě a v Drážďanech, žáci se účastní setkání mladých lidí
v Maroku. Zároveň škola aktivně spolupracuje se vzdělávacími institucemi z Francie
a Rakouska.
Rozvíjené partnerské vztahy všestranně přispívají k naplňování profilu absolventa
a zpestření vzdělávacího procesu. Vedení školy klade dlouhodobě velký důraz na spolupráci
se specializovanými firmami pro zajišťování maximálně přínosného praktického vyučová ní
(Modus, eSuba, LanCraft), které je zároveň oživením a doplněním teoretické výuky.
Pro formování osobnosti žáků, posilování jejich sepětí se školou a rozvoj demokratickýc h
hodnot má mimořádný přínos žákovský parlament. Jeho činnost se neomezuje pouze
na přenos informací a požadavků od žáků směrem k vedení školy, nýbrž je efektivní i jako
prostředek vrstevnického působení na spolužáky. Přispívá k otevřenému dialogu
a spolupráci na všech úrovních školního života, podílí se na realizaci školních projektů.
Prostor pro realizaci a osobnostní rozvoj mají žáci při přípravě a vydávání školního časopisu.
Sociální kompetence žáků rozvíjí spolupráce s Domem pečovatelské služby formou
velikonočních a vánočních setkání se seniory, pro něž žáci připravují kulturně společenský
program. Pravidelnou součástí života školy je zapojení do charitativních akcí, inspirativním
příkladem je předání výnosu z celoškolního projektu Svačiny pro žáky, který je součástí
vzdělávacího předmětu Fiktivní firma.
Škola je členem Sdružení soukromých škol Čech, Moravy a Slezska.


                                          Závěry
Vývoj školy
– Nejvyšší povolený počet žáků byl od 1. 9. 2023 navýšen na 164.
– Od roku 2020/2021 nabízí škola vzdělávání ve dvou zaměřeních (Personální řízení,
  3D grafika a počítačové hry), došlo ke zvýšení počtu žáků a pedagogů.
– Škola zajišťuje svým žákům získání mezinárodního certifikátu úrovně informatické
  gramotnosti ECDL (International Certificat Digital Literacy).
Silné stránky
– Škola poskytuje všem aktérům otevřené, kultivující a motivační edukační prostředí
  s propracovanými zpětnovazebními mechanismy. (1.3)
– Rozvíjené partnerské vztahy všestranně přispívají k naplňování profilu absolventa
  a zpestření vzdělávacího procesu. (1.5)
– Vedení školy aktivně vyhledává vhodné možnosti zapojení do projektové činnosti s řadou
  školních i mimoškolních aktivit pro zkvalitňování podmínek a průběhu vzdělávání. (2.1)



                                             5/7
– Využívání metody CLIL ve výuce podporuje rozvoj komunikačních kompetencí žáků.
  Podporuje dosahování vysoké úrovně jazykových znalostí v anglickém jazyce. (4.1)
– Široké spektrum kroužků a dalších vzdělávacích aktivit podporuje rozvoj specifick ýc h
  zájmů a nadání jednotlivých žáků. (5.1)
– Žáci dosahují stabilně výborných výsledků v průběhu i při ukončování vzdělávání. Škola
  cíleně podporuje jejich účast v odborně zaměřených soutěžích a olympiádách. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V procesu uvádění začínajících učitelů bylo zjištěno nedůsledné seznamování s kulturou
  školy. (2.3)
– Škola má rezervy v diferenciaci výuky s ohledem na možnosti a studijní předpoklady
  jednotlivých žáků. Prostor skýtá rozvíjení jejich kompetence realisticky odhadovat své
  schopnosti a vyhodnocovat dosažení vlastních vzdělávacích cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Důsledně seznamovat začínající učitele s kulturou školy.
– Přenést větší část aktivit ve vzdělávacím procesu na žáky, poskytnout jim možnost výběru
  různě obtížných úloh.
– Vhodně diferencovat učivo s ohledem na vzdělávací potřeby jednotlivých žáků.
– Zaměřit se na kriteriální hodnocení žákovských prací.
– Podporovat větší autonomii žáků v procesu vzdělávání, nastavování vzdělávacích cílů
  a vyhodnocování úrovně jejich dosažení.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do …. dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpisy z rejstříku škol a školských zařízení https://rejstriky.msmt.cz (základní škola,
      školní družina,) ke dni 2. 9. 2025


                                            6/7
 2.   Dokumentace ke koncepčnímu a evaluačnímu řízení školy k datu inspekční činnosti
 3.   Dotazníkové šetření školy a České školní inspekce, školní rok 2024/2025
 4.   Školní informační systém, školní rok 2024/2025 k datu inspekční činnosti
 5.   Souhrnná dokumentace školního poradenského pracoviště, školní rok 2024/2025
      k datu inspekční činnosti
 6.   Výsledky testování ČŠI, školní rok 2022/2023
 7.   Dokumentace ke zhodnocení bezpečnosti a ochrany zdraví žáků a školního stravování
 8.   Dokumentace ke zhodnocení finančních podmínek.
 9.   Dokumentace podle § 28 odst. 1 školského zákona za období školního roku
      2024/2025 k datu inspekční činnosti
10.   Webové stránky školy https://stredni.skolaklic.cz/


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Romana Jůnová, školní inspektorka, vedoucí inspekčního týmu
 Mgr. Jitka Šafaříková, školní inspektorka
 Ing. Lenka Sulková, kontrolní pracovnice
20. 10. 2025




                                         7/7
