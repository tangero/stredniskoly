CSI0X00BTF1J




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3058/23-A
                                     Sp. zn. ČŠIA-S-449/23 A
Název                               Gymnázium Kodaňská a Střední odborná škola, a.s.
Sídlo                               Kodaňská 54/10, Vršovice, 101 00 Praha 10
E-mail                              marek.matejka@gymnaziumkodanska.cz
IČO                                 04235380
Identifikátor                       691009619
Právní forma                        akciová společnost
Zastupující                         RSDr. Bohuslava Šenkýřová
Zřizovatel                          Bankovní akademie, a.s.
Místo inspekční činnosti            Kodaňská 54/10, Praha 10
Inspekční činnost na místě          31. 10. 2023 − 2. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika

Právnická osoba Gymnázium Kodaňská a Střední odborná škola, a.s. (dále „škola“)
poskytuje střední vzdělání s maturitní zkouškou v denní formě vzdělávání v osmileté m
a od 1. 9. 2023 i ve čtyřletém gymnáziu. Škola zároveň k tomuto datu změnila název
a zcela ukončila vzdělávání v oboru Ekonomické lyceum. Od školního roku 2019/2020
škola nerealizuje vzdělávání v dálkové formě oborů Gymnázium a Ekonomika
a podnikání. Škola utlumuje střední odborné vzdělávání a v současné době nepřijímá
uchazeče ani do denní formy vzdělávání oboru Ekonomika a podnikání.
K termínu inspekční činnosti se ve škole vzdělávalo v 10 třídách 218 žáků. Nejvyšší
povolený počet žáků (520) byl využit ze 42 %. Od posledního inspekčního hodnocení v roce
2016 se zvyšuje naplněnost školy, počet žáků denního studia oboru Gymnázium vzrostl
o více než třetinu. Ve škole se dlouhodobě vzdělává zhruba desetina žáků s odlišným
mateřským jazykem (dále „OMJ“) a pouze jednotky žáků se speciálními vzdělávac ími
potřebami (dále „SVP“).
Škola je moderní vzdělávací institucí, která systémově podporuje řečové dovednosti žáků
v cizích jazycích, mj. širokou vzdělávací nabídkou (anglický, německý, španělský,
francouzský), a zahraničními výjezdy a pobyty. Instituce je součástí Společenství škol
podporujícího propojenost jednotlivých stupňů vzdělávání od předškolního             až
po vysokoškolské.


                         Hodnocení podmínek vzdělávání
Od posledního inspekčního hodnocení došlo v roce 2018 ke změně ve vedení školy. Nová
ředitelka školy (dále „ředitelka“) do řízení promítá své dlouholeté manažerské
a pedagogické zkušenosti, provedla reorganizaci ve vedení školy, nově ustanovila funkci
výkonného ředitele, který v rámci přesně stanovených kompetencí zajišťuje praktické
fungování školy, a jeho zástupkyni. V oblasti koncepce a rozvoje školy naplnila
dlouhodobější záměr k rozšíření oboru gymnázia o čtyřletý obor vzdělávání, utlume ní
odborného vzdělávání a ukončení vzdělávání v dálkových formách studia. Pro reorganizac i
školy a její další perspektivní rozvoj vytvořila potřebné personální, materiální a finanč ní
podmínky. Na základě doporučení inspekčního týmu z roku 2016 ředitelka odstranila
některé zjištěné nedostatky, mj. naplňování obsahu učiva daného školním vzdělávac í m
programem (dále „ŠVP“), vysokou absenci žáků, neúspěšnost žáků dálkové formy
vzdělávání při maturitní zkoušce. Některé nedostatky však nadále přetrvávají např.
nestabilizovaný pedagogický sbor, který prochází výraznější obměnou. Koncepci vedení
školy sdílí všichni aktéři vzdělávání.
Činnost školy pozitivně ovlivňuje konstruktivní spolupráce se zřizovatelem, tj. Vysokou
školou finanční a správní, s níž sdílí i výukové prostory. Propracovaný způsob prezentace
školy na veřejnosti a zapojení zákonných zástupců žáků do chodu školy zahrnuje řadu
kulturních a charitativních aktivit (Mercado/der Marktplatz, adopce na dálku, adopce zvířat,
Světluška), dny otevřených dveří a zapojení školy do potravinové sbírky Arcidiecé zní
charity Praha. Participace žáků na dění ve škole je umožněna prostřednictvím žákovských
parlamentů nižšího i vyššího gymnázia. Jejich aktivní činnost a výrazný vliv na dění
ve škole, např. organizování řady tematicky zaměřených dnů, přispívá k rozvoji
demokratických hodnot a občanských kompetencí žáků školy.
Organizační struktura školy je funkční. Ředitelka účelně delegovala část svých pravomocí
na výkonného ředitele a jednu zástupkyni. K plynulému přenosu informací mezi
jednotlivými aktéry vzdělávání napomáhá elektronický informační systém a využíva ná
digitální vzdělávací platforma. Participace všech pedagogů na vzdělávacích a výchovnýc h
procesech probíhá formou provozních porad a na jednáních pedagogické rady, na nichž
ředitelka projednává všechny záležitosti týkající se vzdělávání a zásadní pedagogické
dokumenty. Ředitelka od školního roku 2023/2024 obnovila dříve zrušené předmětové
komise za účelem prohloubení spolupráce mezi pedagogy a efektivnější spolupráce
s vedením školy především v oblasti evaluace vzdělávací činnosti, výsledků vzdělává ní


                                            2/8
a naplňování ŠVP. Pedagogové dosud spolupracovali v rámci svého oborového zaměření,
méně se však zabývali didaktikou některých předmětů, vyhodnocováním účinnos ti
zvolených metod a forem práce i volbou prostředků k aktivizaci žáků.
Nastavené kontrolní mechanismy nejsou vždy dostatečně funkční. Monitorování úrovně
vzdělávacího procesu formou hospitační činnosti je delegováno na výkonného ředitele
a zástupkyni. Efektivitu hospitační činnosti snižuje její nízká četnost i absence konkrétních
doporučení vedoucích ke zlepšení kvality vzdělávacího procesu, metodické pomoci zejména
začínajícím a nekvalifikovaným učitelům a následné cílené ověření posunu úrovně
pedagogického procesu. Chybějící metodická podpora učitelů se projevila i v některých
nedostatcích zjištěných při hospitační činnosti inspekčního týmu, např. nedostatečné
uplatňování aktivizačních metod a forem, diferenciace a individualizace výuky, nevyužívá ní
prvků formativního hodnocení, což mělo částečný dopad na účinnost vzdělává ní.
Pro zefektivnění vzdělávacích strategií na úrovni školy chybí sdílení poznatků z hospitační
činnosti v rámci pedagogické rady a jejich cílené využívání ke zkvalitnění pedagogické
práce.
Pedagogický sbor prochází výraznou obměnou. Od poslední inspekční činnosti došlo
k velkému nárůstu počtu začínajících učitelů. Vzdělávání zabezpečuje 26 pedagogickýc h
pracovníků s příznivou věkovou skladbou. Přibližně třetina nekvalifikovaných vyučujíc íc h
si doplňuje požadované vzdělání studiem ke splnění kvalifikačních předpokladů. Nově
příchozím a začínajícím pedagogům je poskytována podpora vedení školy, uvádějíc ího
učitele a vzájemné náslechy se zkušenými kolegy. Škole však chybí plán adaptace
začínajících učitelů se systematicky nastavenou podporou v rámci adaptačního období
pedagogů.
Další vzdělávání pedagogických pracovníků (dále „DVPP“) škola nerealizuje
jednotně, odvíjí se od individuálních zájmů vyučujících. Absence DVPP se tak částečně
projevila v průběhu vzdělávání nižší mírou využití efektivních vzdělávacích postupů.
Z hospitační činnosti inspekčního týmu a rozhovorů s vyučujícími je zřejmá potřeba zacíle ní
DVPP na oblast formativního hodnocení žáků, metod a forem výuky, individualizac i
a diferenciaci výuky, práci s třídním kolektivem. Ředitelka školy klade potřebný důraz
na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitelka pravidelně vyhodnocuje stav
materiálně technického zázemí a v souladu s profilací školy a udržením moderních trendů
ve vyučování jej systematicky obnovuje a dovybavuje didaktickými pomůckami.
Realizované rekonstrukce a úpravy v posledních letech přispěly k dalšímu rozvoji školy
a vytvoření kvalitních podmínek pro výuku. Škola disponuje dostatečným počtem
kmenových, odborných a specializovaných učeben včetně přírodovědné laboratoře,
kongresového sálu a nahrávacího studia. Žáci využívají čtenářské koutky a relaxační zóny
po celé škole. K zajištění výuky tělesné výchovy si škola pronajímá tělocvičny a hřiště ve
svém okolí. Školní stravování je zabezpečeno ve školní jídelně-výdejně externí firmou, která
nabízí pestrý výběr vyvážené stravy. K bezpečnosti žáků a ochraně majetku přispívá
elektronický vstupní systém.


                          Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá promyšle ná
organizace vzdělávání a účelné využití disponibilní časové dotace mj. pro posílení oblasti



                                            3/8
matematického a jazykového vzdělávání. Rozvoj studijních předpokladů žáků je zajištěn
i koncepcí povinně volitelných seminářů podporujících jejich budoucí profilaci.
Sledovaná výuka splňovala požadavky gymnaziálního vzdělávání, náročnost učiva obvykle
odpovídala věku a znalostem žáků. Společným znakem všech hospitovaných hodin byla
příjemná atmosféra, vzájemně respektující přístup učitele a žáků, dodržování nastavenýc h
pravidel práce a komunikace. Pojetí výuky částečně ovlivňovala profesní autonomie učitelů
a jejich pedagogické zkušenosti, např. osvědčené didaktické postupy, zavedený výukový
styl nebo nižší efektivita didaktických postupů. Žáci zpravidla prokazovali odpovídajíc í
úroveň znalostí a vědomostí. Většina hodin se vyznačovala efektivním využitím didaktické
techniky.
Ve větší části sledovaných hodin jazykového vzdělávání přispívalo k motivaci žáků ve větší
míře průběžné střídání činností, práce s textem, zařazování audiovizuálních ukázek
a výukových aplikací k procvičování učiva. Vzdělávací strategie podporovaly uplatnění
vědomostí žáků při procvičování gramatických jevů, jazykových a literárních znalostí, nebo
dovedností formou samostatných prezentací žáků. Hodiny cizího jazyka byly většinou
vedeny v cílovém jazyce. Propojování probíraných témat s jejich využitím v reálné
komunikační situaci podpořilo aktivní užití slovní zásoby i vzájemnou interakci žáků, ne
vždy však dokázali vyučující dostatečně využít výhody menšího počtu žáků. Ve výuce
druhých cizích jazyků nebyl cíleně podpořen rozvoj jejich interaktivních řečových
dovedností. Ve sledovaných hodinách matematiky byla výuka efektivně podpořena vhodnou
volbou didaktických a metodických prvků, bylo postupováno od jednoduššího učiva
ke složitějšímu, zvolený postup podporoval rozvoj logického myšlení a samostatného
uvažování žáků. Všichni žáci však plnili stejné typy úloh bez odlišné míry obtížnost.
V hodinách přírodovědného vzdělávání byla cíleně rozvíjena přírodovědná gramotnost
četným využíváním poznatků žáků a mezipředmětových vztahů, důraz byl kladen
na používání odborné terminologie. Ve společenskovědním vzdělávání učitelé cíleně
propojovali učivo v širších souvislostech, aktualizovali probíraná témata a vedli žáky
k pochopení vzájemných vztahů, k uvažování v dobovém kontextu, částečně i k formová ní
postojů a názorů. Žáci efektivně pracovali s různými informačními zdroji, samostatně
vyhledávali informace a dokládali svá tvrzení na základě textové nebo datové analýzy.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností vedly k pasivitě jednotlivců a nerovnoměrnému zapojení některých žáků
do vyučování. Učitelé v malé míře individualizovali a diferencovali zadávané úkoly
s ohledem na žáky s odlišným tempem práce a rozdílnými studijními předpoklady (žáci
s OMJ, přechod žáků ze základních škol), méně často také pracovali se žáky se zájmem
o vyučovaný předmět a žáky nadanými. Zároveň si pouze v malé míře ověřovali, zda a na
jaké úrovni žáci zvládli obsah aktuálně probíraného učiva. V těchto hodinách vyučující také
nevytvořili dostatečný prostor pro efektivní shrnutí a fixaci poznatků, sebereflexi žáků či
vzájemné žákovské hodnocení. Vyučující méně pracovali s chybou či vizualizac í
problémových zadání na tabuli. V některých hodinách nebyl vytvářen dostatečný prostor pro
souvislejší ústní vyjádření žáků a dostatečná korekce jazykové kultury (používá ní
nespisovné češtiny některými žáky i učiteli).
K všestrannému rozvoji osobnosti žáků přispívá jejich zapojování do tradičních celoškolníc h
akcí a tematických dnů. Pravidelně zařazované aktivity propojují teoretickou výuku
s praktickými činnostmi a přispívají k naplňování klíčových kompetencí (zahranič ní
výjezdy, exkurze, besedy se zajímavými hosty, sportovní kurzy, charitativní akce,
ekologické aktivity). Škola vytváří vhodné podmínky pro podporu individuálníc h



                                            4/8
a skupinových zájmů žáků (účast na olympiádách, sportovních soutěžích, vydávání školního
časopisu, Klub mladého diváka a jiné).


                          Hodnocení výsledků vzdělávání
Ve výsledcích vzdělávání se odráží koncepční změna ve skladbě oborů vzdělání
a v požadavcích pro přijetí žáků ke studiu. Ke vzdělávání do osmiletého a čtyřletého
gymnázia jsou přijímáni uchazeči na základě úspěšnosti v jednotné přijímac í zkoušce
z českého jazyka a matematiky a výsledků školního testu ověřujícího jejich všeobecný
rozhled a úroveň znalostí z anglického jazyka.
Poskytování poradenských služeb je založeno především na úzké spolupráci členů školního
poradenského pracoviště s vedením školy, třídními učiteli a ostatními pedagogy. Systém
prevence sociálně patologických jevů se vzhledem k personální obměně poradenského týmu
postupně transformuje. Školní preventivní strategie zohledňuje potřeby školy, skladbu
třídních kolektivů a umožňuje včasnou identifikaci případných problémů. Nastavené
mechanismy, pravidla a metodiky poskytují všem aktérům vzdělávání funkční systém při
řešení výchovně vzdělávacích problémů a prevenci rizikového chování, např. interní
preventivní programy, preventivní intervence ve třídách, konzultace s pedagogy. Řada
osvědčených nástrojů, jako jsou adaptační a sportovní kurzy, práce s třídními kolektivy,
tematicky zaměřené přednášky, akce a sportovní aktivity, posiluje sounáležitost žáků se
školou a vede k vytváření vzájemných vztahů mezi učiteli a žáky. Ojedinělé případy
rizikových jevů jsou řešeny individuálně výchovnými komisemi ve spolupráci s třídními
učiteli a zákonnými zástupci. Kázeňská opatření jsou udělována v souladu se školním
řádem. Menší pozornost je věnována motivačnímu hodnocení žáků prostřednictvím
udělování pochval. Naopak pozitivem je oceňování žáků za jejich aktivitu při utváření
školního prostředí nebo za soustavnější práci pro školu (školní parlamenty, podíl
na organizaci tradičních akcí). Sociálně znevýhodněným žákům poskytuje ředitelka
stipendium formou slevy na školném.
Ke sledování dosažené úrovně osvojených znalostí žáků a naplňování výstupů z ŠVP škola
využívá obvyklé postupy, např. písemné a ústní ověřování, nebo nástroje interní a externí
evaluace, tj. rozřazovací testy z anglického jazyka, periodické ředitelské testy z hlavníc h
předmětů a výběrová zjišťování. Ze závěrů výběrového zjišťování ČŠI vyplynulo, že
ve školním roce 2022/2023 se výsledky žáků obou stupňů gymnázia pohybovaly v pásmu
průměru až na výborné úrovni (moderní dějiny, čtenářská gramotnost). Individuá lní
i celkové výsledky vzdělávání žáků jsou vyhodnocovány na jednáních pedagogické rady,
přičemž zvýšená pozornost je věnována také celkové atmosféře v kolektivu třídy nebo
jedincům s prospěchovými a výchovnými problémy. V menší míře je na úrovni školy
prováděna systematická analýza skupinových výsledků žáků s OMJ nebo SVP spojená
s preventivními postupy k eliminaci jejich školního neúspěchu. Z inspekčních zjištění
vyplynulo, že ve školním roce 2022/2023 přibližně dvě třetiny žáků s OMJ a polovina žáků
se SVP prospívaly s horším studijním průměrem, než byl průměr dané třídy.
Průběžné a celkové výsledky žáků ve sledovaném období byly ovlivněny oborem vzdělání
a počtem žáků. U dobíhajícího oboru Ekonomika a podnikání ve školním roce 2021/2022
(osm žáků) méně příznivé výsledky korespondovaly s neúspěšností žáků při ukončování
studia. V osmiletém gymnáziu byly výsledky stabilní. Ve sledovaném období prospěla
třetina žáků s vyznamenáním, neprospívají pouze jednotlivci. K 30. 6. měli uzavřeno u
klasifikaci ve sledovaném období téměř všichni žáci. Odchody žáků z kvarty gymná zia
(5- 6 žáků) souvisí s přestupem na odborné nebo umělecké školy.


                                            5/8
S dosahovanými celkovými výsledky žáků v jednotlivých oborech vzdělání koresponduje
také míra jejich úspěšnosti při ukončování studia. Žáci dobíhajícího oboru Ekonomika
a podnikání (poslední maturující v roce 2021/2022) vykazovali ve sledovaném období
školních let 2020/2021 a 2021/2022 vysokou neúspěšnost ve společné části maturitní
zkoušky z českého jazyka a zároveň i vyšší neúspěšnost v profilové části maturitní zkoušky
konané formou písemné práce z českého jazyka. Srovnatelné výsledky pak vykázali žáci
v obou sledovaných letech ve zkoušce z anglického jazyka. V oboru osmiletého gymná zia
dosahovali žáci ve sledovaném období posledních tří školních let vzhledem k dané skupině
oborů vzdělání srovnatelných nebo lepších výsledků (anglický jazyk) v předmětech společné
části maturitní zkoušky. Matematiku si volili pouze jednotlivci a byli v ní úspěšní.
V profilové části výsledky žáků vesměs korespondovaly s republikovým průměrem. Pouze
jednotlivci však prospívají u maturitní zkoušky s vyznamenáním.
Specifikem gymnázia je cílené vytváření podmínek pro studium talentovaných sportovců,
úspěšných reprezentantů ČR na celostátní i mezinárodní úrovni. K všestrannému rozvoji
osobnosti žáků, jejich jazykových kompetencí a demokratických hodnot přispívají průběžně
zařazované aktivity v celém cyklu gymnázia.
Kariérové poradenství funguje na standardní úrovni. Škola systematicky nevyhodno c uje
úspěšnost absolventů při přijetí na vysoké školy. Z pohovorů s vedením školy vyplynulo, že
přibližně 85 % absolventů pokračuje v terciárním vzdělávání na školách různého zaměření.


                                         Závěry
Vývoj školy
Od posledního inspekčního hodnocení se zvýšila naplněnost školy, byl otevřen nový obor
vzdělávání čtyřleté Gymnázium, zrušen obor Ekonomické lyceum a zcela utlumena dálková
forma vzdělávání oboru Gymnázium a Ekonomika a podnikání. Změnilo se vedení školy
a struktura pedagogického sboru, výrazně vzrostl počet začínajících pedagogů. Vedení školy
průběžně zlepšuje materiálně technické zázemí pro vzdělávání a finanční podmínky školy.
Silné stránky
– pestrá nabídka volitelných seminářů účinně napomáhá další profilaci žáků (1.2)
– aktivní činnost žáků ve školních parlamentech nižšího i vyššího gymnázia přispívá
  k rozvoji demokratických hodnot a občanských kompetencí žáků školy (3.4)
– zahraniční pobyty a výjezdy podporují rozvoj jazykových kompetencí žáků (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně efektivní kontrolní systém a nižší účinnost prováděné hospitační činnosti, zejména
  chybějící systémová metodická a didaktická podpora začínajících a nekvalifikova nýc h
  učitelů (2.1)
– nedostatečné zaměření dalšího vzdělávání pedagogických pracovníků na oblast
  formativního hodnocení žáků, metod a forem výuky, práci s třídním kolektivem (2.3)
– nestabilizovaný pedagogický sbor (3.1)




                                            6/8
– malý přínos didaktických závěrů vyučovacích hodin, méně časté zapojování žáků
  do evaluačních aktivit a využívání vzájemného kriteriálního hodnocení nebo sebereflexe
  vlastního pokroku v části výuky (4.1)
– nižší míra využití kooperativních forem práce a chybějící diferenciace vzdělávac ího
  obsahu s ohledem na individuální vzdělávací potřeby žáků a rozdílné studijní
  předpoklady (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– provádět hospitační činnost systematicky, na jejím základě přijímat konkrétní opatření či
  doporučení a průběžně vyhodnocovat jejich účinnost, poskytovat vyučujícím objektivní
  zpětnou vazbu o kvalitě jejich práce včetně adekvátní metodické podpory
  nekvalifikovaným a začínajícím učitelům
– stabilizovat pedagogický sbor, zacílit vzdělávání pedagogů na využití formativních prvků
  hodnocení, metod a forem výuky, práci s třídním kolektivem
– častěji uplatňovat prvky formativního hodnocení a více zapojovat žáky do vzájemné ho
  hodnocení podle předem stanovených kritérií i sebereflexe v průběhu výuky, podporovat
  souvislé ústní vyjádření žáků ve výuce
– využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, důsledněji uplatňovat individuální přístup
  k žákům
– pokračovat v transformaci školního poradenského           pracoviště   v úzké spolupráci
  s vedením školy a celým pedagogickým sborem
– provádět podrobnější analýzu výsledků vzdělávání žáků s odlišným mateřským jazykem
  a zajistit jejich systémovou podporu k prevenci jejich studijní neúspěšnosti
– více využívat motivační způsob hodnocení a častěji oceňovat žáky formou pochval
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomíne k
k obsahu inspekční zprávy, resp. od doručení stanoviska k připomínkám, přijmo ut
opatření k odstranění nedostatků zjištěných inspekční činností a ve stejné lhůtě
písemně informovat Českou školní inspekci, jaká byla přijata opatření.
Zprávu zašlete prostřednictvím datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy



                                            7/8
 2.   Školní řád účinný k termínu inspekční činnosti
 3.   Školní vzdělávací program pro nižší a vyšší stupeň osmiletého gymnázia, denní forma
      vzdělávání a pro čtyřleté gymnázium, denní forma vzdělávání, účinný pro vzdělává ní
      žáků ve školním roce 2023/2024
 4.   Třídní knihy vedené ve školním roce 2022/2023 a 2023/2024 k termínu inspekční
      činnosti
 5.   Dokumentace koordinátorů v oblasti výchovného poradenství a prevence vedené
      k termínu inspekční činnosti
 6.   Záznamy z pedagogických rad ve školních rocích 2021/2022 až 2023/2024 k termínu
      inspekční činnosti
 7.   Doklady o přijímání a o ukončování vzdělávání (vybraný kontrolní vzorek)
 8.   Rozvrh vyučovacích hodin ve školním roce 2023/2024
 9.   Zápisy z hospitační činnosti za sledované období k termínu inspekční činnosti
10.   Školní matrika v elektronické podobě vedená k termínu inspekční činnosti
11.   Výroční zpráva o činnosti školy ve školním roce 2022/2023
12.   Personální dokumentace pedagogických pracovníků k termínu inspekční činnosti
      (vybraný kontrolní vzorek)


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Stanislava Grundová, školní inspektorka, vedoucí inspekčního týmu

 Mgr. Ivana Kučerová, školní inspektorka
 Mgr. Petra Stoklasová, školní inspektorka

 Ing. Marta Dykovská, kontrolní pracovnice
 PhDr. Marie Černíková, přizvaná osoba


20. listopadu 2023




                                             8/8
