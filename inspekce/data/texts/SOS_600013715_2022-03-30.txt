                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-420/22-B


Název                                Bezpečnostně právní akademie Brno, s.r.o.,
                                     střední škola
Sídlo                                Zoubkova 149/20, Nový Lískovec, 634 00 Brno
E-mail                               info@bpa-brno.cz
IČ                                   25335791
Identifikátor                        600013715
Právní forma                         společnost s ručením omezeným
Zastupující                          Mgr. Ivo Machát, Ph.D.
Zřizovatel                           Mgr. Josef Krysta,
                                     U Křížů 102/24, Životice, 736 01 Havířov
Místo inspekční činnosti             Zoubkova 149/20, Vodova 336/108, Rybnická 60/75,
                                     Brno
Termín inspekční činnosti            30. 3. 2022 − 1. 4. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Bezpečnostně právní akademie Brno, s.r.o., střední škola (dále „škola“) vykonává činnost
střední školy a je součástí sítě škol se stejným zaměřením. V době inspekční činnosti
vzdělávala žáky v denní formě v oboru středního vzdělání 68-42-M/01 Bezpečnostně právní
činnost zakončeném maturitní zkouškou. Škola se profiluje rozšířenou výukou tělesné
výchovy zaměřenou na získání fyzické zdatnosti žáků a speciálních dovedností profesní
sebeobrany. Počet žáků se od poslední inspekční činnosti mírně zvýšil (o 8 %). K 30. září
2021 škola evidovala v 8 třídách 241 žáků. Ve škole je aktuálně vzděláváno 36 žáků
se speciálními vzdělávacími potřebami. Školní stravování je smluvně zajištěno
prostřednictvím jiné právnické osoby.


                         Hodnocení podmínek vzdělávání
Hlavní priority a zaměření školy se odrážejí ve všech jejích činnostech a byly patrné
v průběhu vzdělávání. Strategii rozvoje školy stanovil ředitel školy v koncepčních
dokumentech. Základní cíle pro jednotlivé oblasti vzdělávání formuloval spíše v obecné
rovině, konkrétní postupy pro jejich dosažení jsou však více rozpracovány v operativníc h
plánech práce. Většinu koncepčních cílů se postupně daří naplňovat (zejména
větším propojením výuky s praxí se zlepšují odborné kompetence žáků), část se však naplnit
nepodařilo, v oblasti materiálních podmínek se stále nedaří vybudovat vlastní zázemí
pro výuku tělesné a speciální tělesné výchovy. Škola průběžně vyhodnocuje vzdělávac í
proces, realizuje pravidelnou autoevaluaci svých činností, do které zapojuje pedagogické
pracovníky. V době distanční výuky oslovila prostřednictvím dotazníkového šetření
zaměřeného na hodnocení efektivity výuky také žáky a jejich zákonné zástupce. K práci
školy se mohou žáci pravidelně vyjadřovat prostřednictvím žákovského parlamentu, jehož
činnost vytváří dobré podmínky pro přenos jejich podnětů a včasné řešení případných
problémů. Výsledky autoevaluace i získanou zpětnou vazbu vedení školy účelně využívá
v řízení pedagogických procesů, přijímá opatření ke zkvalitnění vzdělávání a zlepšování
školního klimatu. Informovanost všech aktérů vzdělávání je dobře zajištěna prostřednictvím
elektronického informačního systému.
V rámci řízení školy přenesl ředitel školy účelně některé kompetence a odpovědnost na své
dva zástupce. Společně plánovitě sledují zejména prostřednictvím hospitační činnosti kvalitu
vzdělávání v jednotlivých vzdělávacích oblastech. Zvýšenou pozornost věnují hodnocení
a metodické podpoře začínajících nebo nových učitelů. Ředitel školy usiluje o zajištění
optimálního složení a kvality pedagogického sboru. Do výuky zapojuje také odborníky
z praxe, jejichž zkušenosti jsou přínosem pro průběh odborného vzdělávání v souladu
se zaměřením školy. Pro vzájemnou součinnost pedagogických pracovníků jsou vytvářeny
velmi dobré podmínky, včetně sdílení pedagogické praxe formou vzájemných hospitací.
Vzhledem k velikosti školy spíše rodinného charakteru se pedagogové aktivně zapojují
do všech činností školy a efektivně spolupracují nejen v rámci předmětových komisí.
Vedení školy pedagogy motivuje k profesnímu rozvoji. Na základě jejich zájmu a potřeb
školy společně plánují aktivity v této oblasti, včetně výměny pedagogických dovedností
a zkušeností mezi školami v rámci vlastní sítě škol. Převažující zaměření dalšího vzdělává ní
pedagogických pracovníků (prohlubování odbornosti, využití digitálních technologií, práce
s třídním kolektivem) nebylo optimální vzhledem k dílčím nedostatkům, které vyplynuly
z hospitací provedených v rámci inspekční činnosti. Vzdělávání v oblasti moderních
didaktických metod podporujících aktivizaci žáků, práci s informačními zdroji nebo
uplatňování formativního hodnocení se pedagogové věnovali v menší míře.



2021/2022                                    2
Služby školního poradenského pracoviště efektivně zajišťují výchovná poradkyně a školní
metodička prevence spolu se školní psycholožkou. Průběžně informují pedagogy o žácích
se speciálními vzdělávacími potřebami a poskytují jim metodickou pomoc. Výchovná
poradkyně monitoruje prostřednictvím hospitační činnosti vzdělávání žáků se speciálními
vzdělávacími potřebami a společně s pedagogy vyhodnocuje efektivitu poskytované
podpory v jejich vzdělávání. Tým poradenských pracovníků se pravidelně schází a společně
řeší aktuální problémy ve vzdělávání žáků. V případě potřeby je svolávána výchovná
komise, která přijímá příslušná opatření a postupně vyhodnocuje jejich účinnost. Kariérové
poradenství zajišťuje výchovná poradkyně na vysoké úrovni. Úzce spolupracuje s vysokými
školami příslušného zaměření i budoucími zaměstnavateli. Ti pravidelně školu navštěvují
a umožňují žákům absolvovat odborné stáže, což pozitivně ovlivňuje nejen upevnění jejich
odborných kompetencí, ale také usnadňuje jejich rozhodování o dalším profesním zaměření.
Škola má přesný přehled o tom, kde se její absolventi ihned po skončení školy dále
vzdělávají, nebo jaké si našli první zaměstnání. Absolventi se školou často spolupracují,
pomáhají při náborových akcích nebo se účastní besed se žáky. Metodička prevence se mimo
jiné cíleně zaměřuje na práci s třídním kolektivem včetně prevence šikany. K vytváření
a upevňování zdravého klimatu třídních kolektivů přispívá kromě třídnických hodin
realizace mnoha školních i mimoškolních akcí. Školní psycholožka se s žáky pravidelně
setkává a poskytuje intervence, a to buď osobně, nebo distančně.
Vedení školy průběžně vyhodnocuje materiální podmínky pro vzdělávání žáků
a ve spolupráci se svým zřizovatelem usiluje o jejich postupné zlepšování. Jejich výraznějš í
zkvalitnění však omezují prostorové možnosti budovy školy. Pro výuku tělesné a speciální
tělesné výchovy škola nedisponuje vlastními prostory, realizuje ji ve smluvně zajištěnýc h
vhodných tělovýchovných zařízeních, což není z hlediska organizace výuky optimální.
K pozitivnímu posunu došlo v oblasti vybavení školy informační a komunikační technikou.
Pro výuku i studijní přípravu žáků škola efektivně využívá vlastní elektronický vzdělávac í
prostor, který postupně zdokonaluje ve spolupráci s dalšími školami ve vlastní síti škol.
V rámci projektu ,,Digitální a virtuální vzdělávání“ rozšiřuje elektronický výukový systém
a vytváří digitální zdroje dostupné např. pro odborné vzdělávání žáků (tzv. E-knihovnu).
Pro zvyšování kvality vzdělávání žáků dokáže škola velmi dobře využít své partnerské
vztahy, které se snaží postupně rozšiřovat. Cíleně spolupracuje zejména s profesními
a sociálními partnery, kteří jsou přínosem pro rozvoj odborných kompetencí žáků.
Pro získání praktických dovedností je stěžejní součinnost s Policií ČR, Celní správou ČR
i komerčními subjekty podnikajícími v oblasti bezpečnosti a ochrany osob, na jejichž
pracovištích žáci absolvují odbornou praxi. Úzká spolupráce s vysokými školami umožňuje
nejen zkvalitnit kariérové poradenství při volbě dalšího vzdělávání žáků, ale vytváří prostor
pro vzájemnou odbornou diskuzi a realizaci společných projektů. Škola např. aktuálně
spolupracuje s Fakultou sportovních studií Masarykovy univerzity na inovaci studijního
programu Speciální edukace bezpečnostních složek. Přínosem pro všestranný osobnostní
rozvoj žáků je jejich dobrovolnická činnost v rámci spolupráce s domovem seniorů.


                          Hodnocení průběhu vzdělávání
Společným znakem všech sledovaných vyučovacích hodin bylo příjemné pracovní klima
a partnerské vztahy učitelů a žáků, které se projevovali vzájemným respektem
a dodržováním nastavených pravidel chování. Žáci prokazovali dobré sociální dovednosti,
přirozeně spolupracovali, dokázali vyjádřit svůj názor a vzájemně si naslouchat. Většina
sledované výuky se vyznačovala účelným propojením vzdělávacího obsahu s reálnou praxí
a běžným životem. Názornost výuky byla dobře podpořena učebními pomůckami


2021/2022                                    3
či obrazovou prezentací s využitím didaktické techniky. Spíše ojediněle byl vytvořen prostor
pro posilování kompetence žáků využívat digitální technologie a účelně pracovat
s informacemi z různých zdrojů. K jejich získávání, zpracování a uplatnění při řešení úkolu
nebyli cíleně vedeni. Učitelé průběžně poskytovali žákům kvalitní zpětnou vazbu k jejich
práci a dopomoc v případech jejich individuální potřeby. Rezervy se projevily v práci
se vzdělávacím cílem. Učitelé seznamovali žáky většinou jen s tématem či programem
vyučovací hodiny, chybělo zapojení žáků do vyhodnocení naplnění stanoveného
vzdělávacího cíle, méně často a na rozdílné úrovni byli žáci vedeni k sebehodnocení.
V rámci hospitační činnosti bylo zřejmé, že školní elektronický vzdělávací prostor je
efektivně využíván, žáci mají snadný přístup k učebním materiálům a prostřednictvím
testovacího prostředí získávají rychlou zpětnou vazbu uplatnitelnou ve svém dalším učení.
V hospitovaných vyučovacích hodinách vzdělávací oblasti Jazykového vzdělává ní
a komunikace byly klíčové kompetence žáků posilovány na rozdílné úrovni. Ve vyučovac íc h
hodinách anglického i ruského jazyka byla podpora rozvoje cizojazyčných komunikač níc h
dovedností využitelných v běžných životních situacích i budoucím pracovním uplatnění
žáků na velmi dobré úrovni. Výuka byla vedena důsledně v cílovém jazyce a žáci pracovali
aktivně se zájmem o probíraná témata. Práce žáků ve skupinách nebo ve dvojicích účelně
podporovala kooperativní a vrstevnické učení. Uplatňovány byly pestré formy a metody
práce, včetně samostatné práce žáků ve školním elektronickém vzdělávacím prostoru –
– komplexním výukovém systému anglického jazyka. Tento způsob práce dovoloval žákům
postupovat podle svých individuálních potřeb, pracovat účelně s chybou a vyhodnoco vat
vlastní učební pokrok. Ve výuce českého jazyka byla převažující frontální forma výuky
doplněná samostatnou prací žáků méně efektivní pro naplnění stanovených vzdělávac íc h
cílů. Příležitost komunikovat dostávali žáci většinou jen formou stručného řízeného
rozhovoru s vyučující, což dostatečně nepodporovalo jejich aktivní zapojení do výuky.
Ve vyučovacích předmětech společenskovědního vzdělávání byly uplatněné vzdělávac í
strategie, které vedly k pochopení problematiky učiva, hledání souvislostí v reálném životě
a aplikaci získaných vědomostí v konkrétních situacích. Vzdělávací cíle se zaměřovaly také
na postoje žáků, vyučující podněcovali dialog mezi žáky např. diskuzí ve dvojici nebo
skupině. Ve sledovaných vyučovacích hodinách matematického a přírodovědného
vzdělávání byla uplatňována především dobře organizovaná frontální forma práce. Žáky se
dařilo aktivizovat především dotazováním a zařazováním samostatné práce. V probíraném
učivu se žáci dobře orientovali, reagovali pohotově, nebáli se odpovídat, sdělovali své
poznatky i reálné zkušenosti a doplňovali vyučující. Při překonávání případných obtíží
vhodně využívali dostupné pomůcky a učební materiály. Diferenciace výuky podle
individuálních potřeb žáků nebyla pozorována, všichni plnili stejné úkoly. Průběh
vzdělávání v informačních a komunikačních technologiích se vyznačoval orientací
na praktické dovednosti žáků tak, aby je dokázali využít nejen ve své odbornosti,
ale i v dalším studiu a běžném životě. Převládala efektivní samostatná práce žáků
s výpočetní technikou na zadaných úkolech. Vyučující po provedení základní instruktá že
poskytovali žákům v průběhu práce podporu podle jejich individuálních potřeb.
Ve většině hospitovaných vyučovacích hodin odborného vzdělávání byl při osvojování
nového učiva kladen důraz na aplikování dosud nabytých vědomostí a dovedností
a odvozování vzájemných souvislostí včetně propojování mezipředmětových vztahů.
Ve výuce, kde převažovala praktická činnost žáků, byli žáci vedeni k tvořivému způsobu
myšlení při plnění problémových úkolů za současného dodržení předepsaných postupů.
Na základě vyhodnocení bezpečnostních rizik dokázali samostatně navrhovat vhodná řešení.
V části výuky byla účelně zařazena samostatná nebo kooperativní práce žáků s přiměřeno u
podporou učitele. Naopak v části vyučovacích hodin (teoreticky zaměřených) převažovala


2021/2022                                    4
aktivita učitele, žáci byli zapojeni formou řízeného rozhovoru s učitelem, kterého se aktivně
účastnila jen část z nich. Sledovaná výuka speciální tělesné výchovy, která je profilo vým
předmětem s největší časovou dotací, navazovala na předchozí fyzickou přípravu v tělesné
výchově. Rozvíjela tělesnou zdatnost žáků při současném formování speciálních profesních
dovedností, zásadních k získání obranyschopnosti jednotlivce a k výkonu budoucího
povolání. Využití pestrých metod a forem výuky vedlo k vysoké aktivitě žáků. Diferenc iace
výuky vzhledem k potřebám jednotlivých žáků včetně poskytování individuální zpětné
vazby byla příkladná. K vysoké efektivitě výuky přispívala průběžná účelná práce s chybou.
Hodnocení mělo výraznou formativní podobu. Žáci se učili reagovat adekvátně
na hodnocení učitele i spolužáků, přijímat rady i kritiku, pracovat v týmu i samostatně
a odpovědně plnit veškeré zadané úkoly. Učitelé důsledným požadavkem na organizac i
a dodržování sjednaných pravidel rozvíjeli morálně volní a postojové vlastnosti žáků.


                          Hodnocení výsledků vzdělávání
Úspěšnost žáků je školou pravidelně a systematicky sledována v průběhu celého školního
roku. Individuální a skupinové výsledky žáků jsou analyzovány a vyhodnocovány na úrovni
třídních učitelů, vedoucích předmětových komisí a společně na jednáních pedagogické rady.
Nastavený systém zjišťování a hodnocení výsledků vzdělávání žáků využívá převážně běžné
evaluační nástroje jako je písemné, ústní a praktické ověřování žákovských znalostí
a dovedností. Škola informuje zákonné zástupce o prospěchu a chování žáků
prostřednictvím informačního systému, dále na pravidelných třídních schůzkách
a konzultacích s jednotlivými vyučujícími.
Úroveň celkových výsledků vzdělávání žáků se v posledních třech letech mírně zlepšovala,
snížil se počet žáků, kteří neprospěli nebo nebyli hodnoceni. Většina žáků dosahuje výsledků
vzdělávání v souladu s očekávanými výstupy stanovenými ve školním vzdělávac í m
programu. Pedagogové průběžně sledují učební pokrok jednotlivých žáků. Pokud
identifikují u některých z nich riziko školního neúspěchu, přijímají bezodkladně adekvátní
opatření ke zlepšení jejich studijních výsledků, která evidují v tzv. kartě žáka. Jedná se
nejčastěji o podporu formou individuálních konzultací nebo doučování. Efektivní je také
možnost žáků využívat školní elektronický vzdělávací prostor usnadňující mimo jiné
přípravu na vyučování. Škola pravidelně věnuje pozornost absenci žáků a v případě jejího
nárůstu primárně spolupracuje s jejich zákonnými zástupci. V loňském školním roce byla
zaznamenána zvýšená neomluvená absence, která vyplynula z důsledného sledování
přítomnosti žáků při distančním vzdělávání.
Celkové výsledky maturitní zkoušky v posledních třech letech vykazovaly zlepšující se
úroveň. Ve školním roce 2020/2021 činila hrubá neúspěšnost žáků (vypovídá o tom, jak
velká část žáků z celkového počtu žáků přihlášených k maturitní zkoušce nebyla úspěšná)
jen 2 %. Dosahované výsledky žáků při ukončování jejich vzdělávání jsou dlouhodobě
na velmi dobré úrovni v porovnání s průměrnou úrovní výsledků žáků ostatních škol
ve stejné skupině oborů vzdělání za celou Českou republiku.
Významnou pozornost věnuje škola rozvoji klíčových a odborných kompetencí žáků s cílem
zlepšit jejich uplatnění na trhu práce. Jejich vzdělávání je v průběhu školního roku vhodně
doplňováno a zpestřováno mnoha školními i mimoškolními akcemi, které účelně propojují
vzdělávací obsah s praxí. Jedná se nejčastěji o realizaci projektových dnů, odborných
exkurzí, přednášek, besed a workshopů s různorodým zaměřením. V rámci pohybové
přípravy škola pro žáky organizuje oborové kurzy, které prohlubují formování žádoucích
fyzických i psychických předpokladů v souladu s profilem absolventa. Škola vytváří vhodné
podmínky a motivuje své žáky k zapojení do mnoha soutěží, a to především odbornostníc h


2021/2022                                    5
a sportovních. Žákům poskytuje významnou podporu v přípravě na tyto soutěže, což
dokládají jejich dlouhodobě vynikající výsledky v krajských i národních kolech.
Dosahované dobré výsledky vzdělávání žáků škola pravidelně vyhodnocuje a oceňuje,
a to nejen formou pochval, ale také poskytováním slevy na školném.


                                         Závěry
Vývoj školy
- Zvýšil se zájem uchazečů o studium i počet žáků školy.
- Zkvalitnil se elektronický výukový systém využívaný v průběhu vzdělávání.
- Rozšířila se spolupráce s hlavním partnerem školy Policií České republiky.

Silné stránky
- Efektivní využívání školního elektronického vzdělávacího prostoru umožňuje žákům
  sledovat a hodnotit vlastní pokrok v jejich učení.
- Realizace pestrých pohybových aktivit je významnou podporou rozvoje fyzické zdatnosti
  žáků v souladu s profilem absolventa.

- Škola ve spolupráci se svými partnery pravidelně doplňuje výuku vhodnými školními
  i mimoškolními akcemi a projektovými dny, což pozitivně ovlivňuje rozvoj odborných
  a sociálních kompetencí žáků.

Slabé stránky a/nebo příležitosti ke zlepšení
- V převážné části výuky nebyli žáci cíleně vedeni k vyhledávání a zpracování informac í
  z různých zdrojů.
- V průběhu vzdělávání vyučující věnovali menší pozornost vyhodnocování naplňová ní
  vzdělávacích cílů a nevedli žáky k sebereflexi využitelné pro jejich další učení.

Doporučení pro zlepšení činnosti školy
- Cíleně vést žáky k vyhledávání, zpracování a účelnému využití informací v jejich
  vzdělávání. Vytvářet vhodné podmínky pro použití moderních informačních zdrojů.
- Seznamovat žáky s konkrétními vzdělávacími cíli a zapojovat je do vyhodnocování jejich
  naplnění. V průběhu vzdělávání vést žáky k sebehodnocení s cílem podporovat jejich
  sebevědomí a zodpovědnost za vlastní učení.
- Nadále podporovat profesní růst pedagogických pracovníků, v plánování jejich dalšího
  vzdělávání zohlednit výsledky hospitační činnosti školy. Zaměřit se především na oblast
  uplatnění aktivizačních metod ve výuce a postupy formativního hodnocení.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




2021/2022                                   6
            Seznam dokladů, o které se inspekční zjištění opírají
 1.    Školní řád s účinností od 1. 9. 2021
 2.    Organizační řád ze dne 1. 9. 2019
 3.    Výpis z rejstříku škol a školských zařízení IZO: 110 012 445 Střední škola ze dne
       29. 3. 2022
 4.    M3 Výkaz o střední škole podle stavu k 30. 9. 2021 ze dne 14. 10. 2021
 5.    Školní elektronický informační systém vedený ve školním roce 2021/2022
 6.    Školní elektronický výukový systém
 7.    Koncepce rozvoje školy 2018-2022 ze dne 3. 1. 2018
 8.    Výhledový plán 2020-2026 ze dne 1. 1. 2020
 9.    Školní akční plán rozvoje vzdělávání na období 2019 až 2022
10.    Výroční zprávy o činnosti školy za školní roky 2018/2019 až 2020/2021
11.    Rozvrh hodin ve školním roce 2021/2022
12.    Personální dokumentace pedagogických pracovníků vedená ve školním roce
       2021/2022
13.    Dokumentace školního parlamentu vedená ve školním roce 2021/2022
14.    Autoevaluace školy za školní roky 2016/2017 až 2018/2019
15.    Dokumentace školy k dalšímu vzdělávání pedagogických pracovníků vedená
       ve školním roce 2020/2021 a 2021/2022
16.    Žádost o povolení navýšení počtu žáků ve třídách s vyjádřením zřizova te le
       ze dne 31. 1. 2018
17.    Plán práce na školní rok 2021/2022
18.    Vnitřní pokyny ředitele školy platné pro školní rok 2021/2022
19.    Zápisy z jednání pedagogické rady ve školním roce 2020/2021 a 2021/2022
20.    Zápisy z jednání předmětových komisí ve školním roce 2020/2021 a 2021/2022
21.    Podklady školy pro hodnocení výsledků vzdělávání žáků za školní roky 2018/2019
       až 2021/2022
22.    Osobní karty žáků vedené ve školním roce 2021/2022 – vzorek
23.    Minimální preventivní program pro školní rok 2021/2022
24.    Seznam žáků se SVP ve školním roce 2021/2022
25.    Dokumentace školního poradenského pracoviště včetně osobních spisů žáků
       se speciálními vzdělávacími potřebami (vzorek) vedená ve školním roce 2021/2022
26.    Hodnocení aktivit EVVO 2020/2021, Plán aktivit EVVO na školní rok 2021/2022
27.    Hodnocení práce výchovné poradkyně za školní rok 2020/2021, Plán činnosti
       výchovné poradkyně pro školní rok 2021/2022
28.    Report činnosti školní psycholožky ve školním roce 2021/2022
29.    Vnitřní pokyn pro řešení přestupků proti školnímu řádu
30.    Dokumentace školy k hodnocení ekonomických podmínek a zajištění bezpečnosti
       a zdraví žáků
31.    Webové stránky školy




2021/2022                                  7
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Alena Svobodová, školní inspektorka,           Ing. Alena Svobodová v. r.
 vedoucí inspekčního týmu
 Mgr. Milan Heroudek, školní inspektor               Mgr. Milan Heroudek v. r.
 Ing. Ilona Ptáčková, školní inspektorka             Ing. Ilona Ptáčková v. r.
 Mgr. Šárka Machačová, školní inspektorka            Mgr. Šárka Machačová v. r.
 Ing. Hana Šarounová, kontrolní pracovnice           Ing. Hana Šarounová v. r.

V Brně 25. dubna 2022


Datum a podpis ředitele školy potvrzující projednání a převzetí inspekční zprávy


 Mgr. Ivo Machát, Ph.D.,                              Mgr. Ivo Machát, Ph.D. v. r.
 ředitel školy

V Brně 28. dubna 2022




2021/2022                                     8
