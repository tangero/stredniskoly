                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3924/24-A
                                      Sp. zn. ČŠIA-S-639/24-A


Název                               Malostranské gymnázium, Praha 1, Josefská 7
Sídlo                               Josefská 626/7, Malá Strana, 118 00 Praha 1
E-mail                              info@malgym.cz
IČO                                 63 109 662
Identifikátor                       600 004 597
Právní forma                        příspěvková organizace
Zastupující                         Mgr. Tomáš Ledvinka
Zřizovatel                          Hlavní město Praha
Místo inspekční činnosti            Josefská 626/7, Malá Strana, 118 00 Praha 1
Inspekční činnost na místě          4. 12. 2024 − 6. 12. 2024 a 9. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Malostranské gymnázium, Praha 1, Josefská 7 (dále „škola“ nebo „gymnázium“) poskytuje
všeobecné gymnaziální vzdělávání v osmileté denní formě studia. Školní vzdělávac í
program (dále „ŠVP“) v nižším stupni gymnázia posiluje předměty výchovného zaměření
a ve vyšších ročnících umožňuje systémovou profilaci žáků prostřednictvím volitelnýc h
předmětů. Jazykové kompetence žáků jsou cíleně prohlubovány nabídkou výuky cizích
jazyků (anglický, německý, francouzský, španělský, italský), konverzacemi s rodilým
mluvčím, zahraničními programy a možností získat mezinárodní jazykový certifikát.
Od poslední inspekční činnosti v roce 2018 si gymnázium udržuje stabilní počet žáků a tříd.
K 30. 9. 2024 se zde vzdělávalo v 16 třídách celkem 448 žáků, z toho 234 plnilo povinnou
školní docházku. Nejvyšší povolený počet žáků (480) byl využit z 93 %. Gymnázium sídlí
v atraktivní lokalitě historického centra Prahy a sdílí společnou budovu s Malostranskou
základní školou. Gymnázium je fakultní školou Pedagogické, Přírodovědecké, Filozofické
a Matematicko-fyzikální fakulty Univerzity Karlovy.


                          Hodnocení podmínek vzdělávání
Od posledního inspekčního hodnocení v roce 2018 ředitel školy (dále „ředitel“) kontinuá lně
naplňuje koncept vyvážené složky humanitního a přírodovědného vzdělávání s důrazem na
rozvoj kompetencí žáků a jejich jazykovou vybavenost. Pro uskutečnění střednědobých
rozvojových záměrů ředitel vytvořil odpovídající personální, finanční a materiá lní
podmínky. Pravidelně vyhodnocované cíle se daří naplňovat. Od poslední inspekční činnosti
byly provedeny koncepční úpravy ŠVP, tj. integrace předmětu informatika, pojetí výuky
dějepisu s akcentem na moderní dějiny, zlepšilo se vybavení digitálními technologie mi,
rozšířila se partnerská spolupráce s vysokými školami, významně se zvýšila individuá lní
a skupinová mobilita žáků i učitelů v programu Erasmus+. Nedílnou součástí realizova nýc h
výchovně vzdělávacích strategií je i utváření příznivého vzdělávacího prostředí
a uskutečňování řady mimoškolních aktivit či tematických projektů.
Rozvíjené partnerské vztahy s akademickou obcí a vzdělávacími institucemi na regioná lní
i zahraniční úrovni přispívají ke sdílení edukativních zkušeností či kariérnímu směřování
žáků. Od posledního inspekčního hodnocení se rozšířila také podpora vzdělávání nadaných
žáků, mj. zapojení do středoškolské odborné činnosti, odborné semináře spolupracujíc íc h
vysokých škol. Iniciativa žáků se příznivě promítá v utváření školního prostředí, při
prezentaci gymnázia na veřejnosti, při organizaci tradičních akcí i v jejich zapojení do života
školy prostřednictvím studentské rady. Nově byly zavedeny pravidelné hodnoticí dotazníky
pro všechny aktéry vzdělávání. Vedení školy při realizaci vzdělávacího procesu zohledňuje
některé požadavky, např. rozšíření nabídky povinně volitelných předmětů, úprava profilo vé
maturitní zkoušky ze společenskovědních předmětů. Z inspekčních zjištění je zřejmé, že
všechny realizované kroky se promítly v kvalitativním zlepšení výuky, rovněž výsledky
vzdělávání žáků jsou dlouhodobě na velmi dobré úrovni.
Mnohostranné propojení gymnázia se základní školou se promítá v oblasti společného řízení,
organizačního zajištění (jednání pedagogické rady) i účelného sdílení personálníc h
a materiálních zdrojů. Principy řízení vycházejí z plánované koordinace činností, delegování
kompetencí v rámci užšího vedení i dalších pracovníků s vymezením odpovědnosti za
svěřenou oblast. Systém porad a pravidelná komunikace umožňují plynulý chod školy
i operativní řešení problémů. Využívaný informační systém je funkčním nástrojem přenosu
informací zákonným zástupcům a žákům, slouží jako úložiště stěžejních dokumentů. Ředitel
vytváří prostor pro iniciativu učitelů, některá přijatá opatření jsou výsledkem vzájemné
diskuze, např. etický kodex pro využívání umělé inteligence, nastavení třídnických hodin.
V oblasti pedagogického vedení, mentorské a kontrolní činnosti je posílena role předsedů
předmětových komisí. Učitelé kooperují zejména při přípravě projektů, výjezdů žáků,
interních a externích zkoušek nebo jejich hodnocení. Z inspekčních zjištění vyplynulo, že
intenzita vzájemné spolupráce pedagogů je různá a odvíjí se od osobního zájmu sdílet své
výukové postupy nebo didaktické materiály.


                                             2/9
Při řízení pedagogických procesů ředitel uplatňuje své dlouholeté zkušenosti, vychází ze
závěrů hospitační činnosti i evaluačních dotazníků. Hospitace vedení prioritně zahrnují
komplexní hodnocení vyučovací hodiny, monitoring nových učitelů, nebo ověření na
základě podnětu. Pro odbornou garanci výuky jsou přínosné hospitační vstupy předsedů
předmětových komisí, popř. kolegiální hospitace. Zjištění z hospitací obvykle vyúsťují
v konkrétní doporučení ke zlepšení pedagogické práce a jsou projednávána formou
individuální nebo oboustranné zpětné vazby. Pro zefektivnění některých vzdělávac íc h
strategií je ale žádoucí zaměřit hospitace na jasně definované cíle a sdílet zobecňující závěry
na úrovni školy, např formy hodnocení vzdělávacího pokroku žáků. Ostatní kontrolní
mechanismy jsou převážně funkční. Dílčí nedostatky bez přímého dopadu na kvalitu
výchovně vzdělávacího procesu ředitel odstranil v průběhu inspekční činnosti.
Při koncepčním zajištění personálních podmínek ředitel vhodně využívá potenciál bývalýc h
absolventů školy, studentů spolupracujících fakult i odborníků z praxe, mj. pro oblast výuky
informačních technologií. Ve sledovaném období se zvýšil počet pedagogů, došlo k obměně
přibližně šestiny učitelů, vyšší míra odborné kvalifikace zůstala zachována (tři
nekvalifikovaní vyučující si doplňují požadované vzdělání studiem). Pedagogický sbor
s rovnoměrně rozloženou věkovou strukturou tvoří 66 pracovníků, přičemž více než tři
čtvrtiny souběžně zajišťují vzdělávání v základní škole. Personální zabezpečení výuky
umožňuje kvalitně realizovat jazykovou přípravu (dva rodilí mluvčí) i profilové volite lné
předměty. Začínajícím a nekvalifikovaným pedagogům je poskytována potřebná metodická
i odborná podpora. Na základě hodnoticích závěrů ředitel přijímá odpovídající personální
změny v případě nedosahování požadavků gymnaziálního vzdělávání.
Další vzdělávání pedagogických pracovníků napomáhá prohloubení oborových znalostí
jednotlivých učitelů a reaguje na aktuální potřeby školy, mj. proškolení v oblasti zvládání
krizových situací nebo vedení třídních kolektivů. Získané poznatky, zkušenosti
z mezinárodních programů i tandemové výuky se pozitivně promítají v uplatňová ní
moderních výukových trendů napříč předměty. Z hospitační činnosti inspekčního týmu je
ale zřejmé, že dovednosti pedagogů v oblasti poskytování formativní zpětné vazby žákům
jsou využívány jen v menší míře.
Vícezdrojové financování a účelné nakládání s finančními zdroji umožňuje realizaci ŠVP
i podporu aktérů vzdělávání, např. zahraniční výjezdy, věcná ocenění, primární prevence.
Od posledního inspekčního hodnocení došlo ke zkvalitnění materiálních podmínek
i vybavení informačními technologiemi, mj. nová počítačová síť, Wi-Fi, mobilní digitá lní
učebny, 3D tiskárny, rekonstrukce chemické laboratoře. Gymnázium disponuje
odpovídajícím didaktickým a odborným vybavením pro výuku přírodovědných, uměleckýc h
a humanitních předmětů. Společné sdílení prostor s druhým stupněm základní školy je ale
pro potřeby gymnázia limitující, např. omezení možnosti dělené výuky s dopadem na čerpání
finančních prostředků. Ředitel usiluje o získání dalších výukových prostor v blízké speciální
škole. K realizaci výuky, souvisejících akcí i relaxačnímu zázemí žáků jsou využívány i další
renovované prostory, např. podkrovní vestavba, knihovna se studovnou, venkovní terasa.
Žáci se prezentací svých výstupů z projektů a umělecké tvorby podílejí na kultivaci školního
prostředí. Sportovní zázemí (tělocvičny, zastřešené hřiště, lezecká stěna) umožňuje
realizovat tělovýchovnou i zájmovou činnost. Pro další pohybové aktivity jsou využívá ny
pronajaté prostory a sportovní kurzy různého zaměření. Stravování žáků je zajištěno ve
školní jídelně v docházkové vzdálenosti a školním bufetu. K vnější bezpečnosti žáků
přispívá kamerový a elektronický vstupní systém i vrátnice s personálním obsazením.




                                             3/9
                          Hodnocení průběhu vzdělávání
K naplňování konceptu vyváženého všeobecného vzdělávání a k provázanosti teoretické
výuky s praxí napomáhá promyšlená organizace výuky v celém cyklu gymnázia, mj. dělené
hodiny, laboratorní a experimentální praktika, humanitně přírodovědné výjezdy. Rozvoj
potenciálu žáků a jejich příprava k ukončování studia jsou zajištěny systémově, např.
diferenciací jazykových skupin podle úrovně pokročilosti, koncepcí povinně volitelnýc h
předmětů ve vyšších ročnících podporujících specializaci a vzdělávání žáků s profilac í.
Nedílnou součástí rozvoje sociálních kompetencí žáků je i cílené propojení celoškolníc h
akcí s místním komunitním životem, mj. tradiční školní běh, divadelní představení, školní
happening, vánoční koncerty a charitativní akce.
Od poslední inspekční činnosti došlo ke kvalitativnímu pokroku v metodickém vedení
výuky vzhledem k větší míře aktivizace žáků v procesu učení. Nezbytný teoretický základ
učiva byl cíleně provazován s činnostním, kontextovým a vrstevnickým učením. Učitelé
zpravidla respektovali specifika věkové kategorie žáků nižšího i vyššího gymnázia a tomu
odpovídající náročnost. Svým přístupem podporovali osobnostně sociální rozvoj žáků, mj.
prostor pro prezentaci výstupů žáků, souvislejší vyjádření a diskuzi. Osobnostní a odborné
předpoklady pedagogů se promítaly do způsobu výuky, např. efektivní uplatňová ní
aprobace, účinné využití menších skupin, motivace žáků k vyučovanému předmětu,
zařazování rozšiřujícího učiva. Charakteristickým rysem sledovaných hodin bylo účelné
využívání materiálně-technického vybavení pro podporu názornosti i praktických
dovedností žáků. Učitelé rovněž dbali na dodržování pravidel spolupráce a komunikace
žáků, nebo s nimi vhodně pracovali. V rámci nastavené domácí přípravy a pro zpřístup ně ní
elektronických výukových materiálů byla používána vzdělávací platforma. Žáci nižšího
i vyššího gymnázia obvykle prokazovali velmi dobrý vědomostní základ. Úroveň řečových
dovedností v anglickém jazyce, u jednotlivců i v druhém cizím jazyce, ve vyšších ročnících
pak přesahovala požadavky stanovené příslušným rámcovým vzdělávacím programem.
Většina hospitovaných hodin se vyznačovala promyšlenou strukturou a účelnou časovou
organizací činností, a to i ve třídách s vyšším počtem žáků. Důraz byl kladen na vzájemné
propojování souvislostí, mezipředmětových vztahů (humanitní i přírodovědné předměty)
a rozvoj logického, kritického i tvořivého myšlení. Ke splnění stanovených znalostníc h,
dovednostních a postojových cílů byla využita pestrá škála výukových metod a forem.
Vzdělávací strategie ve vyšším gymnáziu směřovaly také k přípravě žáků na maturitní nebo
certifikované zkoušky, částečně byl rozvíjen individuální potenciál žáků formou
diferencovaných zadání, možností volby témat nebo modelových úloh. V předmětech
výchovného a estetického zaměření byla probíraná témata vhodně aktualizová na,
prostřednictvím činnostního učení byli všichni žáci vedeni k vlastní produktivní činnosti
nebo pohybovým aktivitám. Učitelé napříč vzdělávacími oblastmi vyváženě uplatnili
kooperativní formy práce v kombinaci se samostatně vypracovanými úkoly a směřovali žáky
k utváření vlastních strategií nebo aplikaci osvojených postupů. Nedílnou součást
jazykového vzdělávání tvořila komplexní práce s odbornými, uměleckými i cizojazyč nými
texty. Systémová podpora čtenářské gramotnosti (čtení s předvídáním, chorálové i reflexivní
čtení) se v obou stupních gymnázia promítala ve schopnosti žáků samostatně interpreto vat
dílo na základě vlastní čtenářské zkušenosti nebo využít jeho prvky při alternativním
ztvárnění (pohybová, výtvarná, slohová tvorba). Zařazování badatelské výuky a prakticky
orientovaných úloh v části naukových předmětů podpořilo dovednosti žáků vyhodnoco vat
různé informační zdroje, dedukovat závěry a porovnávat varianty řešení. Při společných či
samostatných výstupech žáci obvykle na odpovídající úrovni prezentovali zadaný obsah, jen
malá pozornost byla ale věnována formální úrovni jejich jazykového projevu v českém


                                           4/9
jazyce. Učitelé v těchto případech pouze ojediněle využili příležitost k vrstevnické mu
hodnocení nebo sebereflexi žáka. Digitální technologie v obou stupních gymnázia byly
používány řízeně, převážně k podpoře názornosti, vyhledávání informací a k procvičování
nebo ověřování učiva. Metodická propracovanost většiny sledovaných hodin cizích jazyků
se vyznačovala promyšlenou aktivizací žáků, rovnoměrným rozvojem jejich jazykovýc h
znalostí a řečových dovedností prostřednictvím poslechu a procvičování písemného
i mluveného projevu. V matematice a předmětech přírodovědného zaměření byli žáci vedeni
k samostatnému uvažování, vyvozování poznatků a jejich propojení s běžnou praxí.
V převážné části všech sledovaných hodin poskytovali učitelé žákům průběžnou zpětnou
vazbu, prostor pro dotazy a v případě potřeby také individuální zohlednění. V části výuky
byla motivačně oceněna práce žáků v hodině, popř i posouzení vlastního učebního pokroku
(předmětová portfolia, reflexivní čtenářské deníky). Ze sledované výuky v nižším gymná ziu
je zřejmé, že žáci jsou častěji fixováni na hodnocení známkou a někteří jen obtížně akceptují
vlastní chybu. Pedagogové ale pouze ojediněle uplatnili prvky formativního hodnocení ke
snížení tlaku na výkon, např. s využitím sebehodnocení žáka nebo vzájemného kriteriálního
hodnocení. V části hospitovaného vyučování učitelé dostatečně nevyhodnotili přínos učení
ve spolupráci se žáky v závěru vyučovací hodiny. Negativním zjištěním vzhledem k typu
školy je rovněž nižší míra jazykové kultury (používání nespisovné češtiny) v některých
hodinách s menším důrazem na hodnocení kvality mluveného projevu žáků.


                          Hodnocení výsledků vzdělávání
Významný nárůst uchazečů o vzdělávací nabídku umožňuje výběr žáků s vyššími studijními
předpoklady na základě jejich úspěšnosti v jednotné přijímací zkoušce. Škola pro zájemce
o studium pořádá přípravné kurzy z českého jazyka a matematiky.
Pracovníci školního poradenského pracoviště (výchovná poradkyně, metodička prevence,
kariérový poradce a školní psycholožka) zabezpečují samostatně jednotlivé oblasti
poradenských služeb, zajišťují potřebnou informovanost aktérům vzdělávání i spolupráci
s externími subjekty. Při řešení identifikovaných problémů kooperují s vedením školy,
třídními učiteli nebo příslušnými odbornými pracovišti. Posílení předmětů výchovné ho
charakteru v nižším stupni gymnázia v kombinaci se systémově nastavenými preventivně
podpůrnými programy v průběhu celého studia napomáhá k snazší adaptaci žáků, formová ní
sociálních vazeb i zvládání nároků gymnaziálního prostředí, např. adaptační a stmelujíc í
pobyty, ročníkové výjezdy, kurzy a školní klub. K předcházení sociopatologickým projevům
chování žáků a prevenci školního neúspěchu jsou uplatňovány obvyklé postupy, např.
třídnické hodiny, individuální konzultace, systém maturitních seminářů, cvičení z českého
jazyka a vrstevnické doučování. Poskytovaná psychologická péče zahrnuje možnost
individuálních konzultací žáků se školní psycholožkou i workshopy zaměřené na oblast
duševní pohody a zdravého životního stylu. Vzhledem k nárůstu psychické nestability
některých žáků vedení školy vnímá potřebu posílení individuální péče, popř. i větší zapojení
do práce s třídními kolektivy (navýšení úvazku školní psycholožky). Při nenadálýc h
rizikových situacích, jednorázový incident žáka, škola uplatňuje stanovené preventivní
kroky a postupuje v součinnosti s odbornými pracovišti a odpovědnými orgány. Nastavené
preventivně podpůrné mechanismy jsou převážně funkční, o čemž ve sledovaném období
svědčí přiměřený počet ukládaných kázeňských opatření za méně závažné přestupky,
zanedbatelný výskyt neomluvené absence a ojedinělé hodnocení žáků sníženým stupněm
z chování. Počet zameškaných hodin na žáka odpovídá druhu školy, rovněž podíl žáků
hodnocených v náhradním termínu je přijatelný (k 30. 6. má uzavřenou klasifikaci 95 %
žáků).


                                            5/9
Realizovaný systém péče o žáky s potřebou podpůrných opatření (k termínu inspekce 4 %)
zajišťuje jejich vzdělávání podle doporučení školského poradenského zařízení. Žáci
s odlišným mateřským jazykem pak studují bez zjevné jazykové bariéry. Výsledky těchto
žáků jsou vesměs srovnatelné s hodnocením intaktních žáků v dané třídě. Účinným
využíváním partnerských vztahů a svou koncepcí vzdělávání gymnázium vytváří podmínky
pro rozvoj potenciálu žáků podle jejich preferencí a dovedností. K podpoře talentova nýc h
žáků jsou využívány individuální strategie i soustavnější zapojení do různých předmětových
soutěží, olympiád nebo středoškolské odborné činnosti. Motivační prostředí dokládá i nárůst
ocenění žáků formou pochvaly za úspěšnou reprezentaci školy na regionální i celostátní
úrovni nebo veřejně prospěšnou práci. Příležitost ke zlepšení představuje personální
koordinace nabízených aktivit pro vzdělávání nadaných žáků na úrovni školy.
Ke zjišťování úrovně znalostí a dovedností žáků i k ověřování míry zvládnutí výstupů v ŠVP
používá škola různé nástroje interní a externí evaluace, např. rozřazovací a srovnávací testy,
malá maturita v kvartě gymnázia. Analýza dosahovaných výsledků umožňuje srovnávat
skupinové výstupy a přijímat opatření ke zkvalitnění vzdělávání, např. posílení časové
dotace předmětu. Individuální a celkové výsledky žáků jsou na úrovni školy
vyhodnocovány. Ve sledovaném období posledních dvou školních let až dvě třetiny žáků
prospěly s vyznamenáním, z toho v nižším gymnáziu až 80 %. Neprospívající nebo
opakující žáci se objevili ojediněle (ve školním roce 2023/2024 žádný žák). Průběžné
výsledky žáků byly stabilní, při přestupu z nižšího na vyšší gymnázium nedochází
k výraznějším výkyvům. Ze závěrů výběrového zjišťování ČŠI ve sledovaném období
vyplývá, že žáci nižšího i vyššího gymnázia dosahují ve všech oblastech výborných
výsledků, např. druhý cizí jazyk, přírodopis, čtenářská a přírodovědná gramotnost.
Ukazatelem kvalitativního rozvoje žáků je i jejich úspěšnost u maturitních zkoušek.
V období posledních tří školních let polovina maturantů prospěla s vyznamená ním,
neprospěl pouze jeden žák. Úspěšnost žáků v dílčích zkouškách společné části v českém
a cizím jazyce byla vyšší, než je republikový průměr daného oboru vzdělání. Většina žáků
si jako povinnou zkoušku společné části volí matematiku. Výsledky žáků v této zkoušce
dosahovaly obvykle republikového průměru s výjimkou výraznějšího výkyvu ve školním
roce 2022/2023, kdy se pohybovaly pod průměrem úspěšnosti žáků daného oboru
v celorepublikovém srovnání. Jednotlivci konající maturitní zkoušku z matematik y
rozšiřující byli vždy úspěšní. Systémová podpora jazykových kompetencí a zaměření žáků
se promítá ve výborných výsledcích profilové části maturitní zkoušky. Ve školním roce
2023/2024 nahradilo 86 % maturantů jazykovou profilovou zkoušku mezinárod ním
certifikátem. S vysokou mírou osvojených znalostí a dovedností žáků koresponduje rovněž
úspěšnost absolventů při přijetí ke studiu na vysokých školách různého zaměření.


                                          Závěry
Vývoj školy
– od posledního inspekčního hodnocení v roce 2018 si gymnázium udržuje stabilní počet
  žáků a tříd, zvýšil se počet pedagogů, došlo k částečné obměně pedagogického sboru,
  významně narostl zájem uchazečů o vzdělávací nabídku
– proběhla inovace školního vzdělávacího programu v oblasti informatiky, koncepce výuky
  dějepisu a nabídky volitelných předmětů
– zkvalitnily se materiálně-technické      podmínky    pro výuku a vybavení gymná zia
  informační i digitální technikou


                                             6/9
– sdílení budovy se základní školou limituje potřeby gymnázia z důvodu omezenějš íc h
  prostorových podmínek
– rozšířila se partnerská spolupráce s vysokými školami a zapojení do mezinárod ního
  programu Erasmus+
– vzrostla participace žáků na chodu školy, byly zavedeny hodnoticí dotazníky pro aktéry
  vzdělávání
– byly modernizovány výukové postupy vzhledem k aktivnějšímu zapojení žáků do
  procesu učení
– škola si udržuje kvalitní výsledky vzdělávání, na místní i zahraniční úrovni realizuje řadu
  vzdělávacích aktivit a mimoškolní činnost k podpoře nadání i všestranného rozvoje žáků
Silné stránky
– koncepční zajištění materiálních, finančních a personálních zdrojů umožňuje vyváženo u
  realizaci přírodovědného i humanitního vzdělávání a širší profilaci žáků podle jejich
  zaměření (1.1)
– systémové zapojení do mezinárodních programů podporuje individuální a skupinovo u
  mobilitu žáků a rozvoj jejich jazykových dovedností (1.5)
– účinné uplatňování prvků vrstevnického, badatelského a tvořivého učení přispívá
  k naplňování znalostních, dovednostních a postojových cílů ve výuce (4.1)
– systematický rozvoj čtenářské gramotnosti a motivace k aktivnímu čtenářství žáků
  v celém cyklu gymnázia (4.2)
– dlouhodobě velmi dobré výsledky vzdělávání a úspěšnost žáků při reprezentaci gymná zia
  i získávání jazykových certifikátů (5.2)
– funkční studentská rada a aktivní podíl žáků při utváření kultivovaného školního prostředí
  formuje jejich sociální kompetence (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně časté využívání vzájemného kriteriálního hodnocení žáků a jejich zapojení do
  reflexe vlastního vzdělávacího pokroku v části výuky (4.3)
– méně účinná zpětná vazba k práci žáků a vyhodnocení přínosu učení ve spolupráci se
  žáky v závěru vyučovací hodiny (4.3)
– nižší míra jazykové kultury některých učitelů a žáků vzhledem k typu školy, menší důraz
  na hodnocení kvality jazykového projevu žáků při prezentaci vlastních výstupů (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– více zapojovat žáky do vrstevnického hodnocení podle předem stanovených kritérií, lépe
  využívat didaktický závěr hodiny k vyhodnocení vzdělávacího pokroku ve spolupráci se
  žáky, častěji podporovat sebehodnotící dovednosti žáků
– věnovat větší pozornost používání spisovné češtiny ve výuce vzhledem ke komunikač ní
  situaci, do prezentace výstupů žáků zahrnout hodnocení úrovně jejich jazykového projevu



                                            7/9
– zaměřit hospitace na konkrétně definované cíle pro zefektivnění některých didaktickýc h
  postupů na úrovni školy, např. uplatňování prvků formativního hodnocení pro snížení
  tlaku na výkon žáka, zvláště v nižším gymnáziu
– zvážit rozšíření poradenského pracoviště o pozici koordinátora vzdělávání nadaných
  žáků, zvýšit vzájemnou spolupráci poradenských pracovníků školy
– v souladu s koncepčními záměry posílit úvazek školní psycholožky
– nadále usilovat o zlepšení prostorových podmínek pro potřeby dělené výuky v gymná ziu


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Potvrzení ve funkci ředitele školy s účinností od 1. 8. 2019
 2.   Školní vzdělávací program pro nižší a vyšší stupeň osmiletého gymnázia, denní forma
      vzdělávání, platný pro školní rok 2024/2025
 3.   Školní řád Malostranského gymnázia, včetně přílohy, platný k termínu inspekce
 4.   Výroční zprávy o činnosti školy za školní roky 2022/2023 a 2023/2024
 5.   Výběr třídních knih ve školních letech 2023/2024 a 2024/2025 vedených k termínu
      inspekce
 6.   Rozvrh vyučovacích hodin ve školním roce 2024/2025
 7.   Výběr z personální dokumentace pedagogických pracovníků vedené k termínu
      inspekce
 8.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
 9.   Portfolio výchovného poradenství a primární prevence vedené k termínu inspekce
10.   Výběr ze školní matriky k termínu inspekce
11.   Kniha úrazů vedená k termínu inspekce
12.   Podklady k finančním podmínkám školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.



                                          8/9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Ing. Stanislava Grundová, školní inspektorka
 MgA. Naděžda Ostřanská, školní inspektorka
 Mgr. Tomáš Šimek, školní inspektor
 Bc. Hana Vejdovská, kontrolní pracovnice


V Praze 17. 12. 2024




                                          9/9
