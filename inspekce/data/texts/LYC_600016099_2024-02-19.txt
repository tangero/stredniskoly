CSI0X00C6LU6




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-392/24-T
                                        Sp. zn. ČŠIT-S74/24-T


Název                               Střední pedagogická škola a Střední zdravotnická
                                    škola, Krnov, příspěvková organizace
Sídlo                               Jiráskova 841/1a, 794 01 Krnov
E-mail                              info@spgs-szs.cz
IČO                                 00 601 292
Identifikátor                       600 016 099
Právní forma                        příspěvková organizace
Zastupující                         Ing. Mikuláš Peths
Zřizovatel                          Moravskoslezský kraj
Místa inspekční činnosti            Jiráskova 841, Krnov
                                    Husovo náměstí 858, Krnov
Inspekční činnost na místě          19. 2. 2024 − 22. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Zřizovatelem právnické osoby Střední pedagogická škola a Střední zdravotnická škola,
Krnov, příspěvková organizace je Moravskoslezský kraj. Právnická osoba vykonává činnost
střední školy (dále „škola“) a školní jídelny - výdejny. Sídlo školy se nachází na ulici
Jiráskova v Krnově. Další součástí školy je blízká budova, která je situována na Husově
náměstí, kde se nachází i školní jídelna - výdejna.
Škola v aktuálním školním roce 2023/2024 poskytuje vzdělávání ve třech oborech středního
vzdělání s maturitní zkouškou, a to Praktická sestra a Pedagogické lyceum v denní formě
vzdělávání, Předškolní a mimoškolní pedagogika v denní i dálkové zkrácené formě studia.
Od poslední inspekční činnosti v roce 2017 počet žáků vzrostl o 16 procent z důvodu zájmu
o obor vzdělání Předškolní a mimoškolní pedagogika.
Ve škole se vzdělávalo celkem 503 žáků, z nich 55 navštěvovalo dálkovou zkrácenou formu
studia. V době inspekční činnosti škola identifikovala 33 žáků se speciálními vzdělávac ími
potřebami (dále „SVP“), kterým byla poskytována podpůrná opatření v rozsahu 1. až 4.
stupně, 5 žáků bylo vzděláváno podle individuálního vzdělávacího plánu. Ve škole byli
evidováni 2 žáci – cizinci.
Domov mládeže není od roku 2021 školou provozován. Ubytování a školní stravování
žákům poskytuje domov mládeže při Střední škole průmyslové, Krnov, příspěvkové
organizaci.


                         Hodnocení podmínek vzdělávání
Ředitel školy vede školu od srpna 2022. Vedení školy tvoří ředitel a jeho zástupkyně. Škola
má vypracovanou srozumitelnou koncepci svého rozvoje s reálně nastavenými
a promyšlenými cíli odpovídajícími jejím aktuálním podmínkám a potřebám. Účelně
stanovené priority zaměřené zejména na zkvalitnění výuky a vzdělávacího pokroku žáků,
odborný rozvoj pedagogického sboru a na podporu sdílení identity i jednotné kultury školy
vedení školy průběžně plní. S nastavenou strategií se pedagogové ztotožňují a společně ji
naplňují. Při řízení pedagogického procesu vedení školy ve velké míře vhodně a cíleně
využívá činnost předmětových komisí. Kontrolní činnost není zcela efektivní v oblasti
evidence úrazů a transparentnosti školního poradenského pracoviště (dále „ŠPP“).
Hospitační činnost vedení školy byla prováděna pravidelně a v dostatečné míře, vyučujíc ím
byla poskytovaná velmi dobrá zpětná vazba. Vzdělávání probíhalo podle školních
vzdělávacích programů. Se školními vzdělávacími programy vyučující aktivně
a systematicky pracovali a inovovali je v souladu s příslušnými rámcovými vzdělávac ími
programy. Vzdělávání je zabezpečeno účelně složeným a zkušeným pedagogickým sborem.
Vedení školy cíleně podporuje profesní rozvoj pedagogů a jejich spolupráci. Pro usnadnění
adaptace začínajícím učitelům má škola zpracován program jejich pravidelné a systematick é
podpory. Další vzdělávání pedagogických pracovníků bylo zaměřeno kromě prohloubení
odborných znalostí a využívání informačních technologií ve výuce také na rozvoj
komunikačních dovedností, na projektové vyučování a využívání pedagogickýc h
kompetencí jako jsou metody a formy výuky. Škola je vybavena potřebným technick ým
zázemím, kvalitními učebními pomůckami a didaktickou technikou. Modernizac í
a dovybavením se zvýšila úroveň vzdělávání především v oblasti informač níc h
a komunikačních technologií a odborné přípravy žáků zdravotnických oborů, čímž je výuka
přiblížena praxi ve zdravotnických a sociálních zařízeních. Pro podporu zdravého klimatu
ve škole byly vytvořeny vhodné relaxační prostory a zřízeny oddechové zóny, které byly


                                           2/8
žáky aktivně využívány k odpočinku a setkávání se během přestávek i mimo vyučování. Je
však potřebné zlepšit oblast materiálních podmínek ve spolupráci se zřizovatelem především
s ohledem na budovu školy, odborné učebny a venkovní sportovní zázemí. Seznámení
s riziky a poučení žáků v oblasti bezpečnosti a ochrany zdraví i požární prevence byla
zahrnuta do průběhu vzdělávání včetně praktického vyučování a odborné praxe
na smluvních pracovištích. Škola identifikuje rizika v praktickém vyučování a žáci
zdravotnických oborů při výuce používají osobní ochranné pracovní pomůcky. Škola
provádí rozbor úrazovosti. Zvýšená úrazovost souvisí s důsledností evidence úrazů,
poraněním v hodinách tělesné výchovy a při praktickém vyučování manipulací se
zdravotnickým materiálem.
Ředitel školy účelně hospodaří s finančními prostředky ze státního rozpočtu, zřizovate le,
projektové činnosti a vlastních zdrojů, které využívá pro realizaci strategických oblastí
rozvoje školy a jejich priorit zaměřených na vybudování zázemí pro žáky, modernizac i
prostor a zkvalitnění výchovy a vzdělávání.
Činnost ŠPP je zajišťována výchovnou poradkyní a školní metodičkou prevence. Navzájem
úzce spolupracují při poskytování komplexní poradenské služby žákům a zákonným
zástupcům. Odhalené počínající problémy v rámci kolektivu jsou řešeny v třídnick ýc h
hodinách. Konkrétní potíže jednotlivých žáků konzultují třídní učitelé se zákonnými
zástupci při individuálních pohovorech za přítomnosti školní metodičky prevence. Škola
poskytuje podpůrná opatření žákům se speciálními vzdělávacími potřebami na základě
doporučení školského poradenského zařízení a doporučení lékařů. Nemá však nastaven
funkční kontrolní systém, který by přinesl přehled o úrovni a efektivitě podpory těchto žáků
v konkrétních vyučovacích hodinách. Rozdělení kompetencí jednotlivých členů školního
poradenského pracoviště i konkrétní nabídka pomoci žákům není dostatečně transparentní.
Škola neuvádí ucelené informace o činnosti ŠPP. Dokumentace ŠPP neobsahuje plné
informace o své činnosti, žáci a zákonní zástupci ne vždy vědí, na koho se mohou obrátit.
Ve škole působí psycholožka, která nabízí žákům individuální konzultace. V posledním
období dvou školních let se zvýšil počet žáků, kteří pomoc odborníka vyhledávají.
ŠPP zařazuje do vzdělávání žáků besedy, workshopy a divadelní představení s tématem
sociálně patologických jevů. Škola je organizátorem veřejných projektů určených pro děti
mateřských škol a žáky základních škol. Při prevenci negativních jevů spolupracuje škola
s vnějšími partnery (např. oblastním metodikem prevence, neziskovými organizace mi,
zdravotním ústavem a zřizovatelem).


                          Hodnocení průběhu vzdělávání
Společným znakem sledovaných hodin v rámci inspekční činnosti bylo příjemné pracovní
klima založené na vzájemném respektu a důvěře mezi aktéry vzdělávacího procesu. Přístup
pedagogů k žákům podporoval otevřenou komunikaci. Rozvoj komunikativních dovedností
byl výrazným rysem ve většině sledovaných hodin a žáci bez obav pokládali vyučujíc ím
otázky, které následně diskutovali. Vedle frontální formy výuky byly zastoupeny také
inovativní způsoby vyučování. Pedagogové ve větší míře využívali interaktivní metody
výuky. Až na výjimky se nedařilo diferencovat vzdělávací obsah a žáci tak neměli možnost
si vybrat z úloh odlišné kognitivní náročnosti. Žáci ve sledovaných hodinách neměli
možnost pracovat s informacemi z více různých zdrojů, porovnávat je a vyhodnoco vat
i přesto, že se jim tato možnost nabízela. V části sledované výuky byly příležitosti pro práci
žáků ve dvojici nebo skupině, která jim umožnila předávat si své zkušenosti a rozvíjet
schopnost pracovat, komunikovat a plnit úkoly v týmu. Vzdělávací obsah byl žákům


                                             3/8
prezentován srozumitelně, vhodně byly v průběhu výuky využity pracovní listy. Většina
vyučovacích hodin byla dobře organizačně promyšlena, čas byl efektivně využit,
pedagogové alespoň některým žákům poskytovali konstruktivní zpětnou vazbu, která měla
přesah do jejich praktické výuky. Ve většině hospitovaných hodin probíhala sebereflexe
žáků a ověření dosažení stanoveného cíle výuky.
Komunikace ve velmi dobře promyšlené a realizované výuce cizích jazyků probíhala
v cílových jazycích, žáci byli také systematicky vedeni k rozvoji slovní zásoby. Frontáln í
způsob výuky se účelně střídal se samostatnou prací žáků, ve velké míře byla zařazována
práce žáků ve dvojicích či ve skupině a přímá interakce mezi učitelem a žáky podporovala
rozvoj a upevňování jejich komunikačních dovedností.
Výuka českého jazyka a literatury byla zaměřena především na rozvoj čtenářské
gramotnosti, práci s texty, jejich jazykový a literární rozbor. Žáci správně pracovali
s literárními pojmy, vhodně pracovat s chybou. Ve výuce zaměřené na rozvoj
komunikačních kompetencí probíhala především příprava na slohové písemné práce
a procvičování praktických dovedností. Zvolené formy a metody (práce ve dvojicích,
ve skupinách, samostatně, čtenářské dílny) podporovaly rozvoj jazykových i sociálníc h
kompetencí žáků včetně čtenářské gramotnosti.
Ve sledovaných hodinách matematiky a přírodovědných předmětů byly ke vstupní
i průběžné motivaci žáků vhodně využívány jejich dosavadní znalosti a dovednosti. Výuka
měla vyrovnanou úroveň. Byla dobře promyšlená a organizovaná, ve sledovaných hodinách
převažovala účelně zvolená frontální forma výuky kombinovaná se samostatnou prací žáků.
Učitelé kladli důraz na porozumění a procvičení učiva, cíleně rozvíjeli matematicko u
gramotnost žáků. Ačkoliv měli přehled o žácích se speciálními vzdělávacími potřebami,
v hospitovaných hodinách nebyly zadávány obsahově gradované úlohy, všichni žáci
pracovali na stejných úkolech se stejnou mírou obtížnosti.
Ve většině sledované výuky společenskovědních předmětů převažovala věcná a otevřená
komunikace mezi žáky a učiteli. Žáci velmi dobře využívali své zkušenosti z reálného života
a byli vedeni k pochopení historických souvislostí i k vytváření postojů k aktuálnímu dění
ve světě.
V předmětech výchovného zaměření byla výuka dobře organizačně promyšle ná
i realizovaná. Pro dosažení stanovených cílů v tělesné výchově byli žáci cíleně vedeni
k plnění pohybových aktivit, dostávali účinnou zpětnou vazbu využitelnou pro jejich učení.
Vyučovací hodiny byly strukturované, když žáci cvičili na nářadí, byla jim poskytována
dopomoc a záchrana. Také ve výuce výtvarných, hudebních a dramatických didaktik se
na kvalitě výuky kladně projevilo systematické vedení žáků k rozvoji kreativního myšle ní
a vlastnímu uměleckému vyjádření. Vhodně byl kladen důraz na přímý prožitek a aktivní
zapojení žáků do průběhu hodiny. Žáci byli upozorňováni na propojenost s pedagogickou
praxí i na případná možná rizika při práci s dětmi v mateřské škole.
V hodinách odborných předmětů byly účelně propojovány získané teoretické poznatky se
situacemi z praktického života. Žáci měli dostatečný prostor pro vzájemné sdílení postřehů,
uvádění využitelných příkladů a aplikování teoretických znalostí z výuky v reálných
situacích. Na kvalitě výuky se pozitivně odrazil jasně stanovený cíl vyučovací hodiny
a účelně použité metody a formy směřující k pochopení probírané nové učební látky. Mezi
žáky i pedagogy panovala oboustranná důvěra, vstřícnost a ochota. Žáci pracovali se
zájmem, dokázali mezi sebou dobře spolupracovat, současně dostávali kvalitní zpětnou
vazbu využitelnou k dalšímu učení. Příkladné bylo průběžné vyhodnocení práce podporující
posilování jejich sebevědomí. Ve výuce byly efektivně využity aktuální infor mace
využitelné při práci s dětmi a žáky v pedagogické praxi a současná problematika


                                           4/8
ve zdravotnictví. Velmi dobře bylo využito mezipředmětových vztahů. Vedení žáků
k účelnému uplatnění sebereflexe dosahovaných výkonů efektivně napomáhalo naplnění
vzdělávacího cíle. Snahou žáků bylo dodržování správné terminologie, využívá ní
a procvičování odborných pojmů i při činnostech každodenní praxe.
Při teoretické výuce dálkové zkrácené formy vzdělávání byl kladen větší důraz
na samostudium a domácí přípravu žáků. Vedené hodiny byly efektivně využity po stránce
obsahové i časové. Žáci reagovali adekvátně na dotazy učitelů v návaznosti na vlastní
samostudium a své připravené studijní materiály.
Vyučující předmětů psychologie, pedagogika a speciální pedagogika nově probíranou látku
vysvětlovali prostřednictvím prezentací, které byly doplněny praktickými informace mi
využitelnými při práci s dětmi a žáky v pedagogické praxi. Žáci byli do výkladu zapojováni
dotazy na osobní zkušenost z reálného života nebo odborné praxe. V hodinách byla efektivně
zařazována práce ve dvojicích nebo skupinové činnosti. Hodiny byly využity bez časových
prodlev, volené metody a formy práce udržovaly pozornost žáků a podporovaly jejich aktivní
zapojení.
Součástí vzdělávacího procesu je souvislá odborná praxe, která je realizována se zaměřením
na podporu rozvoje dovedností potřebných pro pracovní život, kde pod odborným vedením
pracují žáci samostatně nebo týmově. Realizace praktického vyučování ve škole
i na pracovištích smluvních partnerů se vyznačovala promyšlenou organizací pracovních
činností respektující specifika jednotlivých oborů a umožňující postupný růst odborných
kompetencí žáků i jejich seznamování s moderními technologiemi. Vyučující zdařile
motivovali žáky a prohlubovali jejich zájem o zvolený obor. Žáci si systematicky osvojovali
a upevňovali odborné postupy nezbytné pro jejich budoucí profesi, získávali pracovní
návyky se smyslem pro kvalitu své práce a zodpovědnost. V průběhu sledované odborné
praxe žáci pracovali samostatně pomocí nebo s učitele, používali vhodný pracovní oděv,
ochranné pomůcky a dodržovali zásady bezpečnosti a ochrany zdraví. Žáci prokazovali
praktické dovednosti a vhodně aplikovali poznatky získané z teoretické výuky. Učitelé
sledovali pokroky žáků, v případě potřeby jim poskytovali individuální pomoc
a ve vhodných okamžicích je náležitě podporovali. Žáci oboru předškolní a mimoško lní
pedagogika absolvují odbornou praxi a ve vyšších ročnících jsou již plně zapojeni
do vzdělávacího procesu. Jejich výstupem jsou mj. samostatně vytvořená portfolia, která
tvoří především přípravy pro práci s dětmi, jež konzultují se spolužáky i s vyučujícími.


                         Hodnocení výsledků vzdělávání
Škola pravidelně sleduje úspěšnost žáků ve vzdělávání. Individuální a skupinové výsledky
vzdělávání žáků zjišťuje škola obvyklými způsoby (písemné práce, ústní zkoušení,
didaktické testy, výstupy v praktickém vyučování). Prospěch žáků je pravidelně
monitorován a vyhodnocován na jednáních pedagogické rady. Na základě těchto informac í
škola vede s žáky ohroženými neúspěšností individuální pohovory a poskytuje podporu
formou individuálních konzultací, popřípadě skupinového doučování. Opatření jsou
ve většině případů efektivní.
Zákonní zástupci žáků jsou o výsledcích vzdělávání informováni prostřednictvím
elektronického informačního systému a na třídních konzultačních schůzkách, v případě
prospěchově ohrožených žáků při osobních konzultacích s rodiči.
V externím testování České školní inspekce ve školním roce 2022/2023 zaměřené m
na finanční a čtenářskou gramotnost dosáhli žáci v porovnání s ostatními školami


                                           5/8
průměrných až podprůměrných výsledků. Škola na základě těchto výsledků přijala opatření
na podporu rozvoje těchto gramotností (částečné úpravy obsahu a metod výuky, důraz
na práci s texty, podpora čtenářství – čtenářské dílny, pravidelné čtenářské výzvy mimo
výuku apod.). Zpětnou vazbu na dosaženou úroveň poskytovaného vzdělávání získává škola
rovněž z úspěšnosti žáků při ukončování vzdělávání maturitní zkouškou. Dlouhodobě
vykazuje škola dobré výsledky. Ve sledovaném období (zkušební maturitní období 2022
a 2023) se pohybovala tzv. hrubá úspěšnost u maturitní zkoušky (poměr úspěšných žáků
k počtu žáků, kteří se přihlásili k maturitní zkoušce) v rozmezí 60 - 100 %. Nejlepších
výsledků dosahují žáci oboru Pedagogické lyceum, horší výsledky jsou evidovány u žáků
v oboru Praktická sestra. Za účelem dosažení dobrých výsledků u maturitní zkoušky škola
zařazuje procvičování didaktických testů od 2. ročníku, podle potřeby pak i procvičování
náročnějšího učiva ve výuce nebo nabízí žákům individuální konzultace.
Škola podporuje osobnostní a sociální rozvoj žáků jejich zapojením do bohaté škály školních
i mimoškolních projektů (např. Dramočajovna, měsíční Čtenářské výzvy na zadané téma),
jejichž výstupy jsou určeny nejen žákům školy, ale i široké veřejnosti. S velmi pozitivním
ohlasem se setkal projekt Počteníčko/Bookstart (pravidelná aktivita pro rodiče s dětmi
ve spolupráci s městskou knihovnou). Žáci připravují různé akce pro okolní školy (např.
dramatizace pohádek a příběhů), zapojují se do celostátních projektů (Celé Česko čte dětem
apod.), pořádají besedy s odborníky např.: Listování (dramatizace textů), Literární hysterie
(národní obrození netradičně), Běžící češtinář, divadelní představení, dále exkurze aj. Škola
se úspěšně zapojuje do projektů organizace Post Bellum, Paměť národa. Žáci se účastní
i workshopů zaměřených na finanční gramotnost (Finanční svoboda), mediální gramotnost
(mediální olympiáda, Fakescape), etickou výchovu (Minus na plus s Amosem).
Na začátku školního roku 2023/2024 byla obnovena činnost školního parlamentu, který se
podílí na pořádání školních a mimoškolních aktivit. Žáci školy působí v nově vznik lé m
Městském parlamentu dětí a mládeže a podílejí se na organizaci jeho akcí. Tato kooperace
se pozitivně odráží při spolupráci s městem Krnov např.: při akcích Putování ke studánce,
Den Země, Ježíškova pošta. Žáci se aktivně zapojují do charitativních akcí a sbírek. Škola
v průběhu roku organizovala řadu kulturních akcí pro mateřské a základní školy krnovského
regionu. Na kulturním dění města Krnova se podílí Divadelní spolčení Červiven, které školu
reprezentovalo na celostátní přehlídce studentských divadelních souborů. Po pandemii covid
19 byla obnovena činnost dívčího pěveckého sboru Ars Voce, který navázal na tradici
novoročních a vánočních koncertů pro občany města Krnova. Aktivity sboru sahají
za hranice města Krnova, stejně jako divadelního spolčení Červiven. Škola se aktivně
zapojuje do sportovních akcí a soutěží, v nichž postupuje až do krajských finále (atletika,
plavání). Sama pořádá okrsková a okresní finále nejen pro střední školy, ale rovněž i školy
základní. Atraktivitu školy zvyšuje nabídka sportovních kurzů (cyklistický, lyžařský,
plavecký, vodácký). Možnost zapojení do mezinárodního projektu projevila ukrajinská
žákyně, která se ho úspěšně účastní s dalšími žáky školy.


                                         Závěry
Vývoj školy
– Změna ve funkci ředitele školy od srpna 2022 a částečná obměna vedení školy.
– V posledních třech školních letech došlo k nárůstu žáků a jejich zájmu o pedagogické
  obory vzdělání.




                                            6/8
– Od školního roku 2023/2024 bylo školní poradenské pracoviště posíleno o pozici
  psychologa k poskytování poradenských a konzultačních služeb.
– Od 1. 2. 2021 není provozován domov mládeže.
– Vedení školy splnilo doporučení z poslední inspekční činnosti, které se týkalo vedení
  žáků ke stanoveným cílům a k používání didaktických postupů pro budoucí profesní
  život.
Silné stránky
– Výrazná podpora aktivního učení, vyslovení vlastního názoru a diskuze v teoretickém
  i praktickém vyučování. (1.5)
– Kvalitní systematická podpora profesního rozvoje začínajících učitelů. (2.3)
– Efektivně zaměřená výuka na osobnostní rozvoj žáka, která směřuje k profilu absolventa
  s funkčním propojením mezipředmětových vztahů. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Činnost školního poradenského pracoviště není dostatečně transparentní. (1.4)
– Méně účinná kontrolní činnost vedení školy týkající se evidence úrazů a nedostatečného
  zjišťování kvality vzdělávání žáků se speciálními vzdělávacími potřebami. (2.1)
– Nižší míra možnosti výběru úloh odlišné kognitivní náročnosti a učebních aktivit
  odpovídajících vývoji jednotlivých žáků, využívání různých informačních zdrojů
  ve výuce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Na webových stránkách informovat o činnosti školního poradenského pracoviště
  s jasným vymezením kompetencí jednotlivých členů.
– Nastavit účinný kontrolní systém v oblasti evidence úrazů.
– Průběžně seznamovat všechny aktéry vzdělávání s činností školního poradenského
  pracoviště a sledovat kvalitu práce s žáky se speciálními vzdělávacími potřebami
  v hodinách.
– Individualizovat a diferencovat práci s ohledem na odlišné vzdělávací potřeby žáků,
  využívat různých informačních zdrojů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            7/8
              Seznam dokladů, o které se inspekční zjištění opírají
 1.   Strategie rozvoje školy ze dne 30. 11. 2022
 2.   Školní vzdělávací programy platné ve školním roce 2023/2024
 3.   Personální dokumentace pedagogických pracovníků (vzorek)
 4.   Plán dalšího vzdělávání pedagogických pracovníků pro školní rok 2023/2024
 5.   Plán kontrolní a hospitační činnosti ve školním roce 2023/2024
 6.   Školní matrika 2023/2024 (vzorek)
 7.   Zápisy z pedagogických rad (vzorek)
 8.   Výroční zpráva o činnosti školy za školní rok 2022/2023
 9.   Rozvrhy vyučovacích hodin učitelů a tříd, školní rok 2023/2024 (vzorek)
10.   Třídní knihy školní rok 2023/2024 (vzorek)
11.   Dokumentace k výchovnému poradenství a prevenci rizikových jevů platná pro školní
      rok 2023/2024 (vzorek)
12.   Doklady o ukončování vzdělávání maturitní zkouškou, maturitní období 2020/2021
      až 2022/2023
13.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
14.   Dokumentace k zajištění školního stravování pro školní rok 2023/2024 (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Bc. Martina Slischková, školní inspektorka
 PaedDr. Ivana Marková, Ph.D., školní inspektorka
 Mgr. Jan Pokorný, školní inspektor
 Mgr. Eliška Birková, školní inspektorka
 Ing. Klára Kudlíková, kontrolní pracovnice
 PhDr. Hana Hanusková, přizvaná osoba
15. 3. 2024



                                         8/8
