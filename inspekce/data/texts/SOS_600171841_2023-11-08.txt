                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2313/23-B
                                      Sp. zn. ČŠIB-S-442/23-B


Název                               Střední průmyslová škola Jedovnice,
                                    příspěvková organizace
Sídlo                               Na Větřáku 463, 679 06 Jedovnice
E-mail                              skola@spsjedovnice.cz
IČO                                 62 073 087
Identifikátor                       600 171 841
Právní forma                        příspěvková organizace
Zastupující                         Mgr. Miloš Šebela
Zřizovatel                          Jihomoravský kraj
Místo inspekční činnosti            Na Větřáku 463, Jedovnice
Inspekční činnost na místě          8. 11. 2023 − 10. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední průmyslová škola Jedovnice, příspěvková organizace (dále „škola“) vykonává
činnost střední školy, domova mládeže a školní jídelny. Poskytuje vzdělávání v oborech
středního vzdělání s maturitní zkouškou 18-20-M/01 Informační technologie a 23-41-M/01
Strojírenství. Od minulé inspekční činnosti konané v roce 2016 došlo k výmazu z rejstříku
škol a školských zařízení dvou oborů středního vzdělání s výučním listem (21-53-H/01
Modelář a 21-55-H/01 Slévač), které nebyly realizovány.
Ke dni 30. 9. 2023 se ve střední škole vzdělávalo 214 žáků, z nich 11 se speciálními
vzdělávacími potřebami. Od poslední inspekční činnosti došlo ve střední škole k nárůstu
počtu žáků téměř o 30 %. Podobná je situace v domově mládeže, v kterém bylo
k 31. 10. 2023 ubytováno celkem 38 žáků, což představuje oproti minulé inspekční činnosti
nárůst o více než 70 %. I přes vzrůstající počet žáků ve střední škole a ubytovanýc h
v domově mládeže je v obou těchto součástech školy poměrně nízké využití nejvyššího
povoleného počtu žáků, které dosahuje přibližně 40 %.
Školní jídelna zajišťuje plnohodnotné a kvalitní stravování žákům školy a ubytovaným
v domově mládeže, dále zaměstnancům školy a v rámci doplňkové činnosti cizím
strávníkům. Nabídka dvou hlavních jídel je pestrá a odpovídá zásadám zdravé výživy.


                         Hodnocení podmínek vzdělávání
Ředitel školy přistupuje k řízení pedagogického procesu aktivně, snaží se využít své
dlouholeté pedagogické zkušenosti a zapojit do rozvoje školy i ostatní zaměstna nce
a partnery. Udržuje tímto dobré jméno školy postavené na stabilní nabídce oborů vzdělává ní
s velkou tradicí v regionu. Hlavní směry rozvoje školy jsou formulovány v koncepčních
dokumentech platných na období let 2022 až 2025. Východiskem tvorby koncepce byla
důkladná analýza aktuálního stavu školy, do které byly aktivně zapojeni všichni
zaměstnanci. Výsledkem je jasná a všem srozumitelná strategie dalšího rozvoje, která
je průběžně naplňovaná a vyhodnocovaná. Škola klade mimo jiné důraz na zkvalitně ní
a modernizaci vzdělávání, na výsledky vzdělávání žáků a jejich podporu při vzdělává ní,
na podporu a zajištění celoživotního vzdělání a rovněž na získávání dodatečných finanč níc h
zdrojů pro financování potřeb a rozvoje školy.
Některé stanovené cíle se daří postupně naplňovat, a to zejména v oblasti zajištění vhodného
materiálně technického vybavení pro vzdělávání. Škola se stala Centrem odborného
vzdělávání pro obory Informační technologie a Strojírenství a získala tak moderní materiá lní
vybavení pro odborné vzdělávání žáků, které je efektivně využíváno ve výuce a přispívá
k upevňování a rozvoji odborných kompetencí žáků. V rámci celoživotního vzdělává ní
škola jako autorizovaná osoba v soustavě národních kvalifikací nabízí žákům a široké
veřejnosti možnost vykonat odborné zkoušky (např. pro CNC stroje, jejich obluhu
a programování), které jsou významné pro rozšíření odborných znalostí a dovedností žáků
a jsou dobrým předpokladem pro jejich pracovní uplatnění na trhu práce.
Rozdělení odpovědností a pravomocí ve škole je účelné, kompetence jednotlivýc h
vedoucích pracovníků jsou jasně vymezené. Rezervou v kontrolní činnosti je oblast školního
poradenského pracoviště, konkrétně vedení dokumentace žáků se speciálními vzdělávac ími
potřebami a stanovení podmínek jejich vzdělávání ve školních vzdělávacích programech.
Učitelé jsou do řízení školy zapojeni především prostřednictvím činnosti metodickýc h
sdružení (metodické sdružení všeobecných předmětů a metodické sdružení odborných


                                            2/10
předmětů) a předmětových komisí. Z vyjádření učitelů vyplynulo, že spolupráce v těchto
orgánech je přínosná a vede mimo jiné k udržování dobrých výsledků vzdělávání žáků. Žáci
jsou aktivně zapojováni do organizace činnosti školy prostřednictvím svých zástupců
v žákovské radě. Ta pravidelně jedná s ředitelem na společných schůzkách a přispívá
různými podněty ke zlepšení práce školy a vytvoření příznivého sociálního klimatu, které
bylo v průběhu inspekční činnosti ve škole sledováno a pozitivně hodnoceno. Dokladem
jsou i realizované inspekční dotazníky. Vzájemnou komunikaci mezi všemi účastníky
vzdělávání usnadňuje školní elektronický informační systém, který je i efektivním nástrojem
vedení základní dokumentace školy a evidence údajů o žácích, včetně průběhu jejich
vzdělávání.
Kvalitu vzdělávacího procesu sleduje především ředitel školy. Doložené hospitační záznamy
výstižně zachycují průběh hodnocené výuky a obsahují i konkrétní doporučení
k jednotlivým vyučovacím hodinám, která spočívají mimo jiné v potřebě zařazovat pestřejší
a modernější metody ve výuce a zefektivnit organizaci vyučovacích hodin. Cíle stanovené
v koncepci rozvoje školy se v této oblasti prozatím nedaří zcela naplňovat, což dokládají
dále uvedená negativní zjištění vyplývající z hospitací realizovaných v průběhu inspekční
činnosti. Učitelé jsou pro svoji práci odborně kvalifikovaní, případně si odbornou kvalifik ac i
doplňují studiem. Aktivně se zapojují do vzdělávacích akcí, a to především v rámci své
odbornosti. V uplynulém školním roce proběhlo i společné vzdělávání učitelů zaměřené
na práci s žáky s podpůrnými opatřeními. Ve vzdělávání v této oblasti je vhodné pokračovat,
a to vzhledem k negativním zjištěním v činnosti školního poradenského pracoviště
vyplývajících také z hospitovaných vyučovacích hodin. Plán dalšího vzdělává ní
pedagogických pracovníků formuluje hlavní oblasti a témata vzdělávacích akcí, které jsou
stanovené s ohledem na aktuální potřeby školy a ředitelem definované rezervy
ve vzdělávacím procesu.
Poskytování poradenských služeb ve škole zajišťuje školní poradenské pracoviště. Jeho
jednotliví členové mají mezi sebou rozdělené kompetence odpovídající standardním
činnostem poradenských pracovníků školy. Péče o žáky se speciálními vzdělávac ími
potřebami a žáky nadané spočívá v identifikaci jejich individuálních vzdělávacích potřeb
ve spolupráci s třídními učiteli a školskými poradenskými zařízeními. Výchovná poradkyně
má přehled o žácích s podpůrnými opatřeními a o vytipovaných nadaných žácích. Potřebné
informace předává pedagogickému sboru na pedagogických radách a prostřednictvím
školního elektronického informačního systému. Rezervou v její činnosti je oblast
administrace a plnění všech náležitostí vztahujících se k poskytování podpůrných opatření
školou. K diferenciaci a zohledňování individuálních potřeb žáků docházelo ve větší míře
pouze v praktickém vyučování. V hospitovaných vyučovacích hodinách teoretických
vyučovacích předmětů nebyly tyto speciální přístupy výrazně využívány.
Funkčně je zajištěno karierové poradenství žákům při orientaci v nabídce dalšího studia
nebo při rozhodování spojeném s jejich profesní volbou. Dostatečnou pozornost věnuje
škola prevenci rizikového chování především formou preventivních činností, přednášek,
besed či sportovních a kurzovních aktivit. V posledních letech se díky prevenci a včasné
intervenci sociálně patologické jevy ve škole vyskytovaly v minimální míře. Ojedinělé
problémové situace byly bezodkladně řešeny. Zavedený systém adaptace žáků usnadňuje
vytváření nových třídních kolektivů a přispívá k příznivému klimatu třídy. Standardní
program poradenských služeb ve škole je v odpoledních hodinách v domově mládeže
doplněn prací metodika prevence, který zde zároveň vykonává funkci vedoucího
vychovatele.




                                             3/10
V oblasti zajištění bezpečnosti nebyla identifikována žádná zjevná bezpečnostní rizika.
Nedostatky zjištěné minulou inspekční činností se podařilo odstranit. Materiální podmínky
pro vzdělávání se postupně zlepšují, rovněž didaktická technika je průběžně doplňována
a modernizována. Škola část svých prostor využívá v rámci doplňkové činnosti
ke komerčním účelům, čímž zajišťuje dodatečné finanční zdroje pro financování potřeb
a rozvoje školy. Rovněž volné prostory domova mládeže jsou o víkendech a o prázdninác h
využívány ke krátkodobému pronájmu, například při sportovních soustředěních, která
probíhají ve sportovní hale.
Škola věnuje významnou pozornost podpoře partnerské spolupráce v zájmu naplňová ní
školních vzdělávacích programů a prezentace školy. Jedná se především o spolupráci
s oborově podobnými školami, a to vzájemnou výměnu zkušeností, sdílení učebních
pomůcek a výukových prostor pro odbornou přípravu žáků. Dále je efektivně rozvíjena
spolupráce s firmami zejména v oblasti zajištění souvislé odborné praxe žáků, organizace
exkurzí, finanční podpory školy formou materiálních a peněžních darů. Škola rovněž získala
finanční podporu od neziskové organizace pro vybrané nadané a talentované žáky, což těmto
žákům umožňuje zajistit si lepší podmínky pro vzdělávání. Významným zaměstnavate lům
regionu škola umožňuje uskutečňovat nabídku práce žákům, čímž jim vytváří dobré
podmínky pro jejich vstup na pracovní trh. Z vyjádření ředitele školy vyplynulo,
že o absolventy školy je v širokém okolí trvalý a vysoký zájem a že škola v současné době
tuto poptávku není schopna se stávajícím počtem vzdělávaných žáků plně uspokojit.


                         Hodnocení průběhu vzdělávání
Sledované vyučovací hodiny teoretického vyučování probíhaly ve vzájemně vstřícné
a příjemné atmosféře. Většina vyučovacích hodin byla dobře zvládnutá, nedocházelo
k časovým prodlevám. Obsah probíraného učiva vycházel z platných školních vzdělávac íc h
programů, méně již z výsledků a potřeb jednotlivých žáků. Učitelé projevovali zájem o žáky
a vhodnými prostředky je motivovali k plnění zadaných úkolů. Žáci nenarušovali průběh
vyučování nevhodnými projevy chování a v rámci svých možností a zájmu se zapojovali
do dialogu s učitelem, který však měl většinou jen formu stručných odpovědí na konkrétní
otázky. Větší prostor pro prezentaci svých znalostí žáci nedostávali a ani k tomu nebyli
systematicky vedeni. Komunikace mezi žáky navzájem a spolupráce při plnění konkrétních
úkolů byly využívány minimálně, což nedostatečně rozvíjelo kompetence žáků v těchto
oblastech. Čas vyučovacích hodin byl využitý bez prodlev. Někdy snaha dokončit a probrat
naplánované učivo vedla k tomu, že na konci vyučovací hodiny nebyl časový prostor
pro závěrečnou rekapitulaci učiva a zhodnocení vyučovací hodiny učitelem a žáky.
Z využívaných forem a metod výuky převažovala frontální výuka, která byla účelně střídaná
se samostatnou prací žáků. Ti byli v některých hodinách pouhými pasivními příjemci
informací zprostředkovaných výkladem učitelů, prezentací výukového obsahu či tištěným
materiálem. Pro jejich vlastní aktivitu nebyl ponechán větší prostor. Nebyli vedeni
ani k vlastnímu vyhledávání a zpracování informací, což snižovalo jejich aktivitu. Učitelé
často využívali v zájmu lepšího pochopení učiva konkrétní příklady z praktického života
a v odborných předmětech propojovali teoretické znalosti se znalostmi z praktického
vyučování, které na teoretické vyučování vhodně navazovalo. Škola disponuje kvalitními
učebními pomůckami, včetně projekční a didaktické techniky, které měly svoje uplatnění
zejména při výuce v odborných učebnách, ne vždy však byly účelně využité (malé, nečitelné
písmo, velké množství promítaného textu, zhoršené podmínky pro orientaci v textu).
Hodnocení výsledků vzdělávání žáků se v průběhu sledovaných vyučovacích hodin objevilo
jen formou motivačního ohodnocení aktuálního výkonu konkrétních žáků pochvalou


                                          4/10
či známkou. Žáci většinou plnili stejné úkoly, úlohy s odlišnou kognitivní náročností nebyly
zadávány. U žáků s rychlejším pracovním tempem nebyl čas vyučovací hodiny využit
efektivně. Individuální přístup a zohledňování vzdělávacích potřeb žáků s potřebou
podpůrných opatření a žáků nadaných nebyl v teoretickém vyučování výrazně zazname ná n.
Učitelé neměli vždy přehled o žácích s potřebou podpůrných opatření a strategii práce
s těmito žáky většinou cíleně neuplatňovali.
Výuka ve všeobecně vzdělávacích předmětech účelně rozvíjela příslušné gramotnosti
definované ve školních vzdělávacích programech. Využívané formy a metody práce byly
v těchto předmětech pestřejší, docházelo k jejich střídání. Sporadicky se objevovaly i formy
práce ve skupinách či dvojicích. Zejména v jazykovém vzdělávání vhodně zařazené
kooperativní činnosti napomáhaly rozvoji komunikativních a sociálních dovedností žáků.
Rovněž byla účelně zařazována práce s chybou a hodnocení a sebehodnocení v závěru
vyučovacích hodin. V hodině tělesné výchovy se vyučující zaměřil na rozvoj pohybových
dovedností a individuálních herních činností žáků prostřednictvím atraktivních činno stí.
V závěru vyučovací hodiny nebyl ponechán prostor pro relaxaci a uklidnění organismu.
V odborných předmětech byla úroveň sledovaných hodin rozdílná. Závisela na volbě
vhodných metod a forem práce podporujících aktivní zapojení žáků do výuky. Ve většině
těchto hodin učitelé využívali dostupnou didaktickou techniku k prezentaci probíraného
učiva. Prezentace žákům většinou zpřístupňovali ve školním elektronickém informač ním
systému. Rovněž žáci využívali didaktickou techniku, buďto vlastní k vyhledání informac í
na internetu, nebo školní ke zpracování samostatných úkolů (např. programová ní
jednoduché matematické aplikace, vizualizace modelů pro 3D tisk, tvorba tabulek aj.).
Při těchto úkolech žáci prokazovali příslušné odborné kompetence na dobré úrovni. Učitelé
žákům poskytovali vhodnou podporu, kontrolovali správnost postupu a řešení zadaných
úloh. V části vyučovacích hodin odborných předmětů převládala frontální výuka postavená
na výkladu vedeným učitelem, při kterém byly žákům předkládány hotové informace bez
jejich aktivního zapojení. Názornost výuky byla často podpořena prezentací výukového
obsahu, využíváním názorných učebních pomůcek a cíleným propojením výuky s příklady
z praxe.
Praktické vyučování probíhalo na pracovištích školy v dílnách a odborných učebnách.
Pracovní klima bylo založené na vzájemném respektu a toleranci, podobně jako v teoretické
výuce. Efektivitu výuky zvyšovalo dělení žáků do skupin, čímž byly vytvořeny dobré
podmínky pro individuální přístup k žákům a diferenciaci vzdělávacího obsahu s ohledem
na individuální schopnosti a znalosti žáků. Učitelé poskytovali žákům individuální podporu,
respektovali jejich pracovní tempo, vedli žáky k samostatnosti, dodržování technologick ýc h
postupů a k využívání odborné terminologie. Žáci zvládali samostatně plnit zadané úkoly,
zdokonalovali se v jednotlivých činnostech a s rozdílnou zručností pracovali s přísluš ným
vybavením. Takto rozvíjeli odpovídající klíčové kompetence a důležité praktické dovednosti
a návyky. Na všech pracovištích byl pořádek a organizace výuky byla na požadované úrovni.
Nezanedbatelnou součástí výuky bylo dodržování pravidel bezpečnosti a používá ní
ochranných pomůcek.
Výchovně vzdělávací činnost probíhala v domově mládeže v přátelské až rodinné atmosféře.
Režim dne je vhodně uzpůsoben k plnění povinností i relaxaci. Smysluplné využití volného
času podporují vychovatelé přípravou různých kulturních a sportovních akcí, nabídkou
zájmových kroužků a možností využití posilovny školy podle zájmu ubytovaných žáků.




                                           5/10
                          Hodnocení výsledků vzdělávání
Žáci a zákonní zástupci nezletilých žáků jsou o výsledcích vzdělávání průběžně informo va ní
prostřednictvím školního elektronického informačního systému. Pro rodiče žáků jsou dále
pravidelně organizované třídní schůzky a nabízeny osobní konzultace s jednotlivými učiteli,
které jsou zaměřené zejména na řešení konkrétních vzdělávacích problémů jednotlivýc h
žáků. Učitelé hodnotí dosahované výsledky vzdělávání žáků podle pravidel nastavenýc h
ve školním řádu, které jsou přehledně a jasně zpracované.
Výsledky vzdělávání žáků jsou projednávány na pravidelných jednáních pedagogické rady
a předmětových komisí, které sledují zejména úspěšnost při ukončování vzdělává ní
maturitní zkouškou, případně přijímají vhodná opatření v případě zhoršujících se výsledků.
Třídní učitelé předkládají v jednotlivých klasifikačních obdobích podrobné zprávy
o výsledcích vzdělávání třídy a ve spolupráci s ostatními vyučujícími věnují pozornost
především identifikaci žáků ohrožených školním neúspěchem. Těmto žákům je následně
nabízena podpora formou doučování nebo nabídky konzultací, které mají jednotliví učitelé
pevně nastavené v rámci svého rozvrhu hodin. Učitelé žákům nabízí na základě vzájemné
domluvy i individuální konzultace. Z vyjádření některých učitelů vyplynulo, že tyto nástroje
podpory k řešení školní neúspěšnosti nejsou žáky plně využívány a je o ně poměrně malý
zájem.
V posledních třech uzavřených školních letech 2020/2021 až 2022/2023 se počet
neprospívajících žáků v prvním pololetí pohybuje mezi pěti až deseti procenty. Na konci
školního roku, po vykonání opravných zkoušek za druhé pololetí, pak počet neprospívajíc íc h
žáků dosahuje přibližně čtyři procenta. Tito žáci buď odcházejí ke studiu na jinou školu nebo
opakují ročník. Absence žáků je v posledních dvou letech stabilní, průměrně kolem
60 omluvených hodin na žáka za pololetí. Pouze ve školním roce 2020/2021 byla z důvodu
doznívající distanční výuky čtvrtinová. Neomluvenou absenci škola řeší minimálně. Jako
motivační nástroj pro zlepšení přístupu žáků ke vzdělávání škola aktivně využívá pochvaly,
které výrazně převažují nad kázeňskými opatřeními.
Žáci celkově dosahují velmi dobré výsledky při ukončování vzdělávání maturitní zkouškou.
Téměř všichni žáci, kteří nastoupí do prvního ročníku vzdělávání, daný obor vzdělání také
úspěšně dokončí. Úspěšnost žáků u maturitní zkoušky byla v posledních třech uzavřenýc h
školních letech vysoká a pohybovala se od 96 do 100 %, s výjimkou školního roku
2021/2022 v oboru Strojírenství, kdy dosáhla pouze 83 %. Jako prevenci před neúspěchem
u maturitní zkoušky škola dlouhodobě nabízí možnost externího testování žáků ve čtvrtém
ročníku, tzv. „maturitní trénink“. S žáky, kteří v testování vykazují slabší výsledky pak
škola, v případě jejich zájmu, cíleně pracuje. Tohoto testování se účastní pravidelně zhruba
polovina žáků. Z výše uvedených údajů vyplývá, že žáci školy jsou dobře motivo vá ni
studium odborně náročných technických oborů úspěšně dokončit.
Škola motivuje žáky k účasti v soutěžích různého charakteru a olympiádác h
(např. matematické, logické, kybernetické, sportovní), kde jednotlivci dosahují úspěchu
na úrovni účasti v krajských, ojediněle celostátních kolech. Velký důraz je kladen na účast
v soutěžích robotických, do kterých jsou zapojováni žáci obou vyučovaných oborů vzdělání.
Jednu ze soutěží (JedoBot) škola sama pořádá pro žáky škol z celé republiky. V rámci těchto
aktivit probíhá intenzivní podpora a zapojení žáků projevujících nadání a talent zejména
v odborných vyučovacích předmětech. Cizojazyčné dovednosti a sociální kompetence
mohou žáci dobře rozvíjet při zahraničních výjezdech v rámci projektu Erasmus+. Škola dbá
také na rozvoj pohybových dovedností žáků, kteří mají možnost absolvovat v průběhu studia
lyžařský a sportovní kurz. V minulých letech byla škola zapojena do projektu „Tělo“



                                            6/10
Univerzity obrany, kdy byli žáci podrobeni mj. testování fyzické zdatnosti. V průběhu
školního roku škola realizuje aktivity na podporu finanční gramotnosti, je držitele m
bronzového certifikátu projektu „Finančně gramotná škola“. Pravidelná účast školy
na burzách středních škol, zapojení do organizace samostatné burzy středních škol
v Blansku, organizace dnů otevřených dveří, účast na charitativních akcích a jiné aktivity
školy významně přispívají k prezentaci školy na veřejnosti a podporují zájem uchazečů
o vzdělávání ve škole.


                                         Závěry
Vývoj školy
– Nárůst počtu žáků ve střední škole a počtu ubytovaných žáků v domově mládeže.
– Výmaz oborů středního vzdělání s výučním listem Modelář a Slévač z rejstříku škol
  a školských zařízení.
– Personální obměna pedagogického sboru.
– Zlepšení materiálních podmínek pro vzdělávání ve střední škole a rovněž v domově
  mládeže.
– Škola působí jako centrum odborného vzdělávání pro obory Informační technolo gie
  a Strojírenství a plní úkoly autorizované osoby pro systém národní soustavy kvalifikací.
Silné stránky
– Škola se stabilním postavením v regionu nabízí vzdělávání v oborech vzdělání Informač ní
  technologie a Strojírenství, které mají dlouhodobou tradici, což zajišťuje trvalý a vysoký
  zájem o její absolventy na trhu práce. (1.1)
– Aktivní přístup vedení školy k zapojení do projektové činnosti, efektivní využití prostor
  a prostředků školy k realizaci doplňkové činnosti a efektivní spolupráce s firma mi
  zajišťují dostatek finančních prostředků pro celkový rozvoj školy, její modernizac i
  a vybavení učebními pomůckami, což vytváří vhodné podmínky pro zkvalitňo vá ní
  vzdělávání žáků a profesní růst učitelů. (1.5, 2.4)
– Škola jako centrum odborné přípravy žáků v oborech středního vzdělání s maturitní
  zkouškou Informační technologie a Strojírenství cíleně a kvalitně rozvíjí základní
  odborné a praktické dovednosti žáků nezbytné pro výkon jejich budoucího povolání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nesystematická kontrolní činnost vedení školy s dopadem do činnosti školního
  poradenského pracoviště a vzdělávání žáků se speciálními vzdělávacími potřebami. (2.1)
– Nedostatečné zapojení učitelů školy do sledování a osvojování nových trendů a poznatků
  ve vzdělávání, zejména v oblastech aktivizačních forem a metod výuky a účinnýc h
  didaktických postupů. (3.5)
– Nedostatečná podpora kritického myšlení žáků a práce s informačními zdroji
  a vzdělávacími cíli vedla k malé aktivizaci a zapojení žáků v některých vyučovac íc h
  hodinách teoretického vyučování. (4.1)




                                           7/10
– Absence diferenciace zadávaných úkolů s ohledem na specifické potřeby a individuá lní
  vzdělávací možnosti žáků nevytvářela vhodné podmínky pro jejich maximální rozvoj
  ve vyučovacích hodinách teoretického vyučování. (4.3)
– Nedostatečné metodické vedení učitelů v oblasti vzdělávání žáků se speciálními
  vzdělávacími potřebami a nedostatečné naplňování strategie práce s těmito žáky
  nevytvářelo vhodné podmínky pro účinné zajištění jejich podpory v zájmu jejich
  maximálního rozvoje. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit účinné procesy kontrolní činnosti vedení školy zejména v oblasti činnosti
  školního poradenského pracoviště a administrace žáků se speciálními vzdělávac ími
  potřebami.
– Vyhodnotit reálné potřeby školy v zájmu zvyšování kvality poskytovaného vzdělává ní
  a nastavit účinnou formu dalšího vzdělávání pedagogických pracovníků školy zejména
  v oblasti aplikace moderních forem výuky.
– Zaměřit se na aktivní sledování kvality vzdělávacího a výchovného procesu, podporovat
  a motivovat pedagogické pracovníky k uplatňování aktivizačních forem a metod výuky
  a její individualizaci a přizpůsobení jednotlivým žákům. Sledovat kvalitu výuky ve více
  početných třídách a vyhodnocovat dopad této organizace vzdělávání na průběh
  a výsledky vzdělávání žáků.
– Podporovat pracovníky školního poradenského pracoviště a ostatní učitele v dalším
  vzdělávání v oblasti poradenských služeb školy a vzdělávání žáků se speciálními
  vzdělávacími potřebami a žáků nadaných.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpisy z rejstříku škol a školských zařízení, střední škola a domov mládeže, tisk
      ze dne 2. 10. 2023
 2.   M8 Výkaz o střední škole podle stavu k 30. 9. 2023, ze dne 12. 10. 2023
 3.   Z 19-01 Výkaz o školském ubytovacím zařízení podle stavu k 31. 10. 2023, ze dne
      7. 11. 2023
 4.   Koncepce rozvoje Střední průmyslové školy Jedovnice, příspěvkové organizace,
      na období 2022 – 2025



                                           8/10
 5.   Zhodnocení dosavadní práce ředitele školy za období od 1. 4. 2015 a vize
      do budoucna, ze dne 5. 10. 2020
 6.   Autoevaluace 1. a 2. pololetí 2022/2023, nedatováno
 7.   Výroční zpráva o činnosti školy za školní rok 2022/2023, ze dne 23. 10. 2023
 8.   Školní řád, Čj. 160/2022, s účinností od 1. 9. 2022
 9.   Vnitřní řád domova mládeže, Čj. 322/2015, s účinností od 1. 9. 2015
10.   Školní vzdělávací programy pro obory Informační technologie a Strojírenství platné
      ve školním roce 2023/2024
11.   Školní vzdělávací program pro domov mládeže, s účinností od 1. 9. 2015
12.   Školní matrika a třídní knihy elektronicky vedené ve školním roce 2023/2024
13.   Deníky výchovných skupin vedené pro jednotlivé výchovné skupiny ve školním roce
      2023/2024
14.   Rozvrhy hodin vedené pro jednotlivé třídy a učitele, platné ve školním roce
      2023/2024
15.   Plán dalšího vzdělávání pedagogických pracovníků na školní rok 2023/2024,
      Čj. 146/2023, ze dne 7. 6. 2023
16.   Personální dokumentace vybraných pedagogických pracovníků vedená ve školním
      roce 2023/2024
17.   Přehled absolvovaných školení v rámci dalšího vzdělávání pedagogickýc h
      pracovníků, školní rok 2022/2023
18.   Záznamy ředitele školy z hospitací vedené za školní roky 2022/2023
19.   Záznamy z jednání pedagogické rady vedené za školní roky 2022/2023 a 2023/2024
      ke dni inspekční činnosti
20.   Zápisy z jednání předmětových komisí vedené ve školním roce 2022/2023
      a 2023/2024 ke dni inspekční činnosti
21.   Dokumentace školního poradenského pracoviště (program poradenských služeb,
      minimální preventivní program, strategie řešení školní neúspěšnosti, plány činnosti)
      vedená ve školním roce 2023/2024
22.   Osobní dokumentace vybraných žáků vedená ve školním roce 2023/2024
23.   Písemnosti vybraných žáků, včetně testů, písemných prací a dokumentace k testování
      žáků (maturitní trénink) vedená ve školním roce 2023/2024 ke dni inspekční činnosti
24.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků po dobu jejich pobytu ve škole
25.   Inspekční zpráva, Čj. ČŠIB-534/16-B, ze dne 3. 5. 2016


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                          9/10
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Renata Boková, školní inspektorka, vedoucí inspekčního týmu
 PhDr. Šárka Maleňáková, Ph.D., školní inspektorka
 Mgr. Jakub Mojžíš, školní inspektor
 Ing. Lenka Skotáková, školní inspektorka
 Ing. Hana Šarounová, kontrolní pracovnice
24. 11. 2023




                                         10/10
