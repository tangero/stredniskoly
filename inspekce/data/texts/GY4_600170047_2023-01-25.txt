                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-122/23-A


Název                               Střední odborná škola pro administrativu Evropské
                                    unie, Praha 9, Lipí 1911
Sídlo                               Lipí 1911, 193 00 Praha 9
E-mail                              skola@skola-eu-praha.cz
IČO                                 14891247
Identifikátor                       600170047
Právní forma                        Příspěvková organizace
Zastupující                         PhDr. Roman Liška
Zřizovatel                          Hlavní město Praha
Místo inspekční činnosti            Lipí 1911, 193 00 Praha 9
Inspekční činnost na místě          25. 1. − 27. 1. 2023 a 30. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední odborná škola pro administrativu Evropské unie (dále „škola“) vykonává činnost
střední školy, domova mládeže a školní jídelny. Poskytuje střední vzdělání s maturitní
zkouškou v denní formě vzdělávání ve třech čtyřletých oborech Veřejnosprávní činnost se
zaměřením na Provoz diplomatických služeb a Právní administrativu, Informační služby se
zaměřením na Mediální komunikaci a Ekonomika a podnikání se zaměřením na Řízení
lidských zdrojů a Bankovnictví.
Škola si dlouhodobě udržuje stabilní počet žáků a tříd. K termínu inspekční činnosti se zde
vzdělávalo ve 29 třídách 883 žáků. Nejvyšší povolený počet žáků byl využit z 98 %.
K termínu inspekční činnosti bylo v domově mládeže ubytováno 100 žáků, nejvyšší
povolený počet lůžek je tak zcela využit. Vlastní domov mládeže a dobrá dopravní
dostupnost umožňuje studium i žákům z jiných regionů (zhruba 58 % všech žáků).
Od předchozí inspekční činnosti v roce 2015 vzrostl počet žáků s odlišným mateřským
jazykem (dále „OMJ“), včetně žáků se statusem uprchlíka, průběžně roste počet žáků se
speciálními vzdělávacími potřebami (dále „SVP“).
Jedná se o moderní, prestižní a dynamickou vzdělávací instituci. Škola získala akreditaci
Erasmus v oblasti odborného vzdělávání a přípravy, což jí zaručuje prostředky na vzdělávac í
mobility žáků a pedagogů, zapojila se do programu fairtradových škol. Systémově je
posilována mobilita a jazykové dovednosti žáků v cizích jazycích, mj. širokou vzdělávac í
nabídkou (anglický, německý, španělský, francouzský a ruský), zahraničními praxemi
a stážemi (Německo, Francie, Španělsko, Irsko, Malta), získáním mezinárod ního
jazykového certifikátu.


                         Hodnocení podmínek vzdělávání
Ředitel školy (dále „ředitel“) zastává svoji funkci od roku 2004. Do řízení promítá své
dlouholeté manažerské a pedagogické zkušenosti. V oblasti zajištění personálníc h,
materiálních a finančních podmínek vytvořil vhodné předpoklady pro stávající fungo vá ní
školy i pro její další perspektivní rozvoj. Realizovaný koncept odborného vzdělává ní,
rozšířený o různá zaměření jednotlivých oborů, vhodně rozvíjí studijní předpoklady žáků,
umožňuje jejich užší profilaci již od prvního ročníku a podporuje zapojení žáků
do rozšiřujících vzdělávacích aktivit i zájmové činnosti. Ředitel na základě interní evaluace
pravidelně modifikuje nastavené cíle a strategie vedoucí k realizaci hlavních koncepčních
záměrů. Dokladem úspěšně realizované koncepce rozvoje školy je např. aktualizace
školních vzdělávacích programů (dále „ŠVP“), úprava vzdělávací nabídky v souladu
s požadavky trhu práce a zapojení školy do mezinárodních projektů. Vizi vedení školy sdílí
všichni aktéři vzdělávacího procesu.
Systematická spolupráce s profesními partnery, např. Ministerstvo zahraničních věcí ČR,
Nejvyšší kontrolní úřad, soudy, velvyslanectví, Policie ČR, banky, zajišťuje nezbytno u
zpětnou vazbu pro odborné vzdělávání, inovaci obsahu učiva i rozvoj odborných dovedností
žáků. Zapojení žáků školy do řady mezinárodních projektů a vzájemná kooperace
s partnerskými školami v zahraničí přispívá k mobilitě žáků i učitelů a k výměně
edukativních zkušeností. Zároveň zvyšuje konkurenceschopnost absolventů a jejich
uplatnění na trhu práce. Jejich přínos k rozvoji odborných kompetencí žáků při realizac i
projektů a soutěží či propagaci vzdělávací nabídky školy a odborný růst žáků je
nadstandardní. Činnost instituce pozitivně ovlivňuje konstruktivní spolupráce se
zřizovatelem a Spolkem pro podporu a rozvoj SOŠ zastupujícím rodiče. Propracovaný
způsob prezentace školy na veřejnosti zahrnuje řadu kulturních a charitativních aktivit, dny
otevřených dveří a zapojení školy do projektu Demokratická škola. Participace žáků na dění
ve škole je umožněna prostřednictvím žákovského parlamentu nebo domovní rady
v domově mládeže.


                                            2/9
Vícestupňový systém řízení je vysoce funkční ve všech oblastech činnosti školy. Ředitel
účelně delegoval kompetence na rozšířený tým svých zástupců, posílil pozice předsedů
předmětových komisí i dalších pedagogických pracovníků. Stanovení transparentníc h
pravidel a jasně vymezených úkolů přispívá k optimálnímu fungování školy. K plynulé mu
přenosu informací mezi jednotlivými aktéry vzdělávání napomáhá elektronický informač ní
systém. Standardně fungující platformu pro participaci všech pedagogů na vzdělávac íc h
a výchovných procesech představují provozní porady a pedagogické rady, na nichž ředitel
projednává všechny záležitosti týkající se vzdělávání a zásadní pedagogické dokumenty.
Pedagogové v předmětových komisích efektivně spolupracují s vedením školy především
v oblasti evaluace vzdělávací činnosti, výsledků vzdělávání, naplňování ŠVP, zabývají se
didaktikou jednotlivých předmětů, vyhodnocováním účinnosti zvolených metod a forem
práce i volbou prostředků aktivizace žáků.
Efektivitu řízení zvyšují uplatňované nástroje kontroly a pravidelné evaluační aktivity,
jejichž prostřednictvím vedení školy vyhodnocuje úroveň vzdělávání a kvalitu práce
pedagogů ve všeobecně vzdělávacích i odborných předmětech. Ze závěrů četné hospitační
činnosti v teoretickém vyučování vyplývají konkrétní doporučení v oblasti aktivizač níc h
metod a forem či diferenciace a individualizace výuky, které vyučující v průběhu vzdělává ní
většinou respektují a uplatňují. Zjištění získaná s využitím četných evaluačních nástrojů mj.
Studentského hodnocení výuky, Zaměstnaneckého hodnocení, Analýzy školního klimatu a
spokojenosti žáků a zákonných zástupců žáků, jsou pravidelně vyhodnocována, sdílena na
úrovni školy a promítají se do konkrétních opatření.
Koncepční práce vedení školy se odráží v příznivých personálních podmínkách. Vzdělává ní
zabezpečuje pedagogický sbor, ve kterém došlo od poslední inspekční činnosti k výrazné
kvalitativní obměně a snížení věkového průměru vyučujíc ích. Tvoří jej 80 pedagogickýc h
pracovníků, z toho 73 učitelů, jedna asistentka pedagoga a šest vychovatelů v domově
mládeže. Zhruba desetina nekvalifikovaných vyučujících si své odborné vzdělání v současné
době doplňuje studiem pedagogické způsobilosti. Nově příchozím a začínajícím pedagogům
je poskytována systematická podpora vedení školy, uvádějícího učitele a vzájemné náslechy
se zkušenými kolegy. Škola má zpracovanou Příručku pro začínající učitele, jejíž součástí
je adaptační plán rozvržený do dvou let a etický kodex vyučujícího. Systematická práce
vedení školy se začínajícími učiteli vede k jejich rychlejšímu a efektivnějšímu zapojení
do pedagogického procesu a k zajištění požadované kvality jejich práce. V pedagogickém
sboru se se tak daří posilovat motivovanost každého pracovníka a jejich sounáležitost se
školou.
Další vzdělávání pedagogických pracovníků (dále „DVPP“) plně pokrývá potřeby školy.
Plán DVPP vychází z principu rovnosti, potřeb školy, rozpočtu a studijního zájmu
pedagogických pracovníků, podporuje zahraniční mobilitu učitelů, zvyšování jejich
odbornosti a pedagogických kompetencí mj. formou zážitkové pedagogiky a prohlubuje
úroveň výchovně vzdělávacího procesu např. v oblasti primární prevence. Pedagogové si
vedou profesní portfolia. Vedení školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů, zajištění plynulého chodu školy, školských služeb a domova mládeže. Přínosem
je i finanční pomoc Spolku pro podporu a rozvoj SOŠ, který přispívá na zlepšování
materiálního zázemí vzdělávání, některé vzdělávací aktivity, podporu potřebných žáků
i oceňování žáků. Ředitel pravidelně vyhodnocuje stav materiálně technického zázemí
a v souladu s profilací školy a udržením moderních trendů ve vyučování jej systematick y
obnovuje a dovybavuje didaktickými pomůckami. Realizované rekonstrukce a úpravy
v posledních letech (klimatizace, osvětlení, venkovní stínící technika, zrychlení Wi-Fi



                                            3/9
připojení) přispěly k dalšímu rozvoji školy a vytvoření nadstandardních podmínek pro
výuku. Škola disponuje dostatečným počtem kmenových, odborných a specializova nýc h
učeben s novým ergonomickým nábytkem, konferenčním multifunkčním sálem, filmo vým
studiem, tělocvičnou a vlastním školním hřištěm. Žáci využívají studovnu s knihovno u,
k relaxaci atrium a relaxační zóny po celé škole, barely s pitnou vodou na chodbách, kopírky.
Moderně zařízený domov mládeže poskytuje kvalitní ubytování a dostatek prostor pro
relaxační, sportovní a volnočasové aktivity ubytovaných (wellness centrum, posilovna,
keramická dílna, výtvarný ateliér, půjčovna kol). Školní stravování a celodenní stravování
ubytovaných v domově mládeže je zajištěno ve školní jídelně v budově domova mládeže.
Podpora zdravých stravovacích návyků je zajištěna nabídkou tří druhů jídel k obědu, z nichž
jedno je v bezlepkové variantě pro žáky s dietním omezením a pravidelným zařazováním
zeleninového salátu nebo ovoce. Spolupráce se žákovskou radou přispívá ke kvalitě stravy
a pestrosti jídelního lístku. Škola věnuje dostatečnou pozornost bezpečnosti a ochraně zdraví
(recepce, čipový systém vstupu do obou budov, kamerový systém) a splňuje požadavky
bezbariérovosti.


                          Hodnocení průběhu vzdělávání
K realizaci a zvládnutí nároků odborného vzdělávání efektivně napomáhá promyšle ná
organizace vzdělávání a účelné využití disponibilní časové dotace s ohledem na zaměření
žáků, mj. četné dělené hodiny nejen hlavních předmětů. Rozvoj studijních předpokladů žáků
je zajištěn širokou nabídkou cizích jazyků včetně výuky odborného cizího jazyka, koncepcí
povinně volitelných seminářů podporující žáky nadané i žáky s hlubším zájmem o daný obor
či předmět. Nastavený systém vzdělávání zároveň umožňuje reagovat na individuá lní
pokrok žáka a různé vzdělávací potřeby všech žáků.
Sledovaná výuka splňovala požadavky odborného vzdělávání. Společným znakem všech
hospitovaných hodin byla příjemná atmosféra, vzájemně respektující přístup učitele a žáků,
dodržování nastavených pravidel práce a komunikace. Pojetí výuky částečně ovlivňo va la
určitá míra profesní autonomie učitelů a množství jejich pedagogických zkušeností, např.
osvědčené didaktické postupy, zavedený výukový styl. Žáci zpravidla prokazovali
odpovídající úroveň znalostí a vědomostí, jejich nadání a talent se projevovaly právě
v oblasti jazykových, společenskovědních či odborných dovedností podle jejich studijního
zaměření.
Většina hospitovaných hodin dosahovala výborné či očekávané úrovně. Zdařilé vyučovac í
hodiny se vyznačovaly vysokou metodickou propracovaností a účelností didaktickýc h
postupů, což se projevovalo vyšším zapojením žáků do výuky. Stanovené vzdělávac í
strategie obvykle rozvíjely vědomosti a dovednosti, svou náročností odpovídaly věku
i schopnostem žáků a ve vyšších ročnících směřovaly k efektivní přípravě k maturitní
zkoušce. Sledované hodiny výuky cizích jazyků se vyznačovaly promyšlenou strukturou
s obvykle efektivně využitým časovým prostorem. Vyučující dbali na průběžné střídání
činností, v dostatečné míře uplatňovali aktivizační a kooperativní formy (skupinová práce,
práce ve dvojicích). Vyučování probíhalo v cílovém jazyce. Důraz byl kladen
na rovnoměrný rozvoj všech jazykových dovedností s využitím různých zdrojů informac í.
Propojování probíraných témat s jejich využitím v reálné komunikační situaci podpořilo
aktivní užití slovní zásoby i vzájemnou interakci žáků. Ve sledovaných hodinách českého
jazyka a literatury byly vhodně rozvíjeny čtenářské strategie, žáci byli vedeni k pochopení
literárního díla v širším kulturně historickém kontextu, ke čtenářskému prožitku a hledání
paralel s běžným životem. V hospitovaných hodinách matematiky byla výuka vedena
didakticky a metodicky správně, bylo postupováno od jednoduššího učiva ke složitějš ímu,


                                            4/9
zvolený postup podporoval rozvoj logického myšlení a samostatného uvažování žáků. Práce
s chybou podporovala aktivní proces učení žáků. Ve společenskovědním a odborném
vzdělávání učitelé cíleně propojovali učivo v širších souvislostech a vedli žáky k pochopení
vzájemných vztahů, k logickému uvažování, k vytváření postojů a názorů. Žáci prokazovali
velmi dobrou úroveň vyjadřovacích schopností, používali správnou odbornou terminolo gii,
dbali na celkovou kulturu mluveného projevu při prezentacích, prokazovali schopnost
uplatnit probírané jevy v příkladech z reálného života. Pracovali s odbornými texty –
právními normami, efektivně je aplikovali při tvorbě dokumentů či analýze kazuistik. Výuka
tělesné výchovy se vyznačovala promyšleností a pestrostí zvolených metod a forem, vedla
žáky k přijetí sportu a pohybových aktivit jako přirozené součásti jejich běžného života.
V převážné části sledovaných hodin pedagogové získávali průběžnou zpětnou vazbu
o pochopení učiva, poskytovali žákům pomoc při řešení problému. Práce s chybou byla
účelně využita žáky k dostatečnému uvědomění si správného postupu. Vyučující využíva li
ocenění dílčích pokroků žáků k jejich povzbuzení a poskytovali jim průběžnou efektivní
zpětnou vazbu využitelnou v dalším procesu učení. Učitelé podporovali žáky se SVP,
poskytovali jim odpovídající prostor pro plnění zadaných úkolů, popř. poskytovali
individuální podporu a dopomoc. Všichni žáci však plnili stejné typy úloh bez odlišné míry
obtížnosti. Pouze ojediněle v některých sledovaných hodinách snižovaly účinnost
vzdělávacího procesu některé dílčí nedostatky, např. méně efektivní časové rozvržení
hodiny, kdy v jejím závěru pedagogové nevytvořili prostor pro efektivní shrnutí
a fixaci poznatků, sebereflexi žáků či vzájemné žákovské hodnocení.
K všestrannému rozvoji talentu, nadání a rozvoji osobnosti žáků přispívá jejich zapojování
do národních i mezinárodních projektů a tradičních celoškolních akcí. Pravidelně zařazované
aktivity propojují teoretickou výuku s praxí a přispívají k naplňování klíčových kompetencí
(zahraniční výjezdy, exkurze, sportovní kurzy, charitativní akce, ekologické aktivity). Škola
i ve spolupráci s domovem mládeže vytváří vhodné podmínky pro podporu kreativity,
individuálních a skupinových zájmů žáků (vydávání školního časopisu, Klub mladého
diváka, dramaterapie, sportovní kroužky a jiné).


                          Hodnocení výsledků vzdělávání
Výsledky vzdělávání žáků jsou pozitivně ovlivňovány vysoce funkčním systémem
poradenských služeb. Poskytování poradenských služeb je založeno především na úzké
spolupráci členů školního poradenského pracoviště (tj. koordinátoři v oblasti výchovné ho
a kariérového poradenství, v oblasti prevence a školní psycholog) s vedením školy,
s třídními učiteli a ostatními pedagogy, vychovateli i zákonnými zástupci. Škola průběžně
identifikuje individuální vzdělávací potřeby žáků se SVP, s OMJ, vede si podrobný přehled
žáků případně ohrožených školním neúspěchem a žáků nadaných. Na základě propracované
metodiky jim poskytuje individuální podporu, např. formou individuálních konzultac í,
doučování, odlišného rozložení učiva a způsobu zkoušení. Nadané žáky škola podporuje mj.
individuálními vzdělávacími plány (22 žáků), individuálním vedením ze strany vyučujíc íc h,
účastí na studijních pobytech v zahraničí, zapojením do projektů a prezentačních akcí školy,
workshopů, soutěží, olympiád. V případě zájmu mohou žáci s prospěchovými či osobními
problémy rovněž využít konzultace s psychologem, v rámci nichž společně hledají řešení,
např. jak zefektivnit přípravu na vyučování, najít motivaci ke studiu, správný styl učení a jak
plánovat domácí přípravu. Žákům s OMJ je poskytována individuální podpora ve výuce.
Žáci se statusem uprchlíka se povinně účastní výuky českého jazyka pro cizince, kde
vyučující každé čtvrtletí zpracovává hodnotící report jazykových dovedností a gramatick ýc h



                                             5/9
znalostí každého žáka, hodnotí jejich posun a dosaženou úroveň. Report efektivně využíva jí
ostatní vyučující.
Školní preventivní strategie zohledňuje potřeby školy, skladbu třídních kolektivů
a umožňuje včasnou identifikaci případných problémů. Nastavené mechanismy, pravidla
a metodiky poskytují všem aktérům vzdělávání funkční systém při řešení výchovně
vzdělávacích problémů a prevenci rizikového chování, např. interní preventivní programy,
preventivní intervence ve třídách, pravidelné konzultace s pedagogy. Řada osvědčených
nástrojů, jako jsou adaptační a sportovní kurzy, zapojení do projektu Správná cesta, práce
s třídními kolektivy, tematicky zaměřené přednášky a sportovní aktivity, posiluje
sounáležitost žáků se školou a vede k vytváření vzájemných vztahů důvěry mezi učiteli
a žáky. Ojedinělé případy rizikových jevů jsou řešeny individuálně ve spolupráci s třídními
učiteli a zákonnými zástupci.
Výsledky vzdělávání jsou pravidelně vyhodnocovány na jednáních pedagogické rady
a v rámci předmětových komisí. Úroveň osvojených vědomostí, znalostí i praktických
dovedností žáků je ověřována prostřednictvím běžných nástrojů, tzn. pololetní a závěrečná
klasifikace, ústní a písemné práce žáků, srovnávací testy a zapojení do externího testování.
Rozvoj odborných kompetencí žáků je pravidelně vyhodnocován zejména při evaluaci
žákovských projektů, odborných praxí, krátkodobých a dlouhodobých zahraničních stáží,
výměnných pobytů v partnerských školách. Na základě analýzy výsledků vzdělávání jsou
vedením školy přijímána opatření, která se promítají do úpravy kurikulárních dokumentů
a směřují k prohlubování kvality výchovně vzdělávacího procesu. Motivační oceňování
a cílené zapojování žáků do různých rozšiřujících vzdělávacích aktivit napomáhá rozvoji
jejich klíčových kompetencí a předcházení rizikovým projevům chování. Škola vykazuje
i velmi nízký počet hodin absence (v průměru 24 hodin na žáka). Počet pochval výrazně
převažuje nad uloženými kázeňskými opatřeními.
Výsledky žáků v průběhu vzdělávání jsou stabilní. Ve sledovaném období posledních
tří školních let činil podíl žáků prospívajících s vyznamenáním v průměru 40 %,
neprospívají pouze jednotlivci. Pozitivním výsledkem je téměř stoprocentní podíl žáků
s uzavřenou klasifikací k 30. 6. daného školního roku. Výsledky vzdělávání žáků se SVP
nebo s OMJ jsou srovnatelné v porovnání s žáky intaktními. Dosahované průběžné výsledky
vzdělávání jsou mezi jednotlivými obory srovnatelné a nijak se neliší.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Výsledky žáků při ukončování vzdělávání zpravidla korespondují s jejich
hodnocením v průběhu studia. Z podrobné analýzy výsledků u maturitní zkoušky vyplývá,
že ve sledovaném období více než polovina žáků prospěla s vyznamenáním. Hrubá
neúspěšnost žáků ve společné části maturitní zkoušky, tj. podíl počtu žáků
neúspěšných u maturitní zkoušky a zkoušku nekonajících z celkového počtu přihláše nýc h
žáků je nulová, všichni žáci zkoušku konají. Z podrobných výsledků maturitní zkoušky dále
vyplývá, že v celostátním srovnání v rámci skupiny stejných oborů vzdělání dosahují žáci
dlouhodobě nadprůměrných výsledků ve všech předmětech společné části maturitní zkoušky
i profilové zkoušky. Čtyřletý vzdělávací cyklus úspěšně zakončí v průměru 96 % žáků.
Pouze malé procento žáků odchází ze vzdělávání předčasně, většinou během prvního
ročníků, zpravidla pro obtížnost zvoleného oboru.
Vyšší profesní způsobilost žáků podporuje také možnost složení některé z nabízenýc h
státních zkoušek např. z psaní na klávesnici, jazykových zkoušek FCE, CAE, čímž se
zvyšuje jejich konkurenceschopnost na trhu práce. Úspěšnost absolventů a jejich výborné
profesní uplatnění si škola ověřuje vlastním dotazníkovým šetřením jehož výsledkem je



                                            6/9
Hodnocení a analýza uplatnění absolventů SOŠ. V souladu se zaměřením školy téměř 90 %
absolventů pokračují ve studiu v terciárním vzdělávání.


                                         Závěry
Vývoj školy
   Škola si udržuje vysoký standard poskytovaného odborného vzdělávání i stabilní
   naplněnost. Nadále přetrvává vysoký zájem o vzdělávací nabídku. Ředitel rozšířil tým
   svých zástupců a posílil pozice předsedů předmětových komisí. Na základě evaluace
   všech činností pravidelně vyhodnocuje koncepci rozvoje školy a přijímá konkrétní
   opatření k prohlubování kvality vzdělávání. Vedení školy průběžně zlepšuje materiálně
   technické zázemí pro vzdělávání a finanční podmínky školy.
Silné stránky
- koncepční a funkční řízení ve všech oblastech činnosti školy, zejména v oblasti
  pedagogického vedení a účinné evaluace kvality vzdělávacího procesu,
- aktivní přístup ředitele školy ke zkvalitňování materiálních a finančních podmínek školy,
- efektivní organizační i personální zajištění výuky a zájmové činnosti podle úrovně
  dovedností, míry nadání a profilace žáků,
- systémově propracovaná metodická a didaktická podpora začínajícím učitelům,
- vysoce funkční systém poradenských služeb umožňuje účinnou podporu žáků podle jejich
  vzdělávacích potřeb,
- úzké propojení teoretické a praktické složky odborného vzdělávání a realizace odborného
  vzdělávání na vysoké úrovni,
- dlouhodobá spolupráce s četnými sociálními partnery přispívá k inovaci obsahu učiva,
  rozvoji praktických dovedností žáků i k profesnímu růstu pedagogů,
- dlouhodobě organizované zahraniční odborné praxe a stáže podporující jazykové
  a odborné kompetence žáků a osobnostní rozvoj žáků,
- výborné výsledky vzdělávání žáků.
Slabé stránky a/nebo příležitosti ke zlepšení
- v části teoretické výuky méně efektivní časové a organizační rozvržení činností, kdy
  v závěru vyučovací jednotky chyběl prostor pro efektivní shrnutí a fixaci poznatků,
  sebereflexi žáků či vzájemné žákovské hodnocení.
Příklady inspirativní praxe
- Efektivitu řízení zvyšují uplatňované nástroje kontroly a pravidelné evaluační aktivity,
  jejichž prostřednictvím vedení školy vyhodnocuje úroveň vzdělávání a kvalitu práce
  pedagogů. Zjištění získaná prostřednictvím četných evaluačních nástrojů, např.
  Studentského hodnocení výuky, Zaměstnaneckého hodnocení, Analýzy školního klimatu
  a spokojenosti žáků a zákonných zástupců žáků, Hodnocení a analýzy uplatnění
  absolventů SOŠ, jsou sdílena na úrovni školy a promítají se do konkrétních opatření.
- Systematická práce vedení školy se začínajícími učiteli vede k jejich rychlejš ímu
  a efektivnějšímu zapojení do pedagogického procesu a k zajištění požadované kvality
  jejich práce. Škola zpracovala Příručku pro začínající učitele, jejíž součástí je adaptační
  plán rozvržený do dvou let a etický kodex vyučujícího.


                                            7/9
Doporučení pro zlepšení činnosti školy
- zlepšit strukturu vyučovacích hodin, důsledněji se zaměřit na shrnutí a fixaci poznatků
  a více zapojovat žáky do evaluačních aktivit v průběhu i závěru vyučovacích hodin, ve
  větší míře vést žáky k sebehodnocení.


           Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád, vnitřní řád domova mládež a vnitřní řád školní jídelny, účinný k termínu
      inspekční činnosti
 3.   Školní vzdělávací program, včetně dodatků a aktualizací oborů 68-43-M/01
      Veřejnosprávní činnost, 72-41-M/01 Informační služby a 63-41-M/01 Ekonomika
      a podnikání, účinný pro vzdělávání žáků 1. až 4. ročníku ve školním roce 2022/2023
 4.   Školní vzdělávací program domova mládeže, účinný k termínu inspekční činnosti
 5.   Třídní knihy vedené ve školním roce 2021/2022 a 2022/2023 k termínu inspekční
      činnosti
 6.   Dokumentace koordinátorek v oblasti výchovného poradenství a prevence vedené
      k termínu inspekční činnosti
 7.   Záznamy z pedagogických rad ve školních rocích 2021/2022 a 2022/2023 k termínu
      inspekční činnosti
 8.   Doklady o přijímání a o ukončování vzdělávání (vybraný kontrolní vzorek)
 9.   Rozvrh vyučovacích hodin ve školním roce 2022/2023
10.   Zápisy z předmětových komisí za sledované období k termínu inspekční činnosti
11.   Školní matrika v elektronické podobě vedená k termínu inspekční činnosti
12.   Výroční zpráva o činnosti školy ve školním roce 2021/2022
13.   Personální dokumentace pedagogických pracovníků k termínu inspekční činnosti
      (vybraný kontrolní vzorek)



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


                                           8/9
Titul, jméno, příjmení, funkce
 Ing. Stanislava Grundová, školní
 inspektorka, vedoucí inspekčního týmu

 Mgr. Tomáš Šimek, školní inspektor

 MgA. Naděžda Ostřanská, školní
 inspektorka

 Ing. Ivana Černá, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                          9/9
