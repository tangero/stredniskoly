CSI0X00DNIKJ




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                           ČŠIU-732/25-U
                                      Sp. zn. ČŠIU-S-142/25 U


Název                               Střední škola technická, gastronomická a automobilní,
                                    Chomutov, příspěvková organizace
Sídlo                               Pražská 702/10, 430 01 Chomutov
E-mail                              tgacv@tgacv.cz
IČO                                 18 383 696
Identifikátor                       600 010 368
Právní forma                        příspěvková organizace
Zastupující                         Ing. Jana Reimitzová
Zřizovatel                          Ústecký kraj
Místa inspekční činnosti            Pražská 702/10, Chomutov
                                    Cihlářská 4132 a 5478, Chomutov
                                    Trocnovská 5453, Chomutov
                                    V Alejích 5383, Chomutov
                                    Václavská 4153, Chomutov
                                    5. května 456 a 680, Kadaň
                                    Fibichova 1129, Kadaň
                                    Jezerská 246, 272, 273, 338, Jirkov
Inspekční činnost na místě          12. 5. 2025 − 16. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost ve společné části maturitní
zkoušky.
Zjišťování a hodnocení podmínek, průběhu a výsledků vzdělávání poskytovaného střední
školou, domovem mládeže a internátem podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělávání.


                                   Charakteristika
Střední škola technická, gastronomická a automobilní, Chomutov, příspěvková organizace
(dále „škola“) vykonává činnost střední školy, domova mládeže, internátu a školní jídelny.
Střední škola vzdělává žáky v denní formě vzdělávání v oborech vzdělání zakončených
maturitní zkouškou 23-45-L/01 Mechanik seřizovač, 39-41-L/01 Autotronik, 64-41-L/51
Podnikání, 65-42-M/01 Hotelnictví, v oborech vzdělání zakončených závěrečnou zkouškou
23-51-H/01 Strojní mechanik, 23-56-H/01 Obráběč kovů, 23-68-H/01 Mechanik opravář
motorových vozidel, 29-53-H/01 Pekař, 29-54-H/01 Cukrář, 29-56-H/01 Řezník – uzenář,
41-51-H/01 Zemědělec – farmář, 41-52-H/01 Zahradník, 65-51-H/01 Kuchař-číšník,
66-51-H/01 Prodavač, 66-53-H/01 Operátor skladování, 69-51-H/01 Kadeřník, 41-55-H/01
Opravář zemědělských strojů, 31-59-E/01 Šití oděvů, 36-67-E/01 Zednické práce,
41-52-E/01 Zahradnické práce, 41-55-E/01 Opravářské práce, 65-51-E/01 Stravovací
a ubytovací služby, 66-51-E/01 Prodavačské práce, 75-41-E/01 Pečovatelské služby
a v oboru vzdělání 78-62-C/02 Praktická škola dvouletá. Od poslední inspekční činnosti bylo
ukončeno vzdělávání v oborech vzdělání Agropodnikání a Podnikání – dálková forma
vzdělávání. Škola nepřijímá žáky do oborů vzdělání Logistické a finanční služby
a Karosář.Vzdělávání realizuje škola na více pracovištích, především v Chomutově v ulicíc h
Pražská a Cihlářská, v Kadani a v Jirkově. Stravovací služby poskytuje ve třech školních
jídelnách.
K 30. 9. 2024 škola vykázala 1 433 žáků v 79 třídách, z toho 331 žáků v 15 třídách v oborech
vzdělání zakončených maturitní zkouškou, 1095 žáků v 63 třídách v oborech vzdělání
zakončených závěrečnou zkouškou a 7 žáků v jedné třídě oboru vzdělání Praktická škola
dvouletá. Škola k datu inspekční činnosti evidovala 142 žáků se speciálními vzdělávac ími
potřebami a 61 žáků ve speciálních třídách.
Další informace o škole jsou k dispozici na webových stránkách školy www.tgacv.cz.


                         Hodnocení podmínek vzdělávání
Od září 2024 došlo ke změně na pozici ředitele školy. Nová ředitelka v koncepci rozvoje
navázala na předchozí směrování, a to především v oblasti poskytování kvalitní přípravy
žáků na uplatnění v jejich profesním životě. Tento cíl se daří naplňovat zejména díky
úspěšné spolupráci školy s různými sociálními partnery. Pro rozvoj odborných kompetencí
je důležitá především spolupráce se zaměstnavateli, u který je uskutečňována část odborného
výcviku. Rozvoj odbornosti podporují také realizované besedy, přednášky nebo stáže
učitelů, které přispívají k jejich profesnímu růstu. K uplatnitelnosti žáků přispívá možnost
absolvovat v průběhu studia různé kurzy nebo workshopy (např. svářečský, řidičský, gastro).
K zájmu o studium na škole přispívá spolupráce se základními školami, pro které škola
pořádá dny otevřených dveří, při kterých žáci školy prezentují své dovednosti nebo výrobky,
a projektové dny, na nichž se mohou účastníci dovědět více o nabízených oborech. Cíle
v oblasti efektivity a kvality vzdělávání se daří naplňovat pouze částečně. Přestože si


                                           2/10
ředitelka školy uvědomuje slabé výsledky školy při ukončování vzdělávání maturitní
zkouškou, kroky ke zlepšení v koncepci formulovány nejsou. V návaznosti na zjištění
z minulé inspekční činnosti přijal bývalý ředitel školy řadu opatření, která měla potenciál
přispět ke zlepšení kvality výuky a výsledků školy při ukončování vzdělávání maturitní
zkouškou. Se změnou ve vedoucí funkci však nebyla tato opatření účinně realizována.
Ředitelka po nástupu do funkce upravila organizační strukturu školy, vedení posílila o další
zástupce tak, aby v každém hlavním pracovišti působil zástupce pro teoretické i praktické
vzdělávání. Velký přínos pro koordinování činnosti školního poradenského pracoviště mělo
stanovení pozice zástupkyně pro tuto oblast. Pro efektivní předávání a sdílení informací jsou
využívány pravidelné porady vedení i provozní porady s pedagogy, školní informač ní
systém a vnitřní sdílené prostředí. Přestože se vedení školy snaží se všemi aktéry otevřeně
komunikovat, někteří pedagogové během inspekční činnosti uváděli, že se obávají vyjádřit
nesouhlas s kroky vedení či kolegů. Podobně uváděla část žáků, že nemohou otevřeně
vyslovit nesouhlas s učiteli a že případné rozpory nejsou řešeny. Žákovská samospráva, která
by tyto problémy mohla efektivněji řešit, ve škole zřízena není. Kromě vedení realizuj í
hospitační činnost také vedoucí učitelé pro teoretické vyučování na jednotlivýc h
pracovištích. Přestože sledují relevantní aspekty výuky a v některých případech také kriticky
posoudí nedostatky, ve zlepšení pedagogického procesu se to příliš neprojevuje. Česká
školní inspekce zaznamenala ve výuce nedostatky, které přetrvávají od poslední inspekční
činnosti (např. nízká podpora kooperativních kompetencí žáků, málo efektivní zpětná vazba
o dosažení vzdělávacího cíle, nedostatečný rozvoj hodnoticích dovedností žáků, absence
diferenciace a individualizace zadávaných úkolů).
Pedagogický sbor je převážně kvalifikovaný a aprobovaný. Učitelé, kteří nesplňují
kvalifikační předpoklady většinou studují. Ke sdílení zkušeností a pro inspiraci používají
někteří vyučující vzájemné hospitace, jež však fungují spíše na bázi dobrovolnosti. Častěji
je využívají především začínající učitelé a jejich uvádějící pedagogové. V kvalitě
pedagogického procesu se však toto sdílení zkušeností odráží jen v menší míře. Přestože se
pedagogové aktivně účastní dalšího vzdělávání včetně školení zaměřených na formativní
hodnocení nebo alternativní metody výuky, ve zhlédnuté výuce se tyto prvky objevily
ojediněle. Poradenské služby jsou ve škole zajištěny s ohledem na potřeby jednotlivýc h
součástí školy, proto má každé školní pracoviště svého výchovného a kariérového poradce
a metodika prevence. Ve škole nově působí sociální pedagožka, která je pro školu přínosem
zejména při práci s žáky ze sociálně znevýhodněného prostředí, poskytuje jim konzultace
a zprostředkovává efektivní komunikaci mezi rodinou a školou. Systém poradenských
služeb, vzájemná spolupráce, způsob sdílení informací s vyučujícími a delegování přísluš né
odpovědnosti za specializované činnosti jsou funkční.
Materiální a prostorové podmínky umožňují efektivně plnit požadavky školních
vzdělávacích programů. Škola disponuje vhodně vybavenými učebnami pro rozvoj
dovedností v teoretické výuce. Od minulé inspekční činnosti zaměřené na neúspěšnost ve
společné části maturitní zkoušky škola na pracovišti v ulici Pražská zajistila a zpřístupnila
žákům elektronické verze děl a knižní fond obsahující zejména beletrii ze školního seznamu
literárních děl pro ústní zkoušku z českého jazyk a literatury. Na pracovišti v ulici Cihlářská
však škola nadále nemá v tomto ohledu vhodné prostorové a materiální podmínky. Velmi
dobré materiálně technické podmínky jsou k dispozici pro odborné vzdělávání, které je
realizováno v podnětném prostředí a efektivně podporuje rozvoj odborných kompetencí
žáků. Nadstandardní vybavení má škola k dispozici pro gastronomické obory, pro technické
obory je vybavení standardní a je vhodně modernizováno. Na odloučených pracovištíc h
v Kadani a Jirkově jsou využívány velmi dobře vybavené školní dílny a zahrady se skleníky.



                                             3/10
                          Hodnocení průběhu vzdělávání
Společným znakem většiny hospitovaných hodin všeobecně vzdělávacích předmětů bylo
klidné a vstřícné pracovní prostředí. Nejčastěji používanou formou byla frontální výuka. Při
využití výkladu zůstávali žáci často pasivní, při zařazení řízeného rozhovoru se dařilo
aktivizovat více žáků, avšak jen někdy většinu. Žáci na pokládané otázky většinou ochotně
odpovídali, avšak často pouze heslovitě, k samostatnému souvislému projevu a argumentac i
vedeni nebyli. Pro zopakování a procvičení probíraného tématu učitelé vhodně střídali
společnou a samostatnou práci. Zařazená skupinová či párová práce jen v některých
hodinách vhodně podpořila kooperativní kompetence žáků. Spíše ojediněle pedagogové
vytvářeli příležitosti pro posilování dovedností žáků účelně využívat digitální technolo gie,
efektivně pracovat s informačními zdroji nebo rozvíjet kritické myšlení. Vyučující většinou
vycházeli z dosavadních znalostí a zkušeností žáků, prvky diferencovaného přístupu však
uplatňovány nebyly. Přestože byla patrná snaha některých učitelů pracovat se vzdělávac ím
cílem, k efektivnímu vyhodnocení jeho naplnění a účelné zpětné vazbě k pokroku žáků
nedocházelo. Žákům nebyl vždy poskytnut potřebný prostor pro sebehodnocení či vzájemné
hodnocení jako motivačního faktoru k dalšímu učení a osobnostnímu rozvoji. Práce s texty,
která rozvíjela čtenářské dovednosti žáků, byla zaznamenána především ve výuce jazyků.
Ve vyučovacích hodinách předmětů český jazyk a literatura, resp. český jazyk, umění
a literatura převažovala podobně jako ve většině dalších hospitovaných hodin frontální
výuka s řízeným rozhovorem a samostatnou prací žáků. V části výuky při práci s textem žáci
zdařile aplikovali osvojené vědomosti a projevovali přiměřenou znalost odborné
terminologie. V oboru Podnikání výuka směřovala ke zvládnutí ústní maturitní zkoušky, její
efektivitu však omezoval vysoký počet žáků a frontální styl výuky, při kterém se nedařilo
zapojit do vzdělávacího procesu všechny žáky. Při výuce cizího jazyka pedagogové
podporovali perceptivní řečové dovednosti žáků prostřednictvím poslechových cvičení,
jejichž zadání bylo v některých případech na základě pracovních listů diferencováno dle
výběru žáků. V části výuky byli žáci intenzivně podporováni v samostatnosti a sebeřízené m
učení, vhodnými metodami byly rozvíjeny produktivní řečové dovednosti žáků, účinně byla
rozvíjena schopnost sebereflexe i vzájemného hodnocení. Ne vždy však pedagogové dbali
na vedení výuky v cílovém jazyce, ve větší míře používali překladovou metodu.
Odborná erudice pedagogů, účelné využívání názorných pomůcek a prezentační techniky
měly pozitivní vliv na aktivní zapojení žáků do výuky odborných předmětů. Pedagogové
poskytovali žákům dostatek prostoru pro procvičování, někteří účelně reagovali na jejich
vzdělávací výsledky a navazovali na jejich předchozí znalosti. Efektivně propojovali teorii
s praktickým využitím a zkušenostmi žáků. Výuka byla vedena převážně účelnou frontální
formou se zařazením aktivizujících prvků, samostatné práce nebo práce ve dvojici. Přínosné
byly především hodiny zaměřené na aktivní diskusi žáků k vyučovanému tématu nebo
formulaci jejich postojů k položeným otázkám. Spíše ojediněle byla zaznamenána cílená
vzájemná spolupráce žáků při plnění zadaných úloh. Závěry hodin byly používány pro
shrnutí probíraného učiva. Prostor pro sebehodnocení či vzájemné hodnocení učitelé
nevytvářeli, formativní ani jiné formy hodnocení ve většině navštívených hodin pedagogové
nevyužívali.
V odborném výcviku projevovali vyučující zájem o vzdělávání žáků, přistupovali k nim
individuálně a pozitivně je motivovali k plnění zadané práce a k vyučovanému oboru.
Praktické dovednosti účelně propojovali se získanými teoretickými poznatky. Žáci byli
vedeni k samostatnosti, aktivně se do výuky zapojovali, osvojovali si správné technologické
postupy. Pokud pedagog u žáka zaznamenal špatný pracovní postup nebo se žák sám dotázal,
ochotně vše znovu vysvětlil a často i osobně předvedl. V některých hodinách byli žáci vedeni


                                            4/10
k jednoduché formě sebehodnocení, učitelé při hodnocení účelně používali prvky
formativního hodnocení. Žákům se speciálními vzdělávacími potřebami učitelé vhodně
úkoly přizpůsobovali.
Domovy mládeže a internát svou činností efektivně naplňují nastavené výchovně vzdělávac í,
relaxační i sociálně preventivní úlohy. Škola nabízí ubytovaným žákům ke smysluplné mu
trávení volného času pestrou škálu volnočasových aktivit zaměřených na podporu zdravého
životního stylu, rozvoj pohybových aktivit a kreativity (kroužek včelařství, keramiky,
pečení, různé sportovní kroužky aj.). Výchovně vzdělávací aktivity (např. besedy) se
zaměřují na ochranu životního prostředí, na vytváření dobrého vztahu k přírodě a také na
ochranu zdraví člověka. K činnostem jsou využívány především prostory domova, školy
a okolní přírody. Ubytovaní žáci chodí na společné vycházky po městě a výlety do blízkého
i širšího okolí, při různých příležitostech společně organizují zábavné akce (diskotéky,
karaoke, maškarní bál, halloween, mikulášská besídka, vánoční besídka, průběžně hraní
deskových her, zábavné a vědomostní kvízy aj.). Dlouhodobě oboustranně oblíbenou
aktivitou je mezigenerační setkávání ubytovaných žáků se seniory.


                         Hodnocení výsledků vzdělávání
Podklady k vyhodnocování výsledků vzdělávání získává vedení školy ze statistick ýc h
přehledů o prospěchu jednotlivých žáků a tříd projednávaných na pravidelných jednáních
pedagogické rady jednotlivých pracovišť školy. Při ověřování dosažených výsledků
vzdělávání podle příslušných školních vzdělávacích programů využívají pedagogové
standardní evaluační nástroje s využitím různých forem písemného a ústního ověřování
žákovských vědomostí a dovedností či hodnocení praktických výkonů. Na základě
průběžného hodnocení pedagogové identifikují žáky ohrožené školní neúspěšností
a prostřednictvím individuální podpory ve výuce, konzultací a doučování jim napomáhají
neúspěchu při vzdělávání předcházet. Uplatňované strategie byly z hlediska počtu
neprospívajících žáků ve 2. pololetí školního roku 2023/2024 nejvíce účinné u žáků
maturitních oborů (7 % neprospívajících), nejméně účinné byly v oborech kategorie E
(16 % neprospívajících).
Činnost předmětových komisí především v předmětech společné části maturitní zkoušky
není na jednotlivých pracovištích sjednocena. Úroveň práce metodických orgánů při analýze
vzdělávacích výsledků, přijímání opatření ke zlepšení a podpoře žáků ohrožených školní
neúspěšností je rozdílná. Přestože je v určitých oblastech patrná snaha o spolupráci (např.
sjednocování témat pro písemnou práci a kritérií hodnocení), škola v této oblasti efektivně
nevyužívá potenciál sdílení pedagogických zkušeností. Málo účinná je mezipředměto vá
spolupráce pedagogů různých předmětových komisí v oblasti podpory rozvoje čtenářské
gramotnosti. Aktivity na její podporu do výuky zařazují zejména učitelé jazykovýc h
předmětů, její systematická celoškolní podpora není ve výuce ostatních předmětů patrná, což
se negativně projevilo ve výsledcích externího testování. Rozdíly mezi jednotlivými
pracovišti se projevují rovněž v míře a způsobech podpory žáků v průběhu vzdělávání a při
přípravě na maturitní zkoušku. Nejčastějším uplatňovaným opatřením pro zvýšení
úspěšnosti je průběžné zadávání cvičných didaktických testů společné části maturitní
zkoušky s následnou zpětnou vazbou žákům. V anglickém jazyce zadávají pedagogové na
začátku 1. ročníku diagnostické testy pro ověření vstupní úrovně žáků, kterou v závěru
školního roku opakovaně ověřují s cílem zjistit pokrok žáků. V některých oborech škola ve
4. ročníku realizuje „maturitu nanečisto“, jejímž prostřednictvím získávají žáci důležito u
zpětnou vazbu o úrovni svých kompetencí. Vzdělávací obsah, v němž ve větší míře



                                           5/10
nedosahují očekávané úrovně znalostí a dovedností, pedagogové intenzivně procvičují
a žáky seznamují se strategiemi řešení.
V rámci inspekční činnosti byly analyzovány zejména výsledky školy ve společné části
maturitní zkoušky v letech 2022 až 2024, a to v předmětech český jazyk a literatura a cizí
jazyk, neboť v předmětu matematika bylo k maturitní zkoušce v hodnoceném období
přihlášeno pouze pět žáků. Sledována byla tzv. hrubá neúspěšnost žáků (poměr žáků
neúspěšných u maturitní zkoušky nebo nekonajících k počtu žáků přihlášených k maturitní
zkoušce). Ze srovnání výsledků školy v předchozím hodnoceném období (2019 až 2021)
vyplývá, že pouze v oboru Mechanik seřizovač škola zaznamenala postupné snižování hrubé
neúspěšnosti (2021 – 46 %, 2022 – 36,4 %, 2023 – 28 %, 2024 – 15,4 %). V oboru Podnikání
škola po významném snížení hrubé neúspěšnosti v roce 2021 (28 %) vykázala
v následujících letech významně horší výsledky (2022 – 58,8 %, 2023 – 37,8 %, 2024 –
47,8 %). Obdobně kolísavé výsledky měla škola v oboru Hotelnictví (2021 – 18 %, 2022 –
38,5 %, 2023 – 23,1 %, 2024 – 25 %). Z komparace výsledků ostatních škol v dané skupině
oborů v ČR vyplývá, že ve všech oborech vzdělání škola v hodnoceném období dosahovala
výrazně vyšší míru hrubé neúspěšnosti, než byla průměrná republiková neúspěšnost ve
skupině oborů (např. 2024 obor Podnikání: škola 47, 8 %, ČR 23,8 %, obor Hotelnictví:
škola 25 %, ČR 8,7 %, obor Mechanik seřizovač: škola 15,4 %, ČR 10,6 %). Podrobnou
analýzou výsledků dílčích zkoušek z jednotlivých zkušebních předmětů společné části
maturitní zkoušky Česká školní inspekce zjistila, že v letech 2022 a 2023 se na míře
neúspěšnosti podílel z větší míry zkušební předmět cizí jazyk, ve zkušebním roce 2024 byl
vyšší počet žáků neúspěšných v předmětu český jazyk a literatura.
Přestože škola ukončila vzdělávání v oboru Podnikání v dálkové formě vzdělávání, v němž
vykazovala při minulé inspekční činnosti nejnižší podíl žáků, kteří nastoupili do 1. ročníku
a úspěšně dokončili studium a vykonali maturitní zkoušku, i nadále škola registruje
v některých oborech v tomto aspektu významně nízký počet úspěšných žáků. Např.
v maturitním ročníku 2024 v oboru Podnikání v denní formě činil tento podíl 29 % (do
1. ročníku nastoupilo 35 žáků, maturitní zkoušku úspěšně vykonalo 10). Obdobně jako
v předchozím hodnoceném období se u oboru Mechanik seřizovač na hrubé neúspěšnosti
podílí zejména vysoký počet žáků, kteří po přihlášení k maturitní zkoušce nedokončí úspěšně
poslední ročník vzdělávání a nekonají maturitní zkoušku. Škole se dlouhodobě nedaří zvrátit
trend, kdy žáci tohoto oboru (model vzdělávání na základě pokusného ověřování umožňujíc í
dosažení středního vzdělání s výučním listem a středního vzdělání s maturitní zkouškou) po
vykonání závěrečné zkoušky ve třetím ročníku ztrácí motivaci pokračovat ve studiu
a upřednostňují vstup do pracovního procesu.
Podpora žáků v oborech vzdělání poskytujících střední vzdělání s výučním listem při
přípravě na závěrečnou zkoušku je účinná. V roce 2023 i 2024 byla úspěšnost školy po
opravných termínech více než 95 %.
Výchovné poradkyně poskytují potřebné informace o žácích se speciálními vzdělávac ími
potřebami všem pedagogům, ti mohou v případě potřeby využít sdílené elektronické
prostředí, efektivitu poskytované podpory průběžně společně vyhodnocují. Jejich činnost je
účelně zaměřena na odbornou pomoc a integraci žáků se speciálními vzdělávac ími
potřebami. V oblasti kariérového poradenství jsou žáci efektivně podporováni při volbě
dalšího studia či uplatnění na pracovním trhu. Kariérové poradkyně aktivně spolupracují
s profesními organizacemi i s úřadem práce. Žáci si zpracovávají profesní portfolia,
například se učí psát profesní životopis, zjišťována je také jejich uplatnitelnost, motivace
a zájem. V případě potřeby lze využít vertikální i horizontální prostupnosti oborů školy, což
částečně snižuje předčasné odchody žáků ze vzdělávání. V letošním školním roce přijala



                                            6/10
škola opatření ke snížení vysoké absence a skrytého záškoláctví zavedením tzv. „úředního
omlouvání“. Účinnost tohoto opatření se po vyhodnocení prvního pololetí projevila mírným
snížením zameškaných hodin.
Základním principem strategie prevence rizikového chování je vedení žáků ke zdravému
životnímu stylu. Samostatnou část primární prevence tvoří podpora smysluplného využívá ní
volného času, zejména nabídkou sportovních aktivit a zájmových útvarů. Součástí
preventivních aktivit je snaha o stmelování třídních kolektivů často propojených se
sportovními aktivitami (sportovní kurzy, výcvikový lyžařský kurz apod.). Zařazovány jsou
odborné exkurze, tematické přednášky a besedy, kterými jsou žáci zapojováni do života
školy i do jednotlivých oborů. Problémy s rizikovým chováním žáků škola řeší bezodkladně,
má nastaveny účinné postupy, které v uplynulém období přispívaly ke snižování jejich
výskytu. Pravidelně organizované adaptační programy pro první ročníky efektivně mapují
klima nových třídních kolektivů. Organizované činnosti v jejich průběhu jsou účelně
zaměřené na upevňování prosociálních vztahů a prevenci rizikového chování. Nově škola
pracuje s dotazníkovým šetřením školního klimatu a následným zařazováním aktivit pro
eliminaci rizikového chování. Pro zlepšení přístupu pedagogů k žákům s menší psychickou
odolností škola spolupracuje s odbornými organizacemi a pořádá pro pedagogy různé
semináře.
Odborné dovednosti žáků včetně žáků se speciálními vzdělávacími potřebami jsou
prezentovány nejen na odborných soutěžích, ale také na akcích pořádaných v rámci
chomutovského regionu a Ústeckého kraje. Pravidelně jsou zajišťovány rauty a obsluha na
vzdělávacích a prezentačních akcích různých regionálních firem a subjektů. Škola aktivně
spolupracuje s městem Kadaň v oblasti vzdělávání mladých lidí z vyloučených lokalit
a zabezpečuje se svými žáky pro město Kadaň drobné stavební opravy a úpravy, strojírenské
práce, podílí se na výsadbě květinové výzdoby veřejných prostor a na úpravě zeleně města.
Za vynikající studijní výsledky získalo celkem 19 absolventů školy „Dobrý list komory“
udělovaný Hospodářskou komorou nejlepším žákům v oboru. Významný úspěch
zaznamenala škola na republikové úrovni v soutěži KOVO JUNIOR v oborech Mechanik
seřizovač a Strojní mechanik.


                                         Závěry
Vývoj školy
–   Od školního roku 2024/2025 došlo ke měně na pozici ředitele školy a proběhla s tím
    související změna organizační struktury školy.
–   Byla stanovena pozice zástuce ředitele školy pro školní poradenské pracoviště.
–   Škola se i nadále zapojuje do operačních a rozvojových projektů, díky nimž zlepšuje
    zejména materiální podmínky pro odborné vzdělávání.
–   Přetrvávají nedostatky ve výuce zjištěné při předchozích inspekčních činnostech.
–   Přetrvávají slabé výsledky školy při ukončování vzdělávání maturitní zkouškou.
–   Bylo ukončeno vzdělávání v oborech vzdělání Agropodnikání a Podnikání – dálková
    forma vzdělávání. Škola nepřijímá žáky do oborů vzdělání Logistické a finanční služby
    a Karosář.
Silné stránky




                                           7/10
– Široká sít sociálních partnerů přispívá k efektivní realizaci praktického vyučová ní
  a osobnostnímu rozvoji žáků. (1.5)
–   Materiální podmínky školy pro odborné vzdělávání účinně podporují rozvoj odborných
    kompetencí žáků a přispívají k jejich uplatnění v praxi. (2.4)
–   Zapojování žáků do soutěží, zájmových útvarů a dalších školních i mimoškolních aktivit
    podporuje rozvoj jejich sociálních a osobnostních kompetencí. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce rozvoje školy nereflektuje výsledky vzdělání při ukončování vzdělá vá ní
  maturitní zkouškou. (1.1)
– Metodická podpora pedagogů          není   dostatečně účinná    a nevede     ke zlepšení
  pedagogického procesu. (2.3)
– Pedagogové ve výuce dostatečně nepodporují rozvoj digitálních kompetencí, efektivní
  práci s informačními zdroji a kritické myšlení žáků. (4.2)
– Ojedinělá diferenciace a individualizace zadávaných úkolů omezuje rozvoj každého žáka
  podle jeho kognitivních možností. Žáci nejsou vedeni k rozvoji hodnoticích dovedností.
  (4.3)
– Škole se nedaří přijímat účinná opatření ke zlepšení výsledků při ukončování vzdělává ní
  maturitní zkouškou. (5.1)
– Škola dosahuje dlouhodobě podprůměrné výsledky při ukončování vzdělávání maturitní
  zkouškou ve srovnání s republikovým průměrem v daných skupinách oborů. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V koncepci rozvoje reagovat na výsledky školy při ukončování vzdělávání maturitní
  zkouškou.
– Systematicky sledovat a vyhodnocovat klima školy a přijímat účinná opatření k jeho
  zlepšování.
– Poskytovat pedagogům efektivní zpětnou vazbu k jejich práci, která povede ke zlepšení
  vzdělávacího procesu.
– Další vzdělávání pedagogů zaměřit na nedostatky zjištěné při inspekční činnosti.
  Vyhodnocovat dopad dalšího vzdělávání na kvalitu pedagogického procesu.
– Ve výuce účelně zařazovat aktivity k rozvoji digitálních kompetencí, pracovat s různými
  informačními zdroji a podporovat kritické myšlení.
– Využívat efektivní metody a formy výuky k aktivizaci všech žáků a rozvoji jejich
  kooperativních a komunikativních kompetencí.
– Diferencovat a individualizovat      zadávané     úkoly podle kognitivních     schopností
  jednotlivých žáků.
– Systematicky provádět analýzu výsledků vzdělávání při ukončování vzdělávání a přijímat
  účinná opatření pro jejich zlepšení.



                                             8/10
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 108/2001
      (ze dne 2. 1. 2025) včetně příloh
 2.   Jmenování ředitelky školy s účinností od 1. 9. 2024
 3.   Výroční zpráva o činnosti školy za školní rok 2023/2024
 4.   Výpisy z rejstříku škol a školských zařízení MŠMT (ze dne 7. 5. 2025)
 5.   Školní řád s platností od 1. 9. 2024 včetně přílohy Pravidla pro hodnocení výsledků
      vzdělávání a dodatku
 6.   Vnitřní řády domovů mládeže a internátu platné ve školním roce 2024/2025
 7.   Školní vzdělávací programy vyučovaných oborů vzdělání platné ve školním roce
      2024/2025
 8.   Školní vzdělávací programy domova mládeže a internátu platné ve školním roce
      2024/2025
 9.   Koncepce rozvoje a vedení školy (ze dne 15. 1. 2024)
10.   Školní matrika, školní roky 2023/2024, 2024/2025 do termínu inspekční činnosti
      (vzorek)
11.   Třídní knihy, školní rok 2024/2025 k termínu inspekční činnosti (vzorek)
12.   Deníky výchovných skupin, školní rok 2024/2025 do termínu inspekční činnosti
      (vzorek)
13.   Dokumentace k ukončování vzdělávání maturitní zkouškou, zkušební období
      2022-2025
14.   Dokumentace k ukončování vzdělávání závěrečnou zkouškou, zkušební období
      2023-2024
15.   Plán dalšího vzdělávání pedagogických pracovníků, školní rok 2024/2025
16.   Personální dokumentace pedagogických pracovníků vedená k termínu inspekční
      činnosti (vzorek) včetně osvědčení z dalšího vzdělávání
17.   Záznamy z pedagogické rady a z jednání předmětových komisí, školní roky
      2023/2024 a 2024/2025 k termínu inspekční činnosti (vzorek)
18.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
19.   Inspekční zpráva České školní inspekce č. j.: ČŠIU-280/22-U (ze dne 15. 4. 2022)
20.   Webové stránky školy: http://www. tgacv.cz




                                          9/10
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 PhDr. Alena Pilousová, školní inspektorka
 Mgr. Ivana Reihsová, školní inspektorka
 Bc. Jana Sejvalová, kontrolní pracovnice
 Ing. Roman Sejval, odborník v oblasti gastronomických oborů
 Ing. Bc. Martin Tůma, odborník v oblasti praktického vyučování a elektrooborů
13. 6. 2025




                                         10/10
