                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-1149/25-L
                                       Sp. zn. ČŠIL-S-229/25-L


Název                               Gymnázium, Jablonec nad Nisou, U Balvanu 16,
                                    příspěvková organizace
Sídlo                               U Balvanu 764/16, 466 01 Jablonec nad Nisou
E-mail                              gymnazium@gymjbc.cz
IČO                                 60 252 758
Identifikátor                       600 010 449
Právní forma                        příspěvková organizace
Zastupující                         Mgr. Michaela Mutl
Zřizovatel                          Liberecký kraj
Místo inspekční činnosti            U Balvanu 764/16, Jablonec nad Nisou
Inspekční činnost na místě          23.-25. 9. 2025 a 6. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu.
Zjišťování a hodnocení naplnění školního vzdělávacího programu pro střední vzdělává ní
a jeho souladu s právními předpisy a rámcovým vzdělávacím programem.
                                    Charakteristika
Gymnázium, Jablonec nad Nisou, U Balvanu 16, příspěvková organizace (dále „škola“ nebo
„gymnázium") vykonává činnost střední školy. Ve střední škole vzdělává žáky v denní
formě vzdělávání v oboru vzdělání 79-41-K/41 Gymnázium (čtyřletý vzdělávací program).
K datu inspekční činnosti škola vykázala 243 žáků v osmi třídách a vzdělávala šest žáků
se speciálními vzdělávacími potřebami.
Škola dlouhodobě vykonává také činnost Centra pro konání certifikovaných zkoušek
z francouzského a anglického jazyka.
Další informace o škole jsou k dispozici na webových stránkách školy www.gymjbc.cz.


                         Hodnocení podmínek vzdělávání
Ředitelka školy (dále jen „ředitelka“) od svého nástupu do funkce dne 1. 8. 2024 věnuje
velkou pozornost modernizaci materiálně technických podmínek pro vzdělávání, což se díky
významné podpoře zřizovatele postupně daří. Ředitelkou zpracovaná koncepce rozvoje
školy je zaměřena převážně na popis aktuálního stavu a obsahuje zejména obecně
formulované cíle v základních oblastech činnosti školy. Postrádá konkrétní kroky k dosažení
konkrétních cílů a postupů k jejich naplnění, a proto ji nelze považovat za účinný strategický
dokument sdílený všemi aktéry vzdělávání (žáci, zákonní zástupci, pedagogové).
Ředitelka nevěnuje dostatečnou pozornost systematickému a cílenému vytváření pozitivního
klimatu školy. Uplatňovaný styl řízení negativně ovlivňuje interpersonální vztahy.
V průběhu inspekční činnosti pedagogové uváděli, že nemohou bez obav vyjadřovat
nesouhlas s rozhodnutími vedení školy, že neshody mezi vedením školy a učiteli nejsou
řešeny způsobem přispívajícím ke zkvalitnění vzájemné spolupráce a že podle jejich názoru
nemají možnost navrhovat vedení školy změny vedoucí ke zkvalitnění výchovně-
vzdělávacího procesu. Z rozhovorů s žáky vyplynulo, že komunikaci ze strany vedení školy
vnímají jako nevstřícnou, což se podle jejich názoru negativně promítá do atmosféry
ve škole, zejména v pedagogickém sboru a při průběhu vzdělávání. Vnitřní informač ní
systém, který se z velké části přesunul spíše do on-line prostředí, taktéž neumožňuje
konstruktivní komunikaci. Rozvrhové uspořádání není v některých případech pro efektivitu
vzdělávání optimální (výuka cizích jazyků ve dvouhodinových blocích, výuka klíčovýc h
předmětů kurikula v odpoledních hodinách). Na základě uvedených zjištění je žádoucí cíleně
rozvíjet a posilovat prosociální vztahy mezi vedením školy a pedagogickými pracovníky,
které jsou klíčové pro zdravé školní klima a efektivní spolupráci.
Kontrolní mechanismy jsou nastaveny, jejich uplatňování však není vždy důsledně
realizováno, což snižuje efektivitu řízení pedagogických procesů. Sporadická hospitační
činnost, kterou vykonávala ředitelka, nepřináší očekávaný přínos pro zkvalitňování výuky.
Nedostatky v systému řízení se projevují i v nepřehledném fungování předmětových komisí,
jejichž činnost je zaměřena spíše na zajišťování organizačních záležitostí, konzultace
probíraného učiva, případně jeho přesuny v rámci školního vzdělávacího programu, dále na
zajišťování učebnic, přípravu maturitních zkoušek či organizaci soutěží a exkurzí.
Pedagogický sbor je stabilní, učitelé spolu účelně spolupracují. Jejich další vzdělává ní
vedení školy podporuje, je zaměřeno na oblasti dle jejich zájmu i potřeb školy. Příležitos tí
pro zlepšení je posílení podpory a vzdělávání pedagogů v oblastech individualizace výuky,
formativního hodnocení, podpory žáků při práci s informačními zdroji a efektivní
komunikace s nimi, neboť v průběhu inspekční činnosti rovněž vyplynulo, že ne všichni


                                             2/7
pedagogové vždy komunikují se žáky zdvořilým způsobem a reagují citlivě na jejich
vzdělávací, emocionální či kognitivní potřeby.
Spolupráce se smluvními partnery přispívá k rozvoji klíčových kompetencí žáků včetně
cizojazyčných komunikačních dovedností. Gymnázium je fakultní školou Přírodovědecké
fakulty Univerzity Karlovy a Fakulty přírodovědně–humanitní a pedagogické Technické
univerzity Liberec. Dále je zařazeno do sítě partnerských škol Kulturního oddělení
Francouzského velvyslanectví v České republice jako centrum pro konání certifikova nýc h
zkoušek z francouzského jazyka DELF a do sítě partnerských škol Cambridge P.A.R.K. jako
centrum pro konání certifikovaných zkoušek z anglického jazyka. Škola celoročně
spolupracuje s externisty – rodilými mluvčími anglického jazyka, se kterými organizuje
intenzivní týdenní kurz anglického jazyka pro 4. ročník a také celoroční konverzaci
v ostatních třídách.
Materiální podmínky pro naplňování stanovených vzdělávacích cílů jsou dobré, umožňují
plnění cílů stanovených ve školním vzdělávacím programu. Kromě rekonstrukce vnitř níc h
prostor budovy byla vybudována odborná učebna na výuku přírodovědných předmětů.
Podařilo se také dovybavit školu digitálními technologiemi.


                          Hodnocení průběhu vzdělávání
Společným znakem hospitované výuky českého jazyka, společenskovědních předmětů
a hudební výchovy bylo klidné a participující pracovní prostředí. Učitelé měli o vzdělává ní
žáků zájem, mnozí vedli výuku v mezipředmětových souvislostech a propojovali ji zpravidla
se zkušenostmi žáků. Žáci se nebáli vyslovit vlastní názor, respektovali dohodnutá pravidla,
plnili zadané úkoly a vystupovali kultivovaně. Výuka byla věcně správná, učivo vhodně
strukturované a logicky provázané. V některých zhlédnutých hodinách chybělo jasné
vymezení vzdělávacích cílů, což znemožňovalo jejich ověření na konci vyučovací jednotky
a získání zpětné vazby o míře jejich zvládnutí. Převažovala frontální výuka s aktivním
zapojováním žáků, někteří pedagogové vhodně využili skupinovou práci a práci
ve dvojicích, které efektivně rozvíjely sociální dovednosti žáků včetně spolupráce
a efektivní komunikace. Didaktická technika byla využita především k prezentování učiva,
příp. k posílení názornosti výuky jinými formami (výuková videa, prezentace tématu). Spíše
ojediněle byl vytvořen prostor pro posilování kompetencí žáků využívat digitá lní
technologie, účelně pracovat s informačními zdroji a rozvíjet tak u žáků kritické myšle ní.
Formativní zpětná vazba většinou nebyla žákům poskytována. Sebehodnocení a vzájemné
hodnocení žáků se téměř nevyskytovalo, což snižovalo efektivitu vzdělávacího procesu.
V úvodu zhlédnutých hodin přírodovědných předmětů seznamovali učitelé žáky hlavně
s tématem a programem hodiny, se vzdělávacím cílem pracovali méně. Nejčastěji byla
využívána účelná frontální výuka formou výkladu anebo řízeného rozhovoru vhodně
doplňována párovou, skupinovou nebo samostatnou prací. Na pokládané otázky žáci
odpovídali bez obav z chyby. Diferenciaci vzdělávacího obsahu učitelé nezařazovali, pouze
v jedné vyučovací hodině si žáci mohli vybírat úkoly podle svých kognitivních schopností.
Závěry hodin byly spíše formální, někteří vyučující stručně shrnuli probrané téma. Zpětnou
vazbu k probíranému učivu získali vyučující pomocí digitálních technologií, případně
pomocí dotazů k probranému učivu. K práci s digitálními technologiemi a k rozvoji
kritického myšlení vedli učitelé žáky ojediněle. Hodnoticí dovednosti žáků učitelé
nerozvíjeli.




                                            3/7
                          Hodnocení výsledků vzdělávání
Pro vyhodnocování individuálních a skupinových výsledků vzdělávání využívá škola
standardní interní evaluační nástroje. Tyto umožňují porovnávat dosažené výsledky žáků
s očekávanými výstupy deklarovanými ve školním vzdělávacím programu Pro ověřování
ucelenějších znalostí zadávají učitelé žákům písemné práce čtvrtletní nebo po větších
tematických celcích. Výsledky těchto prací vyhodnocují jednotliví pedagogové. V případě
vzdělávacích obtíží žáci využívají doučování a individuální konzultace, které jim
pedagogové nabízí. O účinnosti těchto postupů svědčí jen velmi nízký počet žáků
ohrožených opakováním ročníku. Pro efektivní přípravu žáků na maturitní zkoušku využívá
škola volitelné předměty, které si žáci dle svého zaměření volí ve třetím a čtvrtém ročníku.
Kvalitní jazykovou přípravu velmi dobře doplňuje efektivní podpora školy při skládání
mezinárodních jazykových zkoušek. O kvalitě poskytovaného vzdělávání svědčí výsledky
žáků v externím testování, které byly ve školním roce 2022/2023 v testovaných oblastech ve
srovnání s republikovými výborné. Úspěšnost žáků u maturitní zkoušky ve školním roce
2023/2024 byla také vysoká, všichni žáci, kteří maturitní zkoušku konali, uspěli. Ve školním
roce 2024/2025 neuspěl po podzimním termínu pouze jeden žák.
Zákonní zástupci nezletilých žáků a rodiče zletilých žáků jsou o výsledcích informo vá ni
prostřednictví školního      informačního  systému,    na třídních     schůzkách nebo
při individuálních konzultacích.
Žáci jsou cíleně motivováni k účasti v různých soutěžích a olympiádách. Velmi dobrých
výsledků na republikové úrovni dosáhli v českém jazyce. Výborná umístění získali
v krajských kolech olympiád a předmětových i sportovních soutěží. Škola je zapojena
do mezinárodního programu DofE (Cena vévody z Edinburghu), který podporuje osobnostní
růst žáků, posiluje rozvoj jejich prosociálních dovedností a zapojování do dobrovolnick ýc h
aktivit. Řada žáků již úspěšně získala bronzový či stříbrný odznak. Škola realizuje širokou
škálu školních a mimoškolních akcí a projektů podporující rozvoj osobnostních a sociálníc h
kompetencí žáků, včetně jejich nadání (např. vánoční zpívání školního sboru pro spolužáky,
akademie na konci školního roku, tematicky zaměřené besedy a exkurze, různě zaměřené
kurzy). Někteří učitelé přispívají k rozvoji kompetencí žáků vedením různých zájmovýc h
útvarů(biologický, výtvarný apod).
Někteří učitelé přispívají k rozvoji kompetencí žáků vedením různých zájmových útvarů
(např. biologického, výtvarného aj.). Služby školního poradenského pracoviště jsou
dlouhodobě na velmi dobré úrovni a zdařile je zajišťují výchovná poradkyně, školní
metodička prevence a od letošního školního roku 2025/2026 nově školní psycholožka.
Výchovné poradenství je účelně propojeno s prevencí rizikového chování. Nastavený systém
spolupráce, sdílení informací a delegování odpovědnosti za specializované činnosti je
funkční a dobře koordinovaný. Služby jsou dostupné všem žákům a zahrnují oblast
vzdělávací, osobnostní, kariérovou i preventivní. Učitelé jsou seznamováni s doporučeními
školských poradenských zařízení týkajících se vzdělávání žáků se speciálními vzdělávac ími
potřebami, pro všechny tyto žáky jsou zpracovány plány pedagogické podpory, které
zefektivňují poskytovanou podporu a pomoc. Jejich naplňování je průběžně sledováno
a vyhodnocováno.
Škola má vhodně nastavený systém primární prevence, která reaguje na aktuální potřeby
školy i jednotlivých žáků. Vzhledem k nízké míře rizikového chování žáků školy je prevence
přiměřeně účinná a zaměřuje se na podporu zdravého životního stylu, zvýšení odolnosti žáků


                                            4/7
vůči zátěži a sociálně patologickým jevům a na zlepšování sociálních vztahů v třídníc h
kolektivech.
Promyšlený a účinný je systém adaptace žáků prvních ročníků, který usnadňuje vytváření
nových třídních kolektivů a příznivě ovlivňuje atmosféru při vzdělávání. Jeho součástí jsou
pobytové seznamovací kurzy, které kromě týmových a sportovních aktivit zahrnují aktivity
zaměřené na zdravý životní styl a zásady efektivního studia na střední škole. Ve třetím
ročníku jsou kurzem zaměřeným na komunikaci a řešení konfliktů posilovány
psychosociální dovednosti žáků v oblasti mezilidských vztahů.


                                         Závěry
Vývoj školy
– K 1. 8. 2024 došlo ke změně na pozici ředitele školy.
– S podporou zřizovatele se daří zlepšovat materiálně technické podmínky pro vzdělává ní,
  zkvalitnit vybavení a posupně modernizovat některé prostory školy.
– Výrazně se zhoršila atmosféra ve škole.

Silné stránky
– Žáci školy dosahují dlouhodobě vysoké úspěšnosti u maturitní zkoušky a velmi dobrých
  výsledků u výběrových zjišťování. (5.2)
– Systematická podpora rozvoje jazykových kompetencí a příprava žáků na certifiko va né
  jazykové zkoušky významně přispívají k naplňování cílů v oblasti jazykového
  vzdělávání. (5.3)
– Dlouhodobě funkční systém poradenských služeb, četné preventivní aktivity a zapojení
  žáků do mezinárodních programů pozitivně ovlivňují jejich osobnostní rozvoj a
  prosociální dovednosti. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Koncepce rozvoje školy neobsahuje konkrétní cíle, podmínky a kroky pro jejich dosažení.
  (1.1)
– Absence realistické koncepce rozvoje školy a nepříznivé klima ve škole se negativně
  projevují v řízení pedagogických procesů. (2.1)
– Vysoká míra nespokojenosti pedagogů a žáků se způsobem komunikace s vedením školy,
  přenosem informací a organizací vzdělávání se nepříznivě odráží na celkovém klimatu
  školy. (2.2.)
– Ředitelka školy hodnotí práci pedagogů nesystematicky a pouze v minimálním rozsahu.
  Zpětná vazba učitelům není dostatečně využitelná pro jejich další rozvoj. (2.3)
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
– Diferenciace a individualizace vzdělávacího obsahu a zadávaných úkolů jen v malé míře
  zohledňuje kognitivní schopnosti jednotlivých žáků. Méně je podporován rozvoj
  hodnoticích dovedností žáků. (4.3)


                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.

Doporučení pro zlepšení činnosti školy
– Specifikovat konkrétní cíle rozvoje školy spolu s podmínkami a kroky potřebnými pro
  jejich naplnění.
– Systematicky využívat nástroje ke sledování a vyhodnocování školního klimatu, přijímat
  opatření pro zlepšení. Nastavit pravidla umožňující konstruktivní komunikaci všech
  aktérů vzdělávání.
– Pravidelně vyhodnocovat stav ve všech oblastech pedagogických procesů, nastavovat
  opatření ke zlepšení stavu a sledovat jejich účinnost.
– V návaznosti na hospitační činnost poskytovat pedagogům účinnou metodickou podporu
  vedoucí ke zkvalitňování vzdělávacího procesu.
– Další vzdělávání pedagogů více zaměřit na slabé stránky ve výuce (individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji a rozvoj kritického myšlení). Motivovat pedagogy ke sdílení
  zkušeností prostřednictvím vzájemných hospitací.
– Diferencovat a individualizovat výuku, pravidelně zařazovat práci s informačními zdroji
  a rozvíjet kritické myšlení žáků, zefektivnit práci se vzdělávacím cílem a využívat
  formativní hodnocení, které by podporovalo rozvoj každého žáka, vést žáky
  k sebehodnocení a vzájemnému hodnocení.
– V komunikaci se žáky vždy uplatňovat zdvořilý a respektující přístup.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14. dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Zřizovací listina č. j. ZL-5/23-Š (ze dne 30. 5. 2023) s účinností od 1. 6. 2023 včetně
   příloh
2. Jmenování ředitelky školy s účinností od 1. 8. 2024
3. Výpis z rejstříku škol a školských zařízení MŠMT (ze dne 18. 9. 2025)
4. Školní řád s účinností od 1. 9. 2025
5. Vize rozvoje školy
6. Školní vzdělávací program platný ve školním roce 2025/2026
7. Organizační struktura, školní rok 2025/2026


                                            6/7
 8. Záznamy z pedagogických rad a metodických sdružení,            školní roky 2024/2025
    a 2025/2026 (vzorek)
 9. Dokumentace k výchovnému poradenství a prevenci rizikového chování vedená k datu
    inspekční činnosti
10. Dokumentace     k ukončování    vzdělávání    maturitní   zkouškou,   zkušební   období
    2023-2025
11. Plán dalšího vzdělávání pedagogických pracovníků pro školní rok 2025/2026
12. Personální dokumentace pedagogických pracovníků vedená k termínu inspekční
    činnosti (vzorek) včetně osvědčení z dalšího vzdělávání
13. Školní matrika, školní roky 2024/2025, 2025/2026 do termínu inspekční činnosti
    (vzorek)
14. Třídní knihy, školní rok 2025/2026 (vzorek)
15. Výroční zpráva o činnosti školy za školní rok 2023/2024
16. Inspekční zpráva České školní inspekce č. j.: ČŠIL-648/21-L (ze dne 27. 10. 2021)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka


21. 10. 2025




                                           7/7
