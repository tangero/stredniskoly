                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-625/23-J


Název                                Střední průmyslová škola Třebíč
Sídlo                                Manželů Curieových 734, 674 01 Třebíč
E-mail                               office@spst.cz
IČO                                  66 610 702
Identifikátor                        610 250 574
Právní forma                         příspěvková organizace
Zastupující                          Ing. Petra Hrbáčková
Zřizovatel                           Kraj Vysočina
Místo inspekční činnosti             Manželů Curieových 734, Třebíč
                                     Žďárského 183, Třebíč
Inspekční činnost na místě           9. 5. 2023 − 15. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. a), b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                    Charakteristika
Střední průmyslová škola Třebíč (dále jen „škola“) vykonává v souladu se zápisem
ve školském rejstříku činnost střední školy, domova mládeže a školní jídelny. Část
odborného výcviku probíhá v areálu, který se nachází v ulici Žďárského a nyní zde probíhá
rekonstrukce. Nabízí vzdělávání v devíti čtyřletých oborech vzdělání s maturitní zkouškou,
sedmi tříletých oborech vzdělání s výučním listem a profesní kvalifikace v oborech
elektrotechnika.


                         Hodnocení podmínek vzdělávání
Škola je jedním z největších center technického vzdělávání v Kraji Vysočina, má jasně
formulovanou koncepci svého rozvoje, kterou se daří naplňovat. V několika oblastech došlo
ke zkvalitnění materiálních podmínek. Byly zřízeny nové učebny pro strojírenství, vznik lo
centrum tiskáren využívajících prostorového tisku pro tvorbu trojrozměrných objektů
ze speciálních materiálů a byla dokončena první etapa rekonstrukce domova mládeže.

Dlouhodobá spolupráce s místními firmami účinně podporuje propagaci nabízených oborů
v odborné škole a zvyšuje profesní uplatnění žáků. Ve spolupráci s vyučujícími je stále
rozšiřována digitální sada učebních materiálů, která je k dispozici na webových stránkách
školy. Ředitelka školy vytvořila funkční systém řízení, který odpovídá velikosti a typu školy.
Účinný styl řízení školy je podporován delegováním kompetencí na pracovníky
a pravidelnými provozními poradami, které zvyšují kvalitu vzdělávání. K předávání
informací a poskytování zpětné vazby pedagogům je hojně využíván informační systém
školy. Velký důraz je kladen na další vzdělávání pedagogických pracovníků, které
probíhá jak formou osobní účasti pedagogů na vzdělávacích akcích, tak formou webinářů.
Vedení školy realizuje hospitace, které však neposkytují dostatečnou zpětnou vazbu
pedagogům zejména s ohledem na žáky se speciálně vzdělávacími potřebami. Závěry
z hospitační činnosti nejsou zobecňovány a škola s nimi dále nepracuje. Přes doporučení
vedení školy probíhají vzájemné hospitace pedagogů jen v minimální míře.


                          Hodnocení průběhu vzdělávání
V hospitovaných hodinách všeobecně vzdělávacích předmětů převažovala frontální výuka
se zápisem obsahu učiva do sešitu. Výjimečně byla zaznamenána skupinová výuka v jedné
hodině českého jazyka. Zapojení žáků bylo spíše ojedinělé a nebyly využívány moderní
výukové metody. Motivace byla nejúčinnější tehdy, když vycházela ze znalostí aktuálníc h
a konkrétních zájmů jednotlivců.

Přestože byli žáci občas vyzýváni k souvislejší formulaci, odpovídali pouze heslovitě.
Prostor pro přípravu projevu v několika větách většinou nedostali. Někteří z nich přitom
osvědčili schopnost po domácí přípravě souvisle a bez písemné opory zasvěceně
seznamovat spolužáky s vybranými informacemi.

Nevýhodou převažujícího frontálního působení pedagogů bylo zvolené tempo výuky, které
bylo společné pro celou třídu a neumožňovalo diferencovanou práci podle schopností
jednotlivých žáků. Pohotovější z nich museli často čekat na ostatní, nedostávali dodatečné
nebo náročnější úkoly. Méně úspěšným nebyl nabídnut prodloužený nebo opakovaný
výklad, nemohli účinně pracovat s vlastní chybou.



                                             2/6
Výjimkou bylo několik hodin v počítačových učebnách, kdy byla naopak práce podle
vlastního tempa určující. Zejména při výuce programování dokázali vyučující velmi účinně
využít výukové materiály, které připravili žákům pro domácí přípravu i pro použití
v hodinách. Všichni žáci pracovali samostatně, s vysokým nasazením usilovali o splnění
jednotlivých úkolů. Pedagogové si tak vytvořili dostatek příležitostí pro práci s jednotlivc i.
Velmi pozitivní je, že nejen pomáhali odstraňovat případné chyby, ale dokázali i poukazovat
na alternativní a racionálnější řešení.

Při plnění písemných úkolů většinou žáci nebyli rušeni dodatečným komentářem. Po jejich
odevzdání bylo žákům většinou umožněno seznámit se se správným řešením. Příležito st
i zde uplatnit diferencovaný přístup a nabídnout jim samostatnou kontrolu vlastní práce
podle předem připravené předlohy nebyla využita.

Většině vyučujících se dařilo získat a udržet pozornost žáků. V hodinách odborných
předmětů to bylo především díky důsledně uplatňovanému propojení teorie a praxe.
V hospitovaných hodinách praktického vyučování byli žáci aktivně zapojováni a se zájmem
pracovali na zadaných úkolech. Pedagogové poskytovali žákům zpětnou vazbu s důrazem
na dodržování bezpečnosti práce a vysokou kvalitu splněných úkolů. Pozitivním prvkem
je vybavení odborných učeben, které je na vysoké úrovni a zdařile simuluje pracovní
prostředí.

Ve většině hodin docházelo při stanovení cíle k záměně za téma hodiny a důsledkem
toho byly neefektivní závěry hodin, kdy pedagogové nevyhodnocovali dosažení cíle hodiny.
Současně chybělo i vzájemné hodnocení a sebehodnocení žáků. Taktéž nebyla zazname ná na
diferenciace činností vedoucí k rozvoji individuality žáků a jejich studijních předpokladů.
Ve velké části navštívených hodin panovala příznivá pracovní atmosféra vyplývajíc í
z partnerského přístupu vyučujících k žákům, kteří žáci s respektem k autoritě pedagogů
adekvátně přijímali.


                          Hodnocení výsledků vzdělávání
Škola průběžně sleduje výsledky vzdělávání na úrovni tříd, vzdělávacích oborů i jednotlivc ů
a v případě potřeby přijímá opatření, jejichž efektivita je systematicky vyhodnocová na.
Předávání a sdílení informací probíhá na jednáních pedagogické rady, předmětových komisí,
krátkých provozních poradách a v elektronických systémech školy. Pro úspěšné zvládnutí
studia vytváří škola žákům vhodnou podporu ve formě doučování a individuálníc h
konzultací včetně spolupráce s domovem mládeže. Žáci mají možnost v průběhu studia
změnit obor, pokud zjistí, že zvolili nevhodně, nezvládají jeho nároky nebo naopak mají
výborné výsledky a přestoupí na obor maturitní. V současné době škola neprovádí vlastní
ani externí testování žáků. Pouze částečnou zpětnou vazbou o úrovni dosažených
kompetencí přinášejí výsledky ze soutěží, kterých se žáci pravidelně účastní a výsledky
maturitních a závěrečných zkoušek. Výsledky žáků u maturitních zkoušek ve školním roce
2021/2022 byly lepší než průměr ČR. Po podzimním termínu uspělo 94,5 % maturujíc íc h.
Výsledky žáků školy u závěrečných zkoušek jsou napříč jednotlivými obory vzdělání
stabilní. Míra neúspěšnosti je nízká a většina žáků uspěje při opravných zkouškách. Pestré
školní a mimoškolní aktivity u žáků rozvíjí jejich kompetence a zvyšují možnost profesního
uplatnění.

Školní psycholožka, která řídí školní poradenské pracoviště, pracuje ve škole na plný
úvazek. Pro účinné reakce na případné známky vznikajících problémů má vytvořeno


                                             3/6
dostatek prostoru. To jí mimo jiné umožňuje komplexně sledovat klima v kolektivec h
jednotlivých tříd. Na plošně zadávaná dotazníková šetření navazují opakované besedy
ve vybraných třídách, rozhovory s jednotlivými žáky a případné intervenční programy.
Již vzniklé náznaky projevů negativního chování jsou řešeny v úzké spolupráci s vedením
školy a třídními učiteli. Systém prevence rizikového chování vychází z konkrétní analýzy
podmínek školy, jeho významnou částí jsou pravidelně organizované adaptační pobyty.
Ve škole aktivně pracuje žákovský senát, samostatně připravuje akce pro spolužáky
a podává vedení školy iniciativní návrhy.
Identifikace žáků se speciálními vzdělávacími potřebami včetně žáků mimořádně nadaných
probíhá podle ustálených pravidel. Je vytvořen systém umožňující všem vyučujíc ím
seznámit se s doporučeními pro podporu těchto žáků. Dílčím nedostatkem je absence
důslednější kontroly efektivního uplatňování těchto opatření ve výuce.
V domově mládeže pedagogové vytvářejí žákům vhodné podnětné prostředí pro jejich další
osobnostní a sociální rozvoj. Jsou zde nastavena účinná pravidla, umožňující vlastní činnost
žáků a relaxaci. Pedagogové domova mládeže aktivně spolupracují s vedením školy.


                                         Závěry
Vývoj školy
- změna na postu ředitele školy
- vybudování nových učeben strojírenství a učebny pro kontrolu a měření
- dokončení první etapy rekonstrukce domova mládeže
Silné stránky
- dlouhodobá systematická spolupráce s vnějšími partnery zvyšující kvalitu vzdělává ní
  a propagaci nabízených oborů
- koncepční zkvalitňování     materiálního   zázemí se pozitivně     projevuje na kvalitě
  praktického vyučování
- různorodé školní a mimoškolní aktivity pro žáky cíleně podporují rozvoj a dosahování
  jejich kompetencí a profesního uplatnění
Slabé stránky a/nebo příležitosti ke zlepšení
- převažující neefektivní závěry hodin s absencí sebehodnocení a vzájemného hodnocení
  žáků
- nízká diferenciace činností s ohledem na využívání studijního potenciálu jednotlivc ů
  v průběhu vyučovacích hodin
- ve většině hodin nedostatek efektivních metod a forem výuky s nízkou aktivizací žáků
Doporučení pro zlepšení činnosti školy
- zařadit aktivizační metody a moderní formy výuky, diferencované činnosti a vzájemné
  hodnocení a sebehodnocení žáků
- zaměřit se na cíl hodiny s následným vyhodnocením jeho splnění
- vést vyučující k vzájemnému předávání zkušeností s cílem sjednotit jejich práci
- zkvalitnit zpětnou vazbu vzhledem k poskytování podpůrných opatření ve výuce
- zefektivnit systém sledování a vyhodnocování vzdělávacích výsledků žáků



                                             4/6
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Pedagogická koncepce a koncepce SPŠ v Třebíči, ze dne 1. 8. 2021
 2.   Střednědobé plány SPŠ Třebíč pro roky 2022-2024
 3.   Dokumentace školního poradenského pracoviště 2022–2023
 4.   Školní matrika v elektronické podobě
 5.   Třídní výkazy
 6.   Plán pedagogické podpory (DVPP)
 7.   Rozvrhy hodin jednotlivých tříd, školní rok 2022/2023
 8.   Plán hospitací a kontrol 2022–2023 Knihy úrazů, záznamy o úrazech
 9.   Přehled akcí: školní rok 2022/2023
10.   Zápisy z předmětových komisí
11.   Doklady o nejvyšším dosaženém vzdělání pedagogických pracovníků
12.   Výroční zpráva o činnosti školy, školní rok 2021/2022
13.   Školní vzdělávací program 23-41-M/01 Strojírenství s platností od 1. 9. 2014
14.   Školní vzdělávací program M – Technické lyceum od 1.9.2021
15.   Školní řád s účinností od 1. 9. 2022, ze dne 31. 8. 2022, včetně příloh
16.   Organizační řád č. 4/2022, ze dne 1. 9. 2022, včetně příkazu ředitelky ze dne
      1. 4. 2023
17.   Zápisy z jednání pedagogické rady za školní rok 2022/2023
18.   Porady vedení 2022/2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce .
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                           5/6
Složení inspekčního týmu a datum vyhotovení inspekční zprávy



 Mgr. Marie Jadrná, DiS., školní inspektorka
 vedoucí inspekčního týmu

 Mgr. Miroslav Pospíšil, školní inspektor

 PhDr. Ludmila Slánská, školní inspektorka

 Bc. Bohuslava Dvořáková, kontrolní pracovnice


Datem vyhotovení inspekční zprávy se rozumí datum posledního podpisu člena inspekčního
týmu.




                                             6/6
