CSI0X00CUIU3




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1675/24-E
                                       Sp. zn. ČŠIE-S-276/24-E


Název                               Průmyslová střední škola Letohrad
Sídlo                               Komenského 472, 561 51 Letohrad
E-mail                              sps.kancelar@orlice.cz
IČO                                 49 314 912
Identifikátor                       600 013 201
Právní forma                        příspěvková organizace
Zastupující                         Ing. Jiří Štěpánek
Zřizovatel                          Pardubický kraj
Místo inspekční činnosti            Komenského 472, Letohrad
                                    Na Stráni 785, Letohrad
                                    Ústecká 36, Letohrad
Inspekční činnost na místě          24. až 26. 9. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.


                                         Charakteristika
Průmyslová střední škola Letohrad (dále „škola“) vykonává činnost střední školy, domova
mládeže, školní jídelny a školní jídelny- výdejny. V denní formě je vzdělávání žáků
realizováno v oborech vzdělání ukončovaných maturitní zkouškou 36-47-M/01 Stavebnictví,
23-41-M/01 Strojírenství a 36-46-M/01 Geodézie a katastr nemovitostí a v oborech vzdělání
ukončovaných závěrečnou zkouškou 23-52-H/01 Nástrojař, 23-51-H/01 Strojní mechanik,
26-51-H/01 Elektrikář a 26-51-H/02 Elektrikář - silnoproud. Ve večerní formě je vzdělává ní
žáků realizováno ve tříletých nástavbových oborech vzdělání ukončovaných maturitní
zkouškou 23-43-L/51 Provozní technika a 26-41-L/52 Provozní elektrotechnika. Ve školním
roce 2024/2025 se ve střední škole ke dni inspekce vzdělávalo celkem 422 žáků. Z tohoto
počtu na adrese Komenského 472, Letohrad celkem 276 žáků čtyřletých oborů vzdělání
ukončovaných maturitní zkouškou a na adrese Ústecká 36, Letohrad 134 žáků tříletýc h
oborů vzdělání ukončovaných závěrečnou zkouškou a 12 žáků tříletého večerního
nástavbového studia (aktuálně pouze žáci třetího ročníku). Ke dni inspekce bylo ve škole
evidováno celkem 32 žáků se speciálními vzdělávacími potřebami a 12 žáků s odlišným
mateřským jazykem, jeden se vzdělával podle individuálního vzdělávacího plánu.
Zájem žáků o studium dokládá od poslední inspekce nárůst počtu žáků ve čtyřletých oborech
vzdělání ukončovaných maturitní zkouškou, během posledních pěti školních roků celkem
až o 30 %. Naopak výraznější je od minulé inspekce pokles počtu žáků nástavbového
večerního studia, což je ovlivněno i jejich přijímáním ke studiu pouze jednou za tři roky.
Žákům ze vzdálenějších míst bydliště škola umožňuje ubytování v domově mládeže, který
se nachází na adrese Na Stráni 785. Ve čtyřech výchovných skupinách bylo ve školním roce
2024/2025 zapsáno 74 žáků. Stravování je pro žáky zajišťováno ve školní jídelně na adrese
Na Stráni 785, Letohrad a ve školní jídelně-výdejně na adrese Ústecká 36, Letohrad.


                         Hodnocení podmínek vzdělávání
Ředitel školy v souladu s potřebami účastníků vzdělávání uplatňuje systém řízení nastavený
na otevřené komunikaci a účelném delegování kompetencí. Od minulé inspekce došlo
ke zlepšení účinnosti kontrolních mechanizmů, drobné formální nepřesnosti např. ve školní
dokumentaci byly na místě odstraněny. Poradním orgánem ředitele podporujícím řízení je
kromě pedagogické rady také širší vedení školy, které pravidelně řeší záležitosti výuky
i např. zajištění finančních a materiálních podmínek pro vzdělávání. Úprava nastavení
povinností a zodpovědností předmětových komisí jako metodických orgánů umožn ilo
řediteli školy lépe získat účelnou zpětnou vazbu o podmínkách a průběhu vzdělávání žáků,
příležitostí ke zlepšení je sjednocení formy jejich závěrů pro plánování i vyhodnoco vá ní
školních aktivit.
Vize rozvoje školy, kterou ředitel zpracoval před svým nástupem do funkce, obsahovala
srozumitelně formulované obecné cíle. Jejich dosažení bylo plánováno zejména
v souvislosti s reálně zjištěnými silnými i slabými stránkami nebo příležitostmi školy.
Priority fungování jsou v současnosti prezentovány např. prostřednictvím školních
internetových stránek. Doporučením je aktualizovat a prezentovat vizi dalšího rozvoje školy
pro podporu vzájemné diskuze účastníků vzdělávání (např. pojmenováním cílového stavu,
kterého chce škola dosáhnout, jaké nástroje k dosažení cílového stavu využije a na základě
čeho bude hodnotit úspěšnost zvolených kroků) a hodnoticí závěry využít pro strategické
plánování do dalšího období.
Personální podmínky školy podporují kvalitu vzdělávání žáků, od minulé inspekce došlo
ke zlepšení stavu v oblasti hledání nových učitelů i jejich vhodné podpory. Ke dni inspekce
bylo ve škole několik učitelů bez odborné kvalifikace dokončujících své vzdělání, což ale
nemělo negativní dopad na kvalitu jimi vedené výuky. Několik učitelů přicházejíc íc h
z reálné praxe prozatím nemělo dokončené doplňkové pedagogické studium, ale vzhlede m


                                           2/8
k rozvoji odborných kompetencí žáků byly přínosem jejich odborná erudice i praktické
zkušenosti. Žáky podporuje při osvojování požadované odbornosti ve výuce také využití
odborníků z praxe nebo instruktorů ve firmách. Pozitivním zjištěním bylo i vzhlede m
k vyššímu počtu začínajících nebo nových učitelů ve škole zajištění jejich podpory
prostřednictvím účelně nastaveného dvouletého adaptačního plánu. Součástí jeho realizace
byly i vzájemné hospitace uvádějících učitelů, s jejichž závěry a doporučeními byli
hospitovaní učitelé seznamováni. Funkční je také využívání tandemové výuky vedené
učitelem školy a odborníkem z praxe. Doporučením je častěji zařazovat hospitační činnost
mezi učiteli teoretické a praktické výuky. Závěry z těchto hospitací umožní vyhodnotit
např. účelnost využívaných metod a forem výuky s ohledem na lepší využití teoretických
znalostí žáků při praktických činnostech, a tím účelně plánovat další vhodnou podporu
učitelů. Přínosem je také realizace dalšího vzdělávání pedagogických pracovníků i dalších
zaměstnanců školy.
Velmi dobré materiální a finanční podmínky umožňují naplňovat potřeby účastníků
vzdělávání. Podmínky pro vzdělávání jsou účelně podporovány finančními dotacemi
k zajištění individuálního a skupinového doučování žáků nebo k prevenci digitální propasti.
Příznivým zjištěním je zapojení školy do projektu k zajištění rovného přístupu ke kvalitnímu
a inkluzivnímu vzdělávání pro všechny žáky prostřednictvím podpůrných personálníc h
pozic, vzdělávání pracovníků škol, vzájemného sdílení zkušeností, spolupráce a podpory
zavádění inovativních metod do výuky. Od minulé inspekční činnosti se podařilo výrazně
zlepšit materiální podmínky zejména praktického a odborného vzdělávání např. výstavbou
dílen a odborných učeben a jejich materiálního zázemí, rekonstruována byla také školní
jídelna a nově byla na adrese Ústecká 36, Letohrad vybudována školní jídelna-výdejna.
Škola rovněž úspěšně realizuje doplňkovou činnost, poskytuje ubytovací služby,
zeměměřičské práce, provozuje hostinskou činnost a svářečskou školu.


                          Hodnocení průběhu vzdělávání
Sledované hodiny teoretické výuky ve střední škole probíhaly velmi často v klidné pracovní
atmosféře, která vytvářela příznivé podmínky pro vzdělávání. Realizace výuky byla
ze strany učitelů obvykle velmi dobře promyšlená, v úvodu hodin vedli žáky zpravidla
k účelnému zopakování předcházejícího učiva. Ojediněle bylo zaznamenáno vhodné
propojení výukových témat s pedagogickým cílem zaměřeným na aktivitu žáků podporující
osvojení jejich znalostí a dovedností v průběhu výuky.
Učitelé v teoretické výuce využívali frontální formu, při které převládal výklad učiva nebo
řízený rozhovor se žáky. Vzájemná spolupráce žáků byla využívána v menší míře, jednalo
se spíše o spontánní reakci žáků na průběh výuky. Přínosem bylo vhodné využívání práce
ve dvojicích při výuce informační a komunikační technologie nebo komunikace se žáky
ve vyučovaném jazyce při výuce anglického jazyka. Doporučením ke zlepšení je více
využívat samostatnou práci žáků v hodinách zaměřených na procvičování a upevňová ní
učiva. V účelnosti volených vzdělávacích metod ve výuce došlo k dílčímu pozitivnímu
posunu. Zlepšilo se využívání didaktických učebních pomůcek pro účelnou podporu
vizualizace výuky, názornost teoretické výuky učitelé zvyšovali ve většině hodin
prostřednictvím vhodně zpracovaných prezentací učiva. Zaznamenáno bylo také účelné
využití výukového videa nebo mobilních telefonů. Rozdílné přístupy k využívání forem
a metod výuky jsou dány osobnostním nastavením učitelů i mírou jejich pedagogickýc h
zkušeností. Doporučením je více kombinovat vzdělávací formy i metody k aktivizaci žáků,
aby mohli učitelé účelně reagovat na jejich rozdílné vzdělávací potřeby i rozdílnou úroveň



                                            3/8
znalostí. Dobře se to dařilo například v hodinách, kdy učitelé propojovali vyučované téma
se zkušenostmi z reálného života a žáci sami uváděli své postřehy k probíranému tématu.
Při teoretické výuce učitelé málo využívali sebehodnocení žáků nebo aktivity podporující
jejich kritické myšlení. Chyběly prvky formativního hodnocení směřované k učebnímu
pokroku žáků, učitelé jen ojediněle diskutovali se žáky o účelnosti strategií řešení úloh
(smysluplná diskuze byla zaznamenána např. ve sledované výuce večerního studia). Většinu
sledovaných hodin řídili učitelé se snahou sdělit a vysvětlit žákům všechna naplánova ná
témata, ale volili zpravidla jednotné tempo bez ohledu na rozdílné učební potřeby žáků.
Příležitostí ke zlepšení je zařazovat úlohy diferencované náročnosti. Konkrétní a účelná
podpora žáků se speciálními vzdělávacími potřebami byla ve sledované výuce zazname ná na
spíše ojediněle zejména formou krátké individuální dopomoci při řešení úloh. Podpora
rychlejších nebo nadaných žáků v teoretické výuce systematicky neprobíhala. Žáci nejsou
zvyklí hodnotit svou práci ani práci spolužáků. Zpětnou vazbu o účelnosti zvolenýc h
vzdělávacích metod získávali učitelé někdy v průběhu výuky, ale závěry hodin nevyužíva li
k získání zpětné vazby od žáků o jejich pohledu na vlastní učební pokrok.
Při výuce teoretických odborných předmětů učitelé vhodně podporovali rozvoj odborných
kompetencí žáků propojením teorie se situacemi v praxi. Vizualizaci odborného učiva
podporovali vlastními nebo ve škole sdílenými učebními materiály. Pozitivním zjištěním
byla snaha žáků navzájem se podpořit např. při samostatné práci na zadaném úkolu.
Při praktickém vyučování v oborech vzdělání s maturitní zkouškou byly přínosem odborné
znalosti pedagogů, díky kterým vhodně podporovali žáky v jejich individuálním rozvoji.
Odborný výcvik v oborech vzdělání se závěrečnou zkouškou probíhal ve velmi dobře
vybavených školních dílnách, vedli ho odborně kvalifikovaní učitelé s dlouhodobou
pedagogickou zkušeností a velmi dobrou odbornou praxí. Vytvářeli vhodné podmínky
pro propojování teoretických vědomostí žáků s praktickými dovednostmi. Jejich přístup
k žákům byl většinou vstřícný, empatický s ohledem na individuální vzdělávací potřeby
jednotlivců. Vedli žáky ke spolupráci ve skupinách a k odpovídajícímu rozdělení práce,
zdůrazňovali rizikové dopady nekvalitně odvedené práce v reálném životě. Učitelé kladli
důraz na dodržování pravidel bezpečného chování při jednotlivých pracovních činnostech
a na používání ochranných pomůcek při obsluze strojů. Kvalitu práce a výsledky zadaných
úkolů kontrolovali učitelé průběžně, poskytovali žákům přínosnou zpětnou vazbu, někteří
učitelé uměli vést žáky k poučení z chyb. Celkový výkon žáků hodnotili někteří učitelé až na
konci učebního týdne souhrnně. Příležitostí ke zlepšení je poskytovat žákům zpětnou vazbu
o vykonané práci každý den. Tím bude možné vytvářet systematicky příležitosti k jejich
vlastnímu hodnocení a také k tomu, aby se žáci i v době odborného výcviku učili souvisle
hovořit, vyjadřovat a vysvětlovat s využitím potřebné odborné terminologie. Učitelé
pravidelně sledují a zaznamenávají učební pokrok jednotlivých žáků, ale pouze někteří
učitelé odborného výcviku měli dobrý přehled o žácích se speciálními vzdělávac ími
potřebami a jejich vzdělávacích potřebách. Žáci pracovali na stejných úkolech, bez omezení
času, rychlejší žáci prokazovali výborné dovednosti. Při závěrečném shrnutí pracovního dne
někteří učitelé zhodnotili výkon žáků slovně, většinou pochvalou, chyběl ale prostor
pro vyjádření žáků ke zhodnocení vlastního výkonu.
Činnost domova mládeže je organizována napříč výchovnými skupinami, zajišťují ji čtyři
vychovatelé a vedoucí vychovatelka s bohatými zkušenostmi s jeho řízením. Dobré
podmínky pro realizaci školního vzdělávacího programu domova mládeže podporují
upravené, čisté a účelně zařízené prostory domova mládeže pro příjemné trávení volného
času žáků, došlo ke zlepšení od minulé inspekce. Umožňují žákům v plné míře využít
potenciál podmínek domova mládeže pro rozvoj vlastní samostatnosti, podporují jejich



                                            4/8
zájmy i rozvíjení prosociálních vztahů. Program činností respektuje zájmy a potřeby
ubytovaných a je sestavený z osvědčených individuálních i společných aktivit. Vychovate lé
ve spolupráci s učiteli i vedením školy pomáhají řešit případné problémy žáků. Ubytovaní
využívají také možnosti pro doučování.


                         Hodnocení výsledků vzdělávání
Škola sleduje výsledky žáků ve vzdělávání, vyhodnocuje je v rámci jednání pedagogické
rady, předmětových komisí nebo širšího vedení školy. K ověřování výsledků vzdělává ní
žáků využívají učitelé v oblasti teoretických předmětů obvyklý systém ověřování znalostí
žáků (ústní zkoušení, testy, písemné práce). V ročníkových výsledcích vzdělávání žáků
školy nebyly ve školním roce 2023/2024 zaznamenány negativní tendence, neúspěšnýc h
žáků byl nízký počet, což dokládá účinnost přijímaných opatření od minulé inspekce. Tato
skutečnost se příznivě projevila také ve stabilitě složení tříd, v minimálním počtu žáků
opakujících ročník nebo např. v přestupech žáků z maturitních do učebních oborů.
V uvedeném období z celkového počtu 422 žáků prospělo s vyznamenáním 46 z nich (nárůst
od minulé inspekce téměř na dvojnásobek), neprospělo i po opravných zkouškách
19 (srovnatelný stav od minulé inspekce). Příznivým zjištěním je zvýšená úspěšnost žáků
u maturitní zkoušky. Ve srovnání s minulou inspekcí se v roce 2024 hrubá neúspěšnost
ve čtyřletém oboru vzdělání po jarním a podzimním termínu snížila přibližně o třetinu.
Výsledky závěrečných zkoušek žáků oborů vzdělání s výučním listem jsou tradičně velmi
dobré, neúspěšní žáci jsou opakovaně spíše výjimkou.
Propojení praktického i teoretického vyučování s reálnou praxi je účelně podporováno
při spolupráci školy s odborníky z praxe, smluvními i sociálními partnery a zejména
s firmami v oborech, ve kterých se žáci vzdělávají. Pro žáky je přínosem možnost získání
studijních stipendií nebo zapojení v soutěžích a mimoškolních aktivitách (projektování
rodinných domů, soutěž v modelování, soutěž firmy ZAPA, mezinárodní soutěže v oboru
Geodézie a katastr nemovitostí a další).
Velmi dobře funguje spolupráce s partnerskými firmami v oblasti odborných exkurzí a praxí
žáků, organizovaných přednášek o nových technologiích a vývojových trendech v oborech,
funkční je poradenství ze strany odborníků z praxe. V rámci spolupráce se také nově
realizuje akce Veletrh pracovních příležitostí s cílem nabídnout pracovní příležitos ti
absolventům školy. Vzájemně prospěšná je dlouholetá spolupráce s fakultní školou
v Ostravě, katedrou geodézie a důlního měřictví zejména v oblasti odborných praxí
a exkurzí pro žáky, nově bylo také uzavřeno memorandum s ČVUT Praha. Stavební firmy
společně finančně podporují zájmové aktivity (modelářský kroužek) ve škole. Finanční
podporu na mimoškolní aktivity a k odměňování žáků, kteří reprezentují školu a město
v různých soutěžích získává škola od Nadačního fondu školy.
Škola podporuje smysluplné úsilí o pozitivní prezentaci školy na veřejnosti zejména
pořádáním dnů otevřených dveří, účastí na burzách středních škol nebo aktivní spoluprací
se základními školami. Svoji činnost a úspěchy žáků a pedagogů prezentuje zejména
prostřednictvím internetových stránek. Doporučením ke zlepšení je ve výroční zprávě
o činnosti školy více využívat hodnoticí závěry zejména s odkazem na vizi školy a její
pokrok. V poslední vydané výroční zprávě o činnosti školy za školní rok 2022/2023 stále
přetrvávalo její spíše formální zpracování se soupisem plánovaných nebo realizova nýc h
aktivit školy.
Výchovné poradenství a primární prevence jsou zajišťovány činností školního poradenského
pracoviště. Ve škole působí dva výchovní poradci s požadovaným vzděláním, svoje


                                           5/8
kompetence mají rozdělené podle místa vzdělávání. Jedna výchovná poradkyně je zároveň
školní metodičkou prevence. V rámci podpory žáků se speciálními vzdělávacími potřebami
zajišťují spolupráci s několika školskými poradenskými zařízeními. Podpůrná opatření jsou
nastavena podle platných doporučení školských poradenských zařízení a konzulto vá na
individuálně s žáky, jejich zákonnými zástupci a jejich vyučujícími. Informace o těchto
žácích jsou k dispozici učitelům jednotlivých předmětů. Žáci ohrožení školním neúspěchem
mohou využít nabídku doučovacích aktivit, případně konzultace s jednotlivými učiteli.
Oblast prevence rizikového chování žáků zajišťují dvě školní metodičky prevence,
kompetence mají rozdělené rovněž podle místa vzdělávání žáků. Preventivní program školy
je vypracován vždy pro aktuální školní rok, jeho součástí je i analýza situace s využitím
evaluace z předchozího školního roku, cíle programu a konkrétní aktivity vedoucí k naplnění
tohoto cíle. Přínos realizovaných aktivit pro žáky a výskyt nežádoucích jevů je pravidelně
vyhodnocován. Škole se daří zachycovat projevy rizikového chování, řešit je a přijímat
účinná opatření. Získání klíčových kompetencí žáků a utváření jejich postojů
ke spolužákům, studiu i zdravému životnímu stylu příznivě podporují např. pravidelné
adaptační a preventivní programy nebo setkávání při třídnických hodinách. Přínosem je
od školního roku 2024/2025 rozšíření možností komunikace mezi žáky a vedením školy
ustanovením orgánu žákovské samosprávy. Jedním z cílů jeho založení je důraz na klima
školy, k jehož zlepšení přispějí podněty vzešlé ze strany žáků. Žáci mají prozatím v případě
potřeby k dispozici elektronickou schránku důvěry.


                                         Závěry
Vývoj školy
- Od minulé inspekční činnosti došlo ke zvýšení počtu žáků střední školy.
- Zlepšilo se prostorové a materiální zázemí domova mládeže.
- Podařilo se snížit počet pedagogů bez odborné kvalifikace vhodnými způsoby prezentace
  nabídky pracovních míst a zvýšit účelnost podpory začínajících učitelů.
- Podařilo se snížit vysokou míru neúspěšnosti žáků u maturitní zkoušky.
Silné stránky
- Široký rozsah spolupráce školy s profesními organizacemi a sociálními partnery (1.5)
- Systematická podpora začínajících učitelů prostřednictvím adaptačního programu (2.3)
- Účelné zlepšování podmínek pro vzdělávání a výborná úroveň podmínek pro praktické
  vyučování (2.4)
- Vstřícná a otevřená komunikace učitelů ve výuce podporující bezpečné prostředí
  pro vzdělávání žáků (3.2)
- Výsledky žáků v odborných soutěžích na republikové a mezinárodní úrovni (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- Nízká míra účelnosti využívané zpětné vazby od žáků o jejich pochopení učiva v závěru
  hodin teoretické výuky (4.2)




                                            6/8
- Málo využívané zohledňování individuálních vzdělávacích potřeb žáků diferenciac í
  náročnosti řešených úloh v teoretické výuce (4.3)
- Chybějící účelné sebehodnocení žáků v teoretické výuce i v odborném výcviku (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Využívat výroční zprávu o činnosti školy k prezentaci a vyhodnocování naplnění
  stanovených cílů vzdělávání, aktivit školy a úspěchů žáků.
- Zaměřit další vzdělávání pedagogických pracovníků na vhodnou organizaci teoretické
  i praktické výuky podporující účelnou práci učitelů se zpětnou vazbou od žáků v závěrech
  hodin.
- Zařazovat cíleně prvky diferencovaného zadávání úloh zejména pro rychlejší nebo
  nadané žáky.
- Realizovat závěrečné hodnocení při odborném výcviku na konci každého pracovního dne
  s individualizovanou zpětnou vazbou žáka.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.  Školní vzdělávací programy oborů vzdělání střední školy pro školní rok 2024/2025
2.  Školní vzdělávací program domova mládeže s platností od 1. 9. 2013, aktualizo va ný
    pro školní rok 2024/2025
3. Školní řád střední školy s platností od 1. 9. 2024
4. Vnitřní řád domova mládeže s platností od 26. 8. 2024
5. Dokument Koncepce dalšího rozvoje Průmyslové střední školy Letohrad, zpracovaný
    na období 2019 až 2025
6. Dokument Systém podpory začínajících učitelů – plán adaptace, platný ve školním
    roce 2024/2025
7. Dokument Plán hospitací pedagogických pracovníků, platný pro školní rok 2024/2025
8. Záznamy z hospitační činnosti teoretické výuky ve školním roce 2023/2024 (výběr)
9. Školní matrika střední školy pro školní roky 2023/2024 a 2024/2025 (výběr)
10. Deníky evidence odborného výcviku vedené ve školním roce 2024/2025 (výběr)
11. Rozvrhy hodin tříd a učitelů ve střední škole pro školní rok 2024/2025
12. Třídní knihy střední školy pro školní rok 2024/2025


                                            7/8
13. Výroční zpráva o činnosti školy pro školní rok 2022/2023
14. Záznamy jednání pedagogické rady pro školní roky 2023/2024 a 2024/2025
15. Záznamy z jednání předmětových komisí za školní roky 2023/2024 a 2024/2025 (výběr)
16. Minimální preventivní program střední školy pro školní rok 2024/2025
17. Dokumentace k činnosti školního poradenského pracoviště pro školní rok 2024/2025
    (výběr)
18. Doklady k personálním podmínkám školy (aktuální stav, výběr)
19. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2024/2025 (výběr)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


Mgr. Martin Valášek, školní inspektor, vedoucí inspekčního týmu

Mgr. Petra Holánková, školní inspektorka

PhDr. Martina Kutinová, školní inspektorka

Mgr. Hana Rozsypalová, školní inspektorka

Bc. Daniela Růžová, kontrolní pracovnice

Ing. Josef Charamza, odborník na stavební obory


31. 10. 2024




                                             8/8
