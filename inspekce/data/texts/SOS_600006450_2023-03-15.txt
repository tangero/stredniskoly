CSI0X00B71IU
Počet listů: 8




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-682/23-A


Název                               Střední škola ARCUS, s.r.o.
Sídlo                               Kardašovská 691, 198 00 Praha 9
E-mail                              info@arcus9.cz
IČO                                 25614851
Identifikátor                       600006450
Právní forma                        Společnost s r.o.
Zastupující                         RNDr. Josef Závěta, CSc.
Zřizovatel                          ARCUS, spol. s r.o.
Místo inspekční činnosti            Kardašovská 691, 198 00 Praha 9
Inspekční činnost na místě          15. 3. 2023 − 17. 3. 2023 a 20. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Střední škola ARCUS, s.r.o. (dále „škola“ nebo „instituce“), poskytuje
střední vzdělání s maturitní zkouškou v denní formě vzdělávání v oborech vzdělání Cestovní
ruch a Multimediální tvorba.
Ve škole se k 30. 9. 2022 vzdělávalo v 8 třídách 195 žáků. Od předcházející inspekce v roce
2016 došlo k nárůstu počtu žáků a tříd. Nejvyšší povolený počet žáků ve škole (270) byl
využit ze 72 %.
Škola je členem Sdružení soukromých škol Čech, Moravy a Slezska.


                          Hodnocení podmínek vzdělávání
Ředitel školy (dále „ředitel“), který je současně i jejím zřizovatelem, dlouhodobě realizuje
jasně stanovenou koncepci rozvoje školy, která vychází z profilu absolventa, reflektuje
potřeby školy a současně zohledňuje trendy ve vzdělávání i na trhu práce. Střednědobé
strategické cíle se daří úspěšně naplňovat, mj. v oblasti inovace vzdělávací nabídky, rozšíření
a zkvalitnění materiálně technického zázemí, rozvoje odborných a jazykových kompetencí
žáků.
K uskutečnění koncepčních záměrů přispívá dlouhodobá spolupráce se sociálními partnery,
jež zajišťuje nezbytnou vazbu teoretického odborného vzdělávání na praxi, inovaci obsahu
učiva i rozvoj praktických dovedností žáků a profesní růst pedagogů.
Ředitel uplatňuje funkční styl řízení, který vychází ze závěrů vlastního hodnocení, jehož
součástí je i monitorování spokojenosti žáků a rodičů s jednotlivými oblastmi života školy.
Nastavená organizační struktura odpovídá typu a velikosti školy. Ředitel využívá výhody
malé školy rodinného typu a vytváří podmínky pro konstruktivní dialog a otevřenou
komunikaci mezi všemi aktéry vzdělávání. Pedagogové účinně spolupracují v rámci
vyučovaných oborů a předmětových komisí, např. v oblasti hodnocení naplňová ní
vzdělávacích obsahů jednotlivých vyučovacích předmětů, sdílení poznatků a zkušeností
z výuky i vzdělávacích akcí, v oblasti organizačního zajištění vzdělávacích aktivit a evaluace
výsledků vzdělávání. Kontrolní činnost je prováděna v rámci zajišťování každodenního
chodu instituce. Hospitační činnost probíhá průběžně, učitelům je poskytována zpětná vazba
o kvalitě jejich práce.
Efektivitu řízení podporuje funkční elektronický systém, který přispívá k informovanos ti
zákonných zástupců žáků, slouží jako uložiště stěžejních dokumentů školy a databáze
digitálních výukových materiálů.
Personální zabezpečení výchovně vzdělávacího procesu umožňuje kvalitně realizovat školní
vzdělávací programy. Od posledního inspekčního hodnocení došlo v důsledku rozšíření
oboru vzdělání Multimediální tvorba k výraznému navýšení počtu pedagogů. Vzdělává ní
zajišťuje pedagogický sbor 32 pracovníků. Předpoklady odborné způsobilosti splňuje 78 %
vyučujících, přičemž téměř všichni nekvalifikovaní učitelé si doplňují požadované vzdělání
studiem. Působení odborníků z praxe či výkonných umělců obohacuje vzdělávací proces
a přispívá k efektivnímu propojení praktické složky vzdělávání s teoretickou. Začínajíc ím
a nově příchozím učitelům je poskytována všestranná podpora zkušenějších kolegů i vedení
školy. Další vzdělávání pedagogických pracovníků vychází z plánů osobního rozvoje
jednotlivých pedagogů. V souladu s potřebami školy je zaměřeno především na získání
odborné kvalifikace, prohloubení či aktualizaci profesních poznatků v odborném
vzdělávání.
Efektivním vícezdrojovým financováním se daří zajistit plynulý chod školy i naplňová ní
vzdělávacích programů. Od minulého inspekčního hodnocení došlo k rozšíření prostorových
podmínek (nová odborná učebna grafického designu, výtvarný atelier, filmový atelier)



                                             2/8
a zkvalitnění materiálně technického zázemí pro výuku. Škola disponuje odpovídajíc ím
počtem kmenových, odborných i specializovaných učeben, jež jsou v souladu s profilac í
školy a udržením moderních trendů ve vzdělávání vybaveny odpovídající didaktickou
technikou, informačními technologiemi a učebními pomůckami. Žáci využívají knihovnu,
informační panely, relaxační zázemí a Wi-Fi síť. Vzdělávání se uskutečňuje v kultivova né m
a podnětném prostředí. Škola dbá na prezentaci žákovských prací. Praktická cvičení
z přírodovědných předmětů se realizují v odborných učebnách partnerského gymná zia.
Tělovýchovné aktivity probíhají v pronajímaných vnitřních i venkovních prostorách
sportovního areálu. Ke stravování nejčastěji žáci využívají bufet s občerstvením nebo
objednávky jídel s možností konzumace ve vyhrazených prostorách školy. Ke zvýšení
bezpečnosti žáků přispívá kamerový systém na chodbách a elektronické zajištění vstupu do
budovy.


                          Hodnocení průběhu vzdělávání
Koncepčně pojatý výchovně vzdělávací proces spolu s efektivní organizací výuky, např.
dělené hodiny některých odborných předmětů, diferenciace výuky anglického jazyka podle
jazykových dovedností žáků, provázanost teoretického vyučování s praxí vede ke
kvalitnímu naplňování profilu absolventa a k podpoře rozvoje individuálního potenciálu
nadaných žáků. Účelné využití disponibilních hodin ve výuce odborných předmětů, cizích
jazyků a informačních technologií pak vytváří optimální předpoklady pro uplatnění
absolventů na trhu práce nebo pro studium na vysokých školách. Jazykové kompetence žáků
jsou rozvíjeny širší nabídkou výuky druhého, v oboru vzdělání Cestovní ruch i třetího
povinného cizího jazyka (němčina, francouzština, španělština, ruština), prostřednictvím
zahraničních pobytových akcí, spoluprací s jazykovými instituty a možností získání
mezinárodních certifikátů.
Charakteristickým znakem sledované výuky byla příznivá atmosféra podporující učení. Žáci
dodržovali nastavená pravidla práce a komunikace s učiteli. Osobnostní a odborné
předpoklady většiny učitelů, jejich zájem o vyučovaný obor či předmět a vstřícný přístup
k žákům se pozitivně promítaly ve způsobu vedení hodin a zdařile motivovaly žáky.
Ve všeobecně vzdělávacích a odborně teoretických předmětech převládaly organizač ně
a metodicky zdařilé hodiny. Jasně zadané téma a pevná struktura vyučovacích hodin
napomáhaly k osvojení studijních a pracovních návyků žáků. Uplatňované vzdělávac í
strategie vycházely především z potřeb žáků, akcent byl kladen na oborová specifika, tj.
propojování širšího kontextu probíraných témat v rámci mezipředmětových vztahů,
interdisciplinárních přesahů a regionálních vazeb, např. společensko-historický kontext,
umělecko-kulturní vazby k regionu. Významným rysem sledované výuky napříč
vzdělávacími oblastmi byl důraz na samostatné zpracování témat žáky v kombinaci
s prezentací úkolů před třídou, např. využívání vzájemného učení jako strategie k přípravě
na maturitní zkoušku (reflexe z četby, referáty), tematické prezentace. Učitelé nejčastěji
volili dialogové metody s produktivními otázkami a problémovými úkoly vhodně
doplněnými samostatnou prací, párovou nebo skupinovou výukou. Názornost výuky
a rozvoj digitálních kompetencí žáků podpořili efektivním využitím didaktické techniky
a zařazením práce s různými informačními zdroji i technologiemi. Účelně byly využívá ny
podpůrné elektronické materiály a koncept domácí přípravy ve výukové platformě školy.
V průběhu výuky pedagogové vytvářeli dostatečný prostor k logickému a kritickému
myšlení, pro věcnou diskusi, argumentaci a vyjádření vlastního názoru. V části sledované
výuky byli žáci cíleně vedeni k formování občanských postojů, sledování aktuálního
společenského či ekonomického dění. K utváření občanských kompetencí žáků napomáhalo


                                           3/8
i využívání modelových situací z reálné praxe nebo zadávání problémových úkolů, např.
simulace formy přímé demokracie. Při práci s odborným či uměleckým textem žáci
aplikovali osvojené vědomosti, projevovali přiměřenou znalost odborné terminologie, slovní
zásoby nebo literárně vědného kontextu. Ve sledovaném jazykovém vzdělávání si žáci
zdařile rozvíjeli interaktivní řečové dovednosti v reálných komunikačních situacíc h.
K procvičení slovní zásoby a gramatických struktur byly účelně zařazovány také didaktické
hry. Výuka byla vhodně propojena s vlastními zkušenostmi žáků, např. cestování,
průvodcovství, sociální sítě, komiks. Pedagogové v průběhu výuky napříč sledovanými
vzdělávacími oblastmi vždy poskytli žákům přínosnou zpětnou vazbu využitelnou při dalším
učení. V převážné části sledované výuky byl zaznamenán akcent na souvislejší mluve ný
projev žáků, avšak jen v menší části s využitím vzájemného kriteriálního hodnocení výkonu
spolužáka.
Účinnost teoretického vzdělávání v části sledované výuky snižovaly dílčí metodické
a didaktické nedostatky, např. méně efektivní časová organizace činností s opomíjením
vyhodnocení práce žáků a splnění vzdělávacího cíle v závěru vyučovací hodiny.
V ojedinělém případě bylo zaznamenáno i spíše transmisivní pojetí výuky založené na
činnosti učitele a předávání hotových poznatků, které se projevilo nižší dynamiko u
vyučovací hodiny, menší interakcí a nerovnoměrným zapojením žáků do vyučování.
Sledované hodiny učební praxe a praktických cvičení měly výbornou úroveň a vyznačo va ly
se účelným využíváním materiálně technického vybavení a odbornosti učitelů. Promyšlená
organizace praktického vyučování umožňovala jak samostatnou realizaci tematickýc h
zadání, tak i týmovou spolupráci při řešení zadaných úkolů. Uplatňované vzdělávac í
strategie respektovaly specifika oborů a vycházely především z vědomostí a dovedností
žáků. Vstřícný a diferencovaný přístup učitelů zohledňoval individuální předpoklady žáků
a směřoval k cílenému rozvoji jejich potenciálu. Žáci byli vedeni k rozvoji logického,
kritického a výtvarného myšlení, tvořivosti a fantazie, aplikaci teoretických
a technologických postupů i mezioborové provázanosti. Velký důraz byl také kladen na práci
s moderními informačními technologiemi. Z průběhu výuky bylo patrné, že žáci mají
vytvořené pracovní návyky, smysl pro zodpovědnost a pečlivost, a že bezpečnost práce
chápou jako nedílnou součást všech vykonávaných odborných činností. Získané odborné
kompetence žáci prokazovali samostatným řešením zadaných úkolů např. klauzurní práce,
tvorba základních produktů cestovní agentury a kanceláře, orientací v současných trendech
oboru, prací s odbornou literaturou a běžným využíváním speciálního programového
vybavení.
K všestrannému rozvoji osobnosti žáků a posilování jejich sounáležitosti se školou přispívají
rozmanité školní a mimoškolní aktivity, např. lyžařské kurzy, jednodenní i vícedenní
tuzemské i zahraniční zájezdy, výstavy, exkurze, kreslení v plenéru, akce „Víkendy
s ARCUSEM“.


                          Hodnocení výsledků vzdělávání
Do oboru vzdělání Cestovní ruch jsou přijímáni uchazeči na základě prokázané úspěšnosti
v jednotné přijímací zkoušce a podle výsledků předchozího vzdělávání. Ke vzdělává ní
v uměleckém oboru jsou uchazeči přijímáni na základě ověření míry svého nadání formo u
talentové zkoušky s přihlédnutím k prospěchu ze základní školy. Instituce pro zájemce
o studium pořádá přípravné kurzy (obor Multimediální tvorba) a organizuje přijímačk y
nanečisto (obor Cestovní ruch).



                                            4/8
Nastavený systém poradenských služeb a individuální podpory žáků vychází z potřeb
i velikosti školy a odráží také její oborová specifika, např. časová náročnost a zvýšená
emocionalita žáků v uměleckých třídách, povinná výuka tří cizích jazyků v oboru Cestovní
ruch, úzké propojení primární prevence s osobnostním rozvojem a odbornými
kompetencemi žáků, např. formou zahraničních výjezdů, exkurzí, výtvarných plenérů
a zážitkových víkendů. Průběžně realizované adaptační a preventivní aktivity prolínají
celým vzdělávacím cyklem, mj. adaptační pobyty, techniky správné komunikace
a předcházení stresu, sportovní kurzy, tematické programy, a přispívají tak ke zvládnutí
nároků středoškolského vzdělávání, k utváření pozitivních třídních vazeb a ke včasnému
podchycení vzdělávacích problémů nebo rizikových projevů chování. Výhoda prostředí
menší školy, vzájemná komunikace pedagogů a úzké zapojení třídních učitelů napomáhá
k utváření bezpečného vzdělávacího prostředí, což dokládají také výstupy z periodických
dotazníkových šetření žáků a jejich rodičů. Uplatňované preventivní postupy jsou převážně
funkční. Ve sledovaném období nebyl žádný žák hodnocen sníženým stupněm z chování,
počet uložených kázeňských opatření byl nízký, rovněž neomluvené hodiny nebyly
zaznamenány. Ke školou identifikovanému problému patří zejména zvýšená absence žáků
v některých třídách. Při jejím řešení jsou uplatňovány stanovené postupy, např. důsledné
zjišťování příčin, preventivní práce třídních učitelů a jednání se zákonnými zástupci žáků.
Z inspekčních zjištění je zřejmé, že přijatá opatření, mj. stanovení hranice povinné účasti
žáků a maturitních ročníků ve výuce, jsou účinná pouze částečně (ve školním roce
2021/2022 v průměru 190 zameškaných hodin na žáka a v prvním pololetí školního roku
2022/2023 okolo 93 omluvených hodin). Motivační prostředí pro vzdělávání a podporu
rozvoje individuálního nadání žáků dokládá rovněž jejich soustavné oceňování formou
pochval. Žáci jsou odměňováni nejen za úspěšné zapojení do systému školních i oborových
soutěží, ale také za aktivní práci pro třídu i prezentaci svých uměleckých výstupů na
veřejnosti.
Škola vytváří žákům rovné příležitosti ke vzdělávání podle jejich vzdělávacích potřeb a míry
nadání. Metodická, informační a poradenská pomoc je na úrovni školy a spolupráce
s externími odbornými pracovišti koordinována metodičkou prevence s přísluš no u
specializací, která zastává i pozici výchovné poradkyně. Její činnost je přínosná nejen při
realizaci podpůrných opatření žákům (k termínu inspekce přibližně 12 % žáků se speciálními
vzdělávacími potřebami a 5 % žáků s odlišným mateřským jazykem), ale i v oblasti
poskytování osobní intervence. Různá míra pomoci žákům je realizována v souladu
s doporučením školského poradenského zařízení, mj. navýšení časové dotace, úprava
podmínek při ukončování studia, individualizace vzdělávacích strategií žákům
s dlouhodobými zdravotními problémy. Z podrobnější analýzy výsledků vzdělávání žáků
s potřebou podpůrných opatření je zřejmé, že uplatňované mechanismy jsou funkční.
Všichni tito žáci prospěli, přičemž polovina z nich dosáhla srovnatelného nebo lepšího
studijního průměru, než byl průměr dané třídy.
K prevenci školního neúspěchu a ke zvládnutí požadavků při ukončování studia napomáhají
konkrétní postupy i organizace vzdělávání, např. individuální konzultace, využívá ní
podpůrných elektronických materiálů, navýšení časové dotace v hlavních předmětech
v maturitním ročníku nebo volitelné semináře. Žáci mají k dispozici licence
specializovaných softwarů pro domácí přípravu i možnost zapůjčení materiálně technického
zařízení pro realizaci zadaných termínovaných úkolů. K podpoře duševního zdraví žáků
přispívá spolupráce s neziskovými organizacemi a oblastní pedagogicko-psychologicko u
poradnou. Vzhledem k identifikovanému nárůstu psychických obtíží žáků v postcovidové m
období škola reflektuje potřebu zajištění periodické psychologické péče, např.
prostřednictvím externího školního psychologa.


                                            5/8
K posouzení dosažené úrovně znalostí a praktických dovedností žáků jsou využívá ny
různorodé nástroje, např. ústní a písemné zkoušení, klauzurní práce, žákovské projekty
i výsledky externího hodnocení např. výběrová zjišťování. Individuální a skupinové
výsledky vzdělávání žáků jsou systematicky vyhodnocovány vedením školy a projednávány
pedagogickou radou. Analýza dosažených výsledků vzdělávání umožňuje vedení školy
přijímat konkrétní opatření směřující do výuky i k cílené podpoře prevence školního
neúspěchu žáků. Celkové průběžné výsledky vzdělávání jsou stabilní. Ve sledovaném
období posledních tří školních let třetina žáků prospěla s vyznamenáním, neprospěli pouze
jednotlivci. Velmi dobrou úroveň znalostí a dovedností dokládá i úspěšnost žáků v externím
výběrovém zjišťování.
S dosahovanými průběžnými výsledky vzdělávání korespondují rovněž výsledky vzdělává ní
žáků při ukončování studia. Z analýzy výsledků společné části maturitní zkoušky vyplývá,
že v souladu s profilací školy dlouhodobě dosahují žáci obou oborů vzdělání výborných
výsledků v předmětu anglický jazyk. Nižší úspěšnost žáků ve srovnání s danou skupinou
oborů byla jako důsledek distanční výuky zaznamenána pouze v uměleckém oboru v letech
2020 a 2021, a to v předmětu český jazyk. Pozitivním zjištěním je dlouhodobá úspěšnost
žáků obou oborů vzdělání v profilové části maturitní zkoušky, což odpovídá i kvalitě
průběhu odborného vzdělávání.
Kariérní poradenství vhodně využívá zapojení sociálních partnerů i sdílení zkušeností
absolventů. Dokladem úrovně dosažených odborných kompetencí žáků je i jejich úspěšnost
na trhu práce (přibližně třetina nastupuje do praxe), další pak pokračují v navazujíc í m
terciárním studiu, zejména ve školách s ekonomickým, jazykovým a uměleck ým
zaměřením.


                                        Závěry
Vývoj školy
- od posledního inspekčního hodnocení v roce 2016 se v důsledku rozšíření oboru vzdělání
  Multimediální tvorba navýšil počet žáků, tříd i pedagogů
- zkvalitnily se prostorové a materiálně technické podmínky pro výuku
- dlouhodobě se rozvíjí funkční partnerské vztahy účinně podporující odborné kompetence
  žáků
- zůstává zachována kvalita poskytovaného vzdělávání, dosahovaných studijních výsled ků
  žáků i široká škála mimoškolních aktivit


Silné stránky
- otevřené a kultivované vzdělávací prostředí
- systematická podpora rozvoje odborných kompetencí a praktických dovedností žáků
  v průběhu praktických činností
- účinná podpora všestranného rozvoje osobnosti žáků a posilování jejich sounáležitosti se
  školou realizací rozmanitých školních a mimoškolních aktivit




                                           6/8
Slabé stránky a/nebo příležitosti ke zlepšení
- méně efektivní časová organizace činností v některých vyučovacích hodinách
  s opomíjením vyhodnocení práce žáků a splnění vzdělávacího cíle v závěru vyučovac í
  hodiny
- zvýšená absence žáků v průběhu vzdělávání


Doporučení pro zlepšení činnosti školy
- lépe strukturovat a časově organizovat činnosti ve vyučovací hodině, efektivně využívat
  didaktický závěr hodiny
- častěji zapojovat žáky do evaluačních aktivit podle předem stanovených kritérií
- nadále podporovat spoluzodpovědnost žáků a soustavně je motivovat k větší účasti ve
  výuce
- zvážit možnost rozšíření poradenských služeb o pozici školního psychologa


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Školní vzdělávací program oboru vzdělání Cestovní ruch, denní forma vzdělává ní
      platný v termínu inspekční činnosti
 2.   Školní vzdělávací program oboru vzdělání Multimediální tvorba, denní forma
      vzdělávání platný v termínu inspekční činnosti
 3.   Školní řád Střední školy ARCUS, s. r. o. včetně příloh platný k termínu inspekce
 4.   Zápisy z pedagogických rad vedené ve školních letech 2021/2022 a 2022/2023
      k termínu inspekční činnosti
 5.   Zápisy z jednání předmětových komisí, školní roky 2021/2022 a 2022/2023 vedené
      k termínu inspekční činnosti
 6.   Výroční zprávy o činnosti školy, školní roky 2020/2021 a 2021/2022
 7.   Portfolio výchovného poradenství a primární prevence vedené k termínu inspekční
      činnosti
 8.   Rozvrh vyučovacích hodin ve školním roce 2022/2023 platný k termínu inspekční
      činnosti
 9.   Školní matrika vedená k termínu inspekční činnosti
10.   Výběr třídních knih vedených ve školním roce 2022/2023 k termínu inspekční
      činnosti
11.   Výběr z personální dokumentace pedagogických pracovníků vedený k termínu
      inspekční činnosti
12.   Účetní závěrka za rok 2021 včetně auditorské zprávy, Finanční vypořádání dotací ze
      státního rozpočtu k 31. 12. 2021 a 2022



                                           7/8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Šinská, školní inspektorka,
 vedoucí inspekčního týmu                            ………………………..

 Mgr. Petra Stoklasová, školní inspektorka
                                                     ………………………..

 Ing. Ivana Černá, kontrolní pracovnice
                                                     ………………………..
 MgA. Evžen Šimera, Ph.D., přizvaná
 osoba – odborník na multimediální tvorbu            ………………………..
 Mgr. Alena Krabcová, přizvaná osoba –
 odbornice na management cestovního
 ruchu                                               ………………………..




V Praze 30. 3. 2023




                                             8/8
