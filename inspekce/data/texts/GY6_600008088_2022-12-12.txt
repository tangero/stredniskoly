                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-904/22-C


Název                               Biskupské gymnázium J. N. Neumanna, církevní
                                    základní škola a základní umělecká škola České
                                    Budějovice
Sídlo                               Jirsíkova 5, 370 01 České Budějovice
E-mail                              reditelstvi@bigy-cb.cz
IČO                                 00666122
Identifikátor                       600008088
Právní forma                        Školská právnická osoba
Zastupující                         Ing. Martin Maršík, Ph.D.
Zřizovatel                          Biskupství českobudějovické
Místo inspekční činnosti            Jirsíkova 5, 370 01 České Budějovice
                                    Rudolfovská 23, 370 01 České Budějovice
                                    Karla IV. 20, 370 01 České Budějovice
Inspekční činnost na místě          12. 12. 2022 − 15. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                  Charakteristika
Biskupské gymnázium J. N. Neumanna, církevní základní škola a základní umělecká škola
České Budějovice (dále škola) je školskou právnickou osobou, jejímž zřizovatelem je
Biskupství českobudějovické. Vykonává činnost gymnázia, základní školy, základní
umělecké školy, školní družiny, školního klubu, domu dětí a mládeže, dvou školních jídelen
a domova mládeže. Biskupské gymnázium poskytuje střední vzdělání s maturitní zkouškou
v osmiletém oboru vzdělání 79-41-K/81 Gymnázium, čtyřletém oboru vzdělání 79-41-K/41
Gymnázium, šestiletém oboru vzdělání 79-41-K/61 Gymnázium a šestiletém oboru vzdělání
79-43-K/61 Dvojjazyčné gymnázium v denní formě. Církevní základní škola poskytuje
základní vzdělání v oboru 79-01-C/01 Základní škola. K termínu inspekce navštěvova lo
gymnázium 718 žáků, v základní škole se vzdělávalo 497 žáků. Domov mládeže poskytoval
ubytování 82 žákům středních škol. Základní umělecká škola vykazovala 119 žáků, dům dětí
a mládeže poskytuje zájmovou činnost 308 účastníkům v 37 zájmových útvarech. Ve školní
družině bylo zapsáno 200 účastníků a ve školním klubu 230 účastníků. Vzdělávání probíhá
ve dvou historických budovách v centru města. Součástí objektu gymnázia je domov
mládeže a studentský kostel.


                        Hodnocení podmínek vzdělávání
Ředitel školy, který je ve své funkci od roku 2017, navazuje na činnost svého předchůdce
a pokračuje v tradici poskytování kvalitního jazykově a humanitně zaměřeného vzdělává ní
s důrazem na duchovní a etickou oblast. Ve své koncepci rozvoje školy stanovuje základní
vizi, kterou je poskytnutí komplexního vzdělání včetně volnočasových aktivit. Strategické
cíle školy vycházejí ze závěrů autoevaluace a dochází v nich ke spojení dlouholeté úspěšné
tradice s novými trendy a plány. Škole se za přispění zřizovatele a celého pedagogického
sboru daří tyto cíle postupně naplňovat. Škola je úspěšná zejména v oblasti zlepšování
materiálního zázemí, rozšiřování nabídky využití volného času žáků, v oblasti partnerské
spolupráce a dosahování výborných vzdělávacích výsledků. Organizační struktura školy
byla upravena tak, aby lépe odpovídala velikosti školy, vznikly dvě nové pozice zástupců
ředitele a také došlo k částečnému přerozdělení pravomocí s cílem zefektivnit fungo vá ní
školy. Řízení školy je založené na jasném vymezení kompetencí, povinnos tí
a spoluzodpovědnosti jednotlivých zaměstnanců a funkčním přenosu informací mezi
jednotlivými součástmi školy, kterému napomáhá účelně využívaný elektronický informač ní
systém. Kontrolní mechanizmy jsou nastaveny komplexně. Monitorování pedagogického
procesu probíhá plánovitě a pravidelně s výjimkou základní umělecké školy, která zahájila
svou činnost ve školním roce 2021/2022 a kde hospitační činnost zatím není realizová na.
Závěry z hospitační činnosti na základní škole, obsahující doporučení ke zlepšení
pedagogické práce, zpravidla korespondují s inspekčními zjištěními. V některých případech
se však nedaří aplikovat stanovená metodická doporučení do výuky. Hospitační činnost na
gymnáziu probíhá v dostatečné četnosti, rezervy však vykazuje oblast poskytování zpětné
vazby, a to zejména v oblasti aktivizačních metod a forem práce a ve využívání potenciálu
formativního hodnocení. Dokumentace je vedena na odpovídající úrovni, dílčí doplňujíc í
úpravy byly provedeny v průběhu inspekční činnosti. Formální nedostatky se vyskytly
v postupu školy při přijímání žáků do základního uměleckého vzdělávání.
V souladu s koncepčními materiály školy jsou cílevědomě zlepšovány materiální podmínky
školy. Vedení školy aktivně vyhledává a realizuje projekty zaměřené na zkvalitňo vá ní
materiálního zázemí vzdělávání a volnočasových aktivit. Obě budovy školy prošly výraznou
modernizací prostor, půdní vestavby v obou budovách vytvořily prostor pro další učebny,
kabinety a sociální zázemí, k význačnému pozitivnímu posunu došlo v oblasti vybavení


                                          2/10
školy počítačovou a prezentační technikou. Zřízení školní kaple v základní škole a citlivá
rekonstrukce studentského kostela sousedícího s budovou gymnázia korespondují
s akcentováním duchovní a etické výchovy ve škole. Kostel pak slouží také veřejným
kulturním a osvětovým akcím. Vzhledem k rozsáhlým aktivitám školy ve volnočasové m
vzdělávání však zatím chybí odpovídající zázemí pro výuku v základní umělecké škole,
omezené prostory má i družina v základní škole. Výuku tělesné výuky limitují nedostatečné
prostory v obou budovách školy.
Koncepční personální práce vedení školy se promítá do stabilizovaného a kvalifikova né ho
pedagogického sboru v základní škole i gymnáziu. Rovnoměrně rozložená věková struktura
sboru umožňuje vhodnou metodickou podporu začínajícím pedagogům a zároveň zajišťuje
kontinuitu vzdělávání. Do kvality vzdělávacího procesu se pozitivně promítá činnost
rodilých mluvčích i stáže vyučujících v zahraničních školách. Další vzdělává ní
pedagogických pracovníků koresponduje s prioritami školy a napomáhá profesnímu růstu
zaměstnanců. Z hospitační činnosti však vyplynulo, že chybí intenzivnější zaměření na
oblast aktivizačních metod a forem práce. Také vzdělávání v oblasti formativního hodnocení
je teprve v počátcích a jeho principy se zatím nedaří zapojovat do výuky ve větší šíři.
Tým základní umělecké školy se vzhledem ke krátké existenci této součásti školy teprve
vytváří.
Nadstandardně rozvíjené partnerské vztahy rozšiřují vzdělávací aktivity a podporují
mobilitu žáků a vyučujících. K podpoře nadaných žáků a k obohacení vzdělávací nabídky
efektivně napomáhají na výborné úrovni rozvíjené vztahy s partnerskými středními
a vysokými školami, akademickými pracovišti, jazykovými institucemi i neziskovými
organizacemi. Těžištěm mezinárodní spolupráce je příkladné zajišťování studijníc h
a výměnných pobytů žáků v zahraničí. Spolupráce s charitativními a církevními
organizacemi pozitivně ovlivňuje rozvoj sociálních, personálních a občanských kompetencí
žáků. Základní škola vhodně spolupracuje s církevními mateřskými školami s cílem
usnadnit přechod dětí na další typ vzdělávání.


                         Hodnocení průběhu vzdělávání
Vzdělávání na prvním stupni základní školy probíhalo v klidné a přátelské atmosféře. Žáci
byli důsledně vedeni k vzájemnému respektu a spolupráci. Vyučující vhodně střídali
frontálně řízenou činnost s prací ve skupinách, dvojicích nebo samostatnou prací žáků.
Jednotlivé činnosti na sebe plynule a promyšleně navazovaly, pozitivem bylo průběžné
využívání mezipředmětových vztahů a propojování probíraného učiva se situacemi
z každodenního života. V průběhu hodin byli žáci účinně motivováni a podněcováni
k aktivitám využíváním názorných učebních pomůcek a zapojováním herních prvků do
výuky. V některých hodinách vyučující efektivně pracovali s chybou. Většina vyučujíc íc h
zpravidla rozvíjela nejenom vědomostní, ale i postojovou složku. V závěru většiny hodin
vyučující cíleně shrnuli probírané učivo a stručně vyhodnotili průběh hodiny.
Výuka na druhém stupni základní školy probíhala v klidném a vstřícném pracovním
prostředí. Pracovní tempo bylo přiměřené věku a schopnostem žáků. Vyučující kladli na
žáky jasné požadavky, jejich pochopení či osvojení průběžně ověřovali a tím získáva li
potřebnou zpětnou vazbu. Žáci pracovali se zájmem a zpravidla i aktivně spolupracova li
s vyučujícími. Podle možností byly teoretické znalosti propojovány s praktickým životem
a v některých hodinách byly využívány mezipředmětové vztahy. Ve většině hodin
převažoval frontální způsob výuky, v menší míře byla využívána samostatná práce, práce ve
dvojici a skupině byla zaznamenána většinou jen ve výuce cizích jazyků. Rezervy se
vyskytly v zařazování aktivizujících motivačních prvků, efektivní využívání audiovizuá lní


                                          3/10
techniky, které by zvyšovalo názornost výuky a podpořilo aktivitu žáků, se ve sledovanýc h
hodinách objevovalo v různé míře. Průběžné hodnocení vzdělávacího pokroku žáků bylo
v některých případech formální, v jiných poskytovalo kvalitní zpětnou vazbu. Další prvky
formativního hodnocení, jako je např. vzájemné hodnocení a sebehodnocení žáků, se téměř
nevyskytovaly.
Gymnaziální vzdělávání klade na žáky zvýšené studijní nároky. K jejich zvládnutí
napomáhá promyšlená organizace výuky, která umožňuje žákům efektivní specializac i
s ohledem na jejich další studium na vysoké škole. Žáci mají možnost se vhodně profilo vat
výběrem z bohaté nabídky volitelných předmětů a věnovat se tak hlouběji preferované mu
oboru. Významným přínosem pro rozvoj jazykových dovedností i všestranný osobnostní
rozvoj žáků je možnost absolvovat studijní pobyt v partnerských zahraničních školách.
V hospitovaných hodinách vytvářeli vyučující pozitivní třídní klima podporující učení.
K žákům přistupovali s respektem a vstřícností, žáci dodržovali nastavená pravidla
komunikace a chování. Sledované hodiny byly zpravidla promyšlené a dobře připravené.
Vyučující většinou účelně střídali různé metody a formy práce. Stanovené vzdělávac í
strategie obvykle rozvíjely vědomosti a dovednosti, v hodinách společenskověd níc h
předmětů byl kladen důraz i na rozvoj postojové složky vzdělávacích cílů. Vyučující často
využívali předchozí znalosti a zkušenosti žáků a mezipředmětové vazby a dbali na názornou
prezentaci učiva. V některých hodinách byli žáci efektivně vedeni k logickému uvažová ní
a vyvozování vztahů a souvislostí. Zpravidla však nedocházelo k diferenciaci zadávaných
úkolů, práce s chybou se vyskytovala pouze v některých hodinách. Hodiny cizích jazyků
byly vždy důsledně vedeny v cílovém jazyce, ale k efektivnímu rozvoji produktivníc h
řečových dovedností docházelo pouze v části hodin. Vyučující poskytovali zpětnou vazbu
k aktuálním výkonům žáků, ale zpravidla nedocházelo k vyhodnocování stanovených cílů
výuky a žáci nebyli vedeni k sebehodnocení a vzájemnému hodnocení, které by jim
umožnilo uvědomit si úroveň dosaženého pokroku.
Rozvoj osobnosti žáků prostředky uměleckého vzdělávání byl v základní umělecké škole
hodnocen v individuální, skupinové a kolektivní výuce, která se vyznačovala příjemno u
a vzájemně vstřícnou pracovní atmosférou. Ve většině hodin individuální výuky byl kladen
důraz na vytváření a upevňování správných návyků a žáci byli vedeni k propojování
souvisejících znalostí z hudební nauky. V instrumentální výuce se vyskytovalo názorné
předvedení, společná hra s pedagogem, případně využití hudebního doprovodu. V menší
míře bylo využíváno shrnutí a zhodnocení průběhu hodiny, vedení k sebehodnocení pak bylo
spíše ojedinělé. Vhodnou úvodní motivaci a také dostatek prostoru k relaxaci ve výuce
uplatňovali pouze někteří zkušenější pedagogové. Při kolektivní výuce hudební nauky byla
účelně využita práce s interaktivní tabulí, a to nejen pro názornost, ale cíleně i při práci
s chybou a při společném vyvozování nových poznatků. Pozitivem v oblasti kolektivní
interpretace je možnost rozvíjet dovednosti žáků ve vokálně-instrumentálním souboru
a v menším školním orchestru.
Vzdělávací nabídku základní školy doplňuje činnost školní družiny a školního klubu.
Nabízené aktivity školní družiny přispívají k relaxaci žáků, vedou ke smysluplnému využití
volného času a k vytváření vzájemných pozitivních vztahů. Kromě běžných aktivit
připravuje družina také speciální tematické akce, které jsou velmi oblíbené jak u dětí, tak
jejich rodičů. Činnost školního klubu, která je určena především žákům druhého stupně
základní školy a nižšího gymnázia, probíhá zejména formou četných kroužků, jejichž počet
se neustále zvyšuje a přizpůsobuje zájmu žáků. Dům dětí a mládeže nabízí kromě zájmovýc h
kroužků také širokou škálu vzdělávacích činností s vazbou na maturitní předměty a na
přípravu ke složení jazykových certifikátů. Personálně je jeho činnost výborně zajištěna
vyučujícími školy i externími pedagogy. Široká nabídka rozšiřujících vzdělávacích aktivit


                                           4/10
realizovaných v rámci činnosti domu dětí a mládeže a školního klubu, zapojení do
mezinárodních projektů společně se studijními jazykovými pobyty přispívají
k všestrannému rozvoji osobnosti žáků. Škole se tímto způsobem daří podporovat hlubší
zájmy žáků o různé obory, rozvíjet jejich nadání a naplňovat tak na vysoké úrovni vizi školy.
Domov mládeže, který prošel částečnou rekonstrukcí, disponuje dostatečným zázemím pro
využití volného času ubytovaných. Výchovně-vzdělávací činnost vychází ze zpracovaného
ročního plánu akcí, který je průběžně vhodně doplňován a přizpůsobován potřebám
a požadavkům ubytovaných žáků. Velká pozornost je věnována motivaci žáků k efektivní
přípravě na výuku a také prevenci rizikových jevů. Vychovatelé spolupracují s třídními
učiteli a zákonnými zástupci s cílem předcházet studijním a výchovným problémům.


                          Hodnocení výsledků vzdělávání
Ke zjišťování a monitorování výsledků vzdělávání žáků využívá škola písemné a ústní
zkoušení. Škola efektivně sleduje úspěšnost žáků v průběhu i při ukončování vzdělává ní,
a to v základní škole i gymnáziu. Pravidelně provádí podrobné a systematické rozbory
průběžných a celkových výsledků žáků a přijímá na základě těchto zjištění konkrétní a cílená
opatření. S výsledky hodnocení pracuje jak vedení školy, tak pedagogové. Počet
zameškaných hodin, včetně hodin neomluvených, je ve škole nízký. Ojedinělé neomluve né
absence jsou nejčastějším důvodem pro udělování kázeňských opatření, jejich četnost je
však minimální. Snížené známky z chování gymnázium v posledních dvou školních rocích
neudělilo, základní škola pouze v minimálním počtu. Pro žáky ohrožené školním
neúspěchem škola nabízí širokou škálu doučovacích aktivit a individuálních konzultací.
Škola uskutečnila dotazníkové šetření pro žáky, rodiče a pedagogy zaměřené komplexně na
silné a slabé stránky a příležitosti ke zlepšení, včetně otázek na klima školy. Jeho výsledky
vyhodnotila a nastavila vhodná opatření ke zlepšení. Přínosné je zařazování srovnávacíc h
testů v hlavních předmětech mezi paralelními třídami gymnaziálních oborů. Při ukončování
vzdělávání státní maturitní zkouškou dosahuje škola dlouhodobě velmi vysoké úspěšnosti.
V posledních dvou uzavřených školních rocích dosáhli žáci školy ve společné části maturitní
zkoušky nulové hrubé neúspěšnosti. Tyto výsledky jsou ve srovnání se stejnými
gymnaziálními obory v rámci celé České republiky prokazatelně lepší. Průběžné studijní
výsledky do značné míry korespondují s výsledky žáků u maturitních zkoušek.
Nadprůměrný studijní potenciál i výsledky žáků se uplatňují v jejich dalším studiu. Téměř
všichni absolventi pokračují ve studiu na vysokých školách v celé škále oborů, a to většinou
ve své první preferované volbě. Absolventi školy odcházejí nejenom dobře připraveni ke
studiu na humanitních, přírodovědných a technických vysokých školách, ale bývají také
vybaveni výbornými jazykovými dovednosti. Většina z nich opouští školu s mezinárod ně
uznávaným jazykovým certifikátem, v některých případech dokonce s certifikáty ze dvou
různých jazyků. Základní škola pozorně sleduje a analyzuje výsledky žáků u jednotné
přijímací zkoušky na střední školy a na jejich základě přijímá opatření ke zlepšení kvality
výuky. Funkční systém zjišťování úspěšnosti absolventů gymnázia a základní školy má
pozitivní dopad na zkvalitňování poskytovaného vzdělávání.
Zvýšená pozornost je věnována motivaci žáků k učení a dosahování úspěšnosti ve
vzdělávání prostřednictvím jejich zapojení do předmětových soutěží a prostřednictvím
široké vzdělávací nabídky v rámci školního klubu a domu dětí a mládeže. Žáci školy
v uzavřeném školním roce zaznamenali významné úspěchy na krajské úrovni v jazykovýc h
i přírodovědných olympiádách. Velice úspěšně reprezentuje školu na různých kulturníc h,
společenských a duchovních akcích školní pěvecký sbor. Mimořádných úspěchů dosahuje



                                            5/10
škola v získávání mezinárodně uznávaných jazykových certifikátů v anglické, německém,
francouzském a španělském jazyce.
Při hodnocení výsledků vzdělávání žáků v základní umělecké škole je kladen důraz na
motivační funkci hodnocení se zřetelnou snahou žáky spíše povzbudit k lepším výsledkům
a udržet jejich zájem o studium. V souladu s legislativou se konají postupové zkoušky, při
kterých zcela převažuje podíl žáků s vyznamenáním. K vzájemnému hodnocení žáků
a srovnávání úrovně dosažených výsledků dochází při vystoupeních a na třídníc h
koncertech. Ke své prezentaci využívá škola studentský kostel, který sídlí v objektu
gymnázia. Vzhledem ke krátké době existence školy jsou dosavadní vzdělávací výsledky
zatím východiskem pro pozdější vyhodnocování.
Školní poradenské pracoviště gymnázia a základní školy tvoří vždy výchovný poradce,
školní metodik prevence, kariérový poradce, externí školní psycholožka z křesťanské
pedagogicko-psychologické poradny a spirituál. V základní škole ještě navíc působí
speciální pedagožka a školní asistentka. Spolupráce členů školního poradenského pracoviště
je efektivní a poznatky jsou účinně sdíleny s dalšími pedagogy. Důraz klade škola na
působení třídního učitele a individuální práci s jednotlivými žáky. Účinnost poskytované
podpory je průběžně vyhodnocována v rámci školního poradenského pracoviště a na
pedagogických radách. Žákům se speciálními vzdělávacími potřebami je věnována náležitá
pozornost a podpůrná opatření jsou školou poskytována v souladu s doporučeními
poradenských zařízení, pouze ojediněle se v základní škole vyskytla menší důslednost
v dodržování těchto opatření. Škola vytváří vhodné podmínky i pro vzdělávání žáků se
sportovním nadáním, kterým umožňuje studium podle individuálního vzdělávacího plánu.
Jednomu mimořádně nadanému žákovi základní školy je umožněno v některých předmětech
navštěvovat vyšší ročník. Žákům s odlišným mateřským jazykem je vhodně nabízena pomoc
ve formě doučování z českého jazyka pro cizince.
Preventivní aktivity školy vycházejí ze školního minimálního preventivního programu.
Promyšlený systém prevence s tématy zaměřenými podle věku žáků se jeví jako účinný.
Případy absencí či rizikového chování řeší škola bezodkladně a efektivně. Jednorázové
i dlouhodobé aktivity směřují k minimalizaci rizikových jevů, ke zvládání nebezpečí šikany
i závislostního chování. Osvědčeným prostředkem pro vytvoření pozitivního klimatu
a dobrých vztahů v třídních kolektivech je celoškolní systém aktivit vedoucích žáky
k etickému jednání a k sebereflexi. Nadstandardní nabídkou školy je pořádání letního
gymnaziálního tábora zaměřeného na osobnostní rozvoj žáků s důrazem na duchovní složku.


                                        Závěry
Vývoj školy
- Škola má nového ředitele, došlo ke změně na pozici zástupce ředitele gymnázia, nově
  byla zřízena pozice zástupkyně ředitele pro ekonomiku a provoz a pozice zástupkyně
  ředitele pro základní školu, došlo k částečnému přerozdělení pravomocí zástupců.
- Škola rozšířila svou činnost o základní uměleckou školu a dům dětí a mládeže.
- Byla navýšena kapacita školního klubu.
- Škola nově spolupracuje s křesťanskou pedagogicko-psychologickou poradnou.
- Proběhla částečná generační obměna pedagogického sboru, v souvislosti s tím došlo ke
  změně na pozici výchovného poradce a metodika prevence v základní škole i gymnáziu.




                                           6/10
- Systematicky jsou zlepšovány materiální podmínky školy, došlo k navýšení počtu učeben
  a výraznému zlepšení vybavení školy, modernizována byla počítačová síť.
- Zvýšila se nabídka volnočasových aktivit.
- Rozšířena byla síť zahraničních partnerských škol, ve kterých žáci absolvují studijní
  pobyty.
Silné stránky
- Rozsáhlá a kvalitní spolupráce školy s mnoha externími partnery významně posiluje
  rozvoj jazykových a sociálních dovedností žáků.
- Cílené zapojování žáků do rozšiřujících vzdělávacích a volnočasových aktivit
  systematicky podporuje rozvoj specifických zájmů a nadání žáků a napomáhá
  všestrannému rozvoji jejich osobnosti.
- Systémová podpora jazykových dovedností žáků gymnázia se odráží v dlouhodobě
  výborných výsledcích vzdělávání žáků, zejména ve velkém počtu získaných jazykovýc h
  certifikátů.
- Otevřené vzdělávací prostředí a vstřícný, respektující přístup vyučujících k žákům
  pozitivně ovlivňují klima školy.
Slabé stránky a/nebo příležitosti ke zlepšení
- Ve výuce na druhém stupni základní školy nejsou dostatečně využívány formy a metody
  práce, které podporují aktivní zapojení žáků do vyučovacího procesu, rezervy jsou ve
  výuce na druhém stupni základní školy a v gymnáziu v uplatňování prvků formativního
  hodnocení.
- Omezené zázemí pro výuku základní umělecké školy a tělesné výchovy v základní škole
  a gymnáziu ztěžuje organizaci vzdělávání.
Příklad inspirativní praxe
Dlouhodobá systematická podpora jazykového vzdělávání pozitivně ovlivňuje rozvoj
jazykových kompetencí žáků gymnázia a promítá se do mimořádné úspěšnosti při získávání
mezinárodně uznávaných jazykových certifikátů na úrovni B2 – C2 Společného evropského
referenčního rámce pro jazyky v anglickém, německém, francouzském a španělském jazyce.
Škola opakovaně získala ocenění od British Council v rámci programu Addvantage jako
nejlepší škola v České republice v počtu úspěšně získaných certifikátů v anglickém jazyce.
Doporučení pro zlepšení činnosti školy
- Poskytovat pedagogům v rámci kontrolní činnosti a na základě monitoro vá ní
  pedagogického procesu adekvátní zpětnou vazbu o kvalitě výuky.
- Další vzdělávání pedagogických pracovníků plánovat na základě závěrů z hospitační
  činnosti.
- Pokračovat ve zkvalitňování materiálních podmínek školy, zaměřit se na možnosti
  rozšíření zázemí pro základní umělecké vzdělávání, pro školní družinu a pro výuku
  tělesné výchovy.
- V průběhu výuky na druhém stupni základní školy a v gymnáziu více využívat prvky
  formativního hodnocení.



                                          7/10
- Ve výuce na druhém stupni základní školy více využívat aktivizující formy a metody
  práce.
- Zkvalitnit oblast přijímání žáků v základním uměleckém vzdělávání.
- Stabilizovat pedagogický tým v základní umělecké škole a zaměřit se na poskytování
  zpětné vazby pedagogům.


           Seznam dokladů, o které se inspekční zjištění opírají
 1.   Zřizovací listina Biskupského gymnázia v Českých Budějovicích č. j. 1488/90 vydaná
      Biskupstvím českobudějovickým dne 23. 10. 1990 včetně Dodatku ke zřizovac í
      listině ze dne 8. 2. 2002 a Změny zřizovací listiny ze dne 18. 1. 2006
 2.   Zřizovací listina základní školy při Biskupském gymnáziu J. N. Neumanna v Č.
      Budějovicích, čj. 1208/00 ze dne 6. 11. 2000 (doplněk zřizovací listiny biskupského
      gymnázia ze dne 23. 10. 1990)
 3.   Jmenovací dekret ředitele školské právnické osoby vydaný dne 19. 9. 2017
      Biskupstvím českobudějovickým s účinností od 1. 8. 2017
 4.   Rozhodnutí vystavené MŠMT dne 26. 7. 2018 ve věci návrhu na zápis změny
      v údajích vedených v rejstříku škol a školských zařízení č. j. MSMT-14606/2018-3
      s účinností od 1. 9. 2018
 5.   Rozhodnutí vystavené MŠMT dne 8. 3. 2021 ve věci zápisu základní umělecké školy
      do rejstříku škol a školských zařízení č. j. MSMT-39258/2020-6 s účinností od
      1. 9. 2021
 6.   Rozhodnutí vystavené MŠMT dne 23. 2. 2022 ve věci změny zápisu do rejstříku škol
      a školských zařízení č. j. MSMT-32453/2021-5 s účinností od 1. 9. 2022
 7.   Výpis z rejstříku škol a školských zařízení k termínu inspekční činnosti
 8.   Školní řád – Církevní základní škola, Rudolfovská 23, České Budějovice, platný od
      1. 9. 2022
 9.   Školní a klasifikační řád Biskupského gymnázia J. N. Neumanna účinný od 1. 1. 2022
10.   Školní řád základní umělecké školy ze dne 30. 8. 2022 s účinností od 1. 9. 2022
11.   Vnitřní řád školní družiny platný od 18. 10. 2022
12.   Vnitřní řád školního klubu platný pro školní rok 2022/2023
13.   Vnitřní řád domova mládeže účinný od 1. 9. 2022
14.   Vnitřní řád domu dětí a mládeže platný od 1. 9. 2022
15.   Vnitřní řád školní jídelny platný od 1. 9. 2022 – základní škola
16.   Vnitřní řád školní jídelny platný od 1. 9. 2022 – gymnázium
17.   Školní vzdělávací program pro gymnázium – čtyřleté studium (kód: 79-41-K/41)
      platný od 1. 9. 2022
18.   Školní vzdělávací program pro víceleté gymnázium – šestileté studium (kód:
      79-41-K/61) platný od 1. 9. 2022
19.   Školní vzdělávací program pro víceleté gymnázium – šestileté bilingvní studium
      (kód: 79-43-K/61) platný od 1. 9. 2022
20.   Školní vzdělávací program pro víceleté gymnázium – osmileté studium (kód:
      79-41-K/81) platný od 1. 9. 2022
21.   Školní vzdělávací program Šalamoun – ŠVP pro základní vzdělávání platný od
      1. 9. 2022


                                          8/10
22.   Školní vzdělávací program školní družiny platný od 1. 9. 2022
23.   Školní vzdělávací program školního klubu Šalamounek platný od 1. 9. 2022
24.   Školní vzdělávací program domova mládeže platný od 1. 9. 2022
25.   Školní vzdělávací program domu dětí a mládeže platný od 1. 9. 2021
26.   Školní vzdělávací program pro základní umělecké vzdělávání s účinností od
      1. 9. 2022
27.   Koncepce rozvoje školy
28.   Dokumentace k oblasti školního stravování
29.   Dokumentace školního poradenského pracoviště
30.   Plán dalšího vzdělávání pedagogických pracovníků ve školním roce 2022/2023
31.   Školní matrika
32.   Doklady o přijímání žáků
33.   Třídní knihy za školní roky 2021/2022 a 2022/2023 do termínu inspekční činnosti
34.   Plán kontrolní činnosti – školní roky 2021/2022, 2022/2023
35.   Záznamy z hospitační činnosti pro školní roky 2021/2022, 2022/2023
36.   Zápisy z pedagogických rad konaných ve školním roce 2021/2022
37.   Zápisy předmětových komisí konaných ve školním roce 2022/2023
38.   Rozvrhy hodin pro školní rok 2022/2023
39.   Výroční zprávy gymnázia, základní školy a základní umělecké školy 2020/2021
      a 2021/2022
40.   Dokumentace týkající se oblasti bezpečnosti a ochrany zdraví včetně knih úrazů
41.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        9/10
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Marie Adamová, školní inspektorka,
 vedoucí inspekčního týmu
 PaedDr. Martina Baarová, školní
 inspektorka

 Mgr. Ivan Bartoš, Ph.D., školní inspektor

 Mgr. Hana Bezděková, školní inspektorka

 Mgr. Jana Cipínová, školní inspektorka

 Mgr. Marcela Háková, školní inspektorka

 Mgr. Markéta Křivánková, školní
 inspektorka

 Bc. Vladimír Štipl, kontrolní pracovník

Datem vyhotovení inspekční zprávy se rozumí datum posledního podpisu člena
inspekčního týmu.




                                             10/10
