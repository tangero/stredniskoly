CSI0X00C426X




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-173/24-L
                                       Sp. zn. ČŠIL-S-20/24-L


Název                               Střední zdravotnická škola a Vyšší odborná škola
                                    zdravotnická, Liberec, Kostelní 9, příspěvková
                                    organizace
Sídlo                               Kostelní 9, 460 01 Liberec
E-mail                              jana.urbanova@szs-lib.cz
IČO                                 00 673 731
Identifikátor                       600 019 713
Právní forma                        příspěvková organizace
Zastupující                         Mgr. Jana Urbanová
Zřizovatel                          Liberecký kraj
Místo inspekční činnosti            28. října 2707, Česká Lípa
                                    Jungmannova 524, Liberec
                                    Kostelní 9, Liberec
                                    nám. Sokolovské 264, Liberec
                                    Zeyerova 689, Liberec
Inspekční činnost na místě          20. 2. 2024 − 23. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Střední zdravotnická škola a Vyšší odborná škola zdravotnická, Liberec, Kostelní 9,
příspěvková organizace (dále „škola“) vykonává činnost střední školy (dále „SŠ“), vyšší
odborné školy zdravotnické (dále „VOŠZ“), školského ubytovacího zařízení a školního
stravování.
Nejvyšší povolené počty jsou 470 žáků SŠ, 180 studentů VOŠZ, 400 ubytovaných v domově
mládeže, a 1100 strávníků ve školní jídelně.
Střední škola poskytuje vzdělávání absolventům základních škol v tříletém učebním oboru
s výučním listem 53-41-H/01 Ošetřovatel, ve čtyřletém oboru zakončeném maturitní
zkouškou v denní formě vzdělávání 53-41-M/03 Praktická sestra. K datu inspekční činnosti
se ve 13 třídách SŠ v Liberci a v jedné třídě čtvrtého ročníku SŠ v České Lípě vzděláva lo
355 žáků, z toho 23 žáků se speciálními vzdělávacími potřebami a osm žáků s odlišným
mateřským jazykem.
Vyšší odborné vzdělávání v délce tří let v oborech 53-41-N/11 Diplomovaná všeobecná
sestra, 53-43-N/21 Diplomovaný zdravotní laborant a 53-41-N/51 Diplomovaná dětská
sestra určené pro absolventy středních škol zakončených maturitní zkouškou probíhá podle
akreditovaných vzdělávacích programů. Absolventi VOŠZ získávají titul diplomova ný
specialista a mají odbornou způsobilost k výkonu povolání. Ke dni inspekční činnosti bylo
v devíti odděleních zapsáno 83 studentů, z nich tři s odlišným mateřským jazykem.
Ve dvou budovách domova mládeže bylo v sedmi odděleních zapsáno 377 žáků středních
škol a čtyři studenti.


                         Hodnocení podmínek vzdělávání
Ředitelka školy (dále „ředitelka“) s dlouholetými manažerskými zkušenostmi se v řízení
opírá o podrobnou koncepci rozvoje školy, která vychází z krajských i celostátníc h
strategických záměrů ve středním a vyšším odborném vzdělávání. Stanovené vize se daří
průběžně realizovat a školu rozvíjet. Stěžejními cíli školy jsou dobrá uplatnitelno st
absolventů na trhu práce, udržování úzké spolupráce se zdravotnickými a sociálními
zařízeními, úspěšná prezentace školy na veřejnosti, udržování kvalitních mezilidsk ýc h
vztahů a péče o psychické zdraví žáků a studentů. Významným prostředkem k dosahování
dobrých výsledků vzdělávání žáků a studentů je pedagogický sbor tvořený týmem
profesionálů. Při plánování dalších záměrů vychází vedení školy ze studií hodnocení kvality
školy, management identifikuje existující potřeby a příležitosti ke zlepšení efektivnos ti
procesů, vytváří pedagogům zázemí pro relaxaci během dne.
Způsob řízení školy je založený na demokratických principech, podporuje otevřenou
komunikaci mezi všemi aktéry vzdělávání. Ředitelka delegovala některé své kompetence
na své zástupce a metodické komise, které se v souladu s organizační strukturou účelně
podílejí na chodu instituce. Širší vedení školy průběžně hodnotí práci pedagogickýc h
pracovníků, zejména na základě četné hospitační činnosti. Na kvalitě vzdělávání se svou
činností podílí školská rada.
Promyšlená práce vedení školy se odráží ve stabilitě pedagogického sboru. V současnosti
většina vyučujících splňuje požadavky na odbornou kvalifikaci, další si vzdělání doplňují
studiem. Podařilo se získat potřebné odborníky z praxe, kteří efektivně propojují teoretickou
výuku s praktickými zkušenostmi. Plány dalšího vzdělávání jsou vytvářeny ve spolupráci
s pedagogy, zohledňují priority pro potřeby školy i individuální zájmy jednotlivců v rámci


                                            2/8
jejich profesního a osobnostního rozvoje, důraz je kladen na prohloubení odborných znalostí
a dovedností.
Školní poradenské pracoviště je zastoupeno výchovnou poradkyní a metodičkou prevence.
Jejich práce se vyznačuje vysokou mírou odbornosti, otevřenosti a empatie. Výchovná
poradkyně aktivně spolupracuje s vedením školy, vyučujícími, školskými poradenskými
zařízeními a zákonnými zástupci nezletilých žáků. Rovné příležitosti ve vzdělávání chápe
škola v nejširším slova smyslu. Ke kompenzaci mírných obtíží žáků ve vzdělávání škola
vhodně nastavuje podpůrná opatření prvního stupně a efektivitu zvolené strategie průběžně
vyhodnocuje.
Přesto, že metodička prevence neabsolvovala specializační studium pro tuto pozici,
vykonává metodickou, koordinační a poradenskou činnost na vysoké úrovni. Rozmanité
adaptační a preventivní aktivity školy jsou integrální součástí vzdělávacího procesu a jsou
cíleně začleněny do obsahu vyučovaných předmětů i školních projektů (adaptační kurzy,
sportovní akce, tuzemské i zahraničí odborné exkurze). Tyto aktivity respektují
charakteristiky jednotlivých oborů a skupin žáků a studentů, vhodně podporují prosociální
chování a předcházení vztahovým problémům a projevům rizikového chování. K vyrovná ní
se s nároky odborného vzdělávání (zejména praktického výcviku) jsou žákům a studentům
nabízeny tzv. copingové strategie, které posilují vlastní odolnost vůči obtěžujíc ím
stresujícím vlivům. Souvislé praxi žáků ve zdravotnických zařízeních předchází měsíční
soustředění, jehož součástí je mj. vzdělávání v oblasti etiky a sebepéče. Specifická prevence
je zajišťována prostřednictvím spolupráce s externími partnery. Žáci a studenti mají možnost
využívat schránku důvěry. Informační funkci plní nástěnky na chodbách školy, včetně
moderní digitální dotykové, která v době pobytu žáků a studentů ve škole nepřetržitě vysílá
preventivně-informační spoty. Oblast výchovného poradenství a prevence rizikové ho
chování žáků je pravidelně vyhodnocována a je součástí interního auditu. V letošním
školním roce působí ve škole speciální pedagožka, která žákům a studentům poskytuje
podporu při vzdělávacích obtížích.
Efektivní je spolupráce školy se smluvními partnery pro zajištění praktické výuky i účasti
odborníka z praxe u absolutorií. Pestrá škála zdravotnických a sociálních zařízení poskytuje
škole různorodá prostředí pro vzdělávání žáků. Významným a silným partnerem je Krajská
nemocnice Liberec, a.s., která se zároveň podílí na tvorbě koncepčních záměrů rozvoje
školy, podílela se i na přípravě podkladů pro akreditaci oboru Diplomovaný zdravotní
laborant. V součinnosti se sociálními partnery jsou sledovány oborové vývojové
trendy, následně upravovány a doplňovány školní vzdělávací programy SŠ i vzdělávac í
programy VOŠZ.
Vícezdrojové financování a hospodaření školy zajišťuje její ekonomickou stabilitu
a umožňuje zajištění výchovně vzdělávacího procesu, provozu i cílené a trvalé zkvalitňo vá ní
materiálních podmínek na všech pracovištích i prostorů a okolního prostředí domova
mládeže.    Kontinuálním zapojením školy do dotačních projektů, především
spolufinancovaných Evropskou unií, se daří zlepšit podmínky pro vzdělávání žáků i studentů
např. v oblasti vybavení školy informačními a komunikačními technologiemi a digitálními
učebními pomůckami. Budovy všech pracovišť působí čistě a esteticky při zachování jejich
různorodosti. Kromě kmenových tříd probíhá výuka i v odborných učebnách (jazyková
a počítačová). Vybavení učeben pro výuku praktických předmětů je průběžně
modernizováno tak, aby odpovídalo reálnému pracovnímu prostředí ve zdravotnic tví
a umožňovalo plnohodnotný nácvik klinické péče o nemocné. Pro výuku tělesné výchovy
je žákům k dispozici malá tělocvična, nedaleké městské hřiště. Ke sportovním aktivitá m
mohou žáci i studenti využít posilovny v domovech mládeže. Vzhledem k vysokému počtu



                                            3/8
žáků ve škole nestačí prostorová kapacita budovy na adrese Kostelní 9 a k výuce (např.
předmětu psychologie) jsou částečně využívány i prostory nedaleké Střední průmyslo vé
školy stavební.
Domov mládeže poskytuje ubytování žákům a studentům školy i žákům dalších škol. Vnitřní
prostory působí esteticky, poskytují ubytovaným dostatečné zázemí pro přípravu na studium
i rozvoj specifických zájmů.
Zaměstnanci školy vnímají bezpečnost a ochranu zdraví žáků a studentů intuitivně.
Podmínky k zajištění bezpečnosti jsou stanoveny ve školním řádu i v řádech jednotlivýc h
odborných pracovišť a žáci i studenti jsou s nimi na začátku školního roku a průběžně
seznamováni. Škola vyhledává, analyzuje a hodnotí bezpečnostní rizika, je ovšem nutné
důsledně přijímat opatření k aktuálním rizikům, k jejich eliminaci. Vstupní prostory školy
i domova mládeže jsou zajištěny proti vniknutí cizí osoby.


                           Hodnocení průběhu vzdělávání
V průběhu sledované výuky ve SŠ panovala příjemná atmosféra, vzájemná důvěra
a vstřícnost. Žáci přirozeně komunikovali s učiteli i mezi sebou a respektovali stanovené
postupy práce.
Ve sledovaných hodinách teoretické výuky odborných předmětů byly předávané infor mace
účelně propojovány se situacemi z praktického života. Výuka měla vysokou úroveň
a směřovala k naplnění profilu absolventa. Vyučující kladli důraz na osvojení základníc h
pojmů, vedli žáky ke správnému používání odborné terminologie a efektivnímu propojování
znalostí s poznatky z praktického vyučování i ze samotné praxe. Vhodným způsobem byly
zakomponovány a propojeny znalosti z dalších předmětů. Na kvalitě výuky se pozitivně
odrazil jasně stanovený cíl vyučovací hodiny a účelně použité metody a formy směřujíc í
k pochopení probírané učební látky. K názornosti výuky učitelé využívali didaktickou
techniku, učební pomůcky a instruktáž. V některých předmětech bylo zaznamenáno využití
mobilních digitálních zařízení k získávání informací a k hravému ověřování znalostí.
Ve výuce byly efektivně využity aktuální informace a současná problematika
ve zdravotnictví. Žáci aktivně přistupovali k plnění zadaných úkolů a procvičování
praktických činností v hodinách, dokázali aplikovat získané vědomosti a dovednosti.
Ve všech hospitovaných předmětech byla zaznamenána činnost připravující žáky
ke zkoušce závěrečné či maturitní. Vedení žáků k účelnému uplatnění sebereflexe
dosahovaných výkonů efektivně napomáhalo naplnění vzdělávacího cíle.
V části výuky všeobecně vzdělávacích předmětů byla výrazněji využívána informač ně
receptivní metoda, realizovaná formou výkladu s vysvětlováním. Někteří žáci prokazovali
aktivní účast v diskusi s vyučujícím a projevovali dobré znalosti, zatímco jiní zůstávali pouze
pasivními posluchači. V průběhu většiny vyučovacích hodin učitelé různé formy a metody
výuky účelně střídali. Žáci maturitního ročníku dokázali sami správně aplikovat nabyté
řečnické a mluvnické dovednosti, správně užívali gramatická pravidla ke spisovnému
vyjadřování. Zvolené formy a metody vzdělávání podporovaly aktivní procvičování
a upevňování znalostí. Byla zaznamenána vhodná práce s chybou. V navštívených hodinách
cizích jazyků převažovalo využití cílového jazyka jako komunikačního prostředku.
Ve výuce tělesné výchovy byli žáci aktivizováni ke kvalitnímu rozcvičení před samotnou
pohybovou aktivitou, důraz byl kladen na pozitivní motivaci k pohybu.
Veškeré učivo VOŠZ odpovídalo akreditovaným vzdělávacím programům. V některých
navštívených hodinách vyučující dokázali velmi dobře využít výhody menšího počtu


                                             4/8
studentů ve skupině a uplatňovali různé metody a formy práce s cílem co nejvíce studenty
aktivizovat. Studenti zpravidla prokazovali dobrou úroveň znalostí a dovedností, schopnost
používat adekvátní odbornou terminologii, kriticky posuzovat informace a své vlastní
názory srozumitelně prezentovat. Výuka anglického jazyka ve VOŠZ plynule navazova la
na jazykové vybavení studentů z předchozího vzdělávání, nová slovní zásoba a gramatické
jevy se cíleně zaměřovaly na odborný jazyk. Vyučující prostřednictvím bezprostředního
používání cílového jazyka výrazně podporovali rozvoj interaktivních řečových dovedností
studentů. Ačkoliv je možné na vyšší škole výuku přibližovat vysokoškolským metodám
(hlavně přednášky), byla i zde využívána skupinová a samostatná práce studentů. Výuka
byla vedena formou dialogu, vyučující propojovali učivo se zkušenostmi a znalostmi
studentů, čerpali z jejich praxe a znalosti aplikovali i do budoucího vzdělávání. Vyučujíc í
cílili na podporu kritického myšlení studentů a jejich samostatnost při řešení problémovýc h
situací, využívali mezipředmětové zkušenosti. Toto mělo u studentů pozitivní odezvu.
Výchovně vzdělávací činnosti domova mládeže navazují na činnost školy, je provozován
jako ubytovací zařízení s celodenním stravováním ubytovaných žáků a studentů. Podpora
zdravého životního stylu je zaměřena na vhodný denní režim a sportovní aktivity.


                          Hodnocení výsledků vzdělávání
Škola přijímá uchazeče o vzdělávání na SŠ na základě transparentních kritérií. Přijímac í
řízení pro maturitní obor Praktická sestra proběhlo na základě jednotné přijímací zkoušky
(cca 67 %) s přihlédnutím ke vzdělávacím výsledkům v přechozím vzdělávání (cca 30 %)
a dalším aktivitám spojeným oborově (cca 3 %), u nematuritního oboru Ošetřovatel byli žáci
přijímáni na základě vzdělávacích výsledků v přechozím vzdělávání (cca 95 %) a dalších
aktivit spojených oborově (cca 5 %). Dlouhodobý převis poptávky umožňuje škole přijímat
ke vzdělávání žáky s převážně velmi dobrými studijními předpoklady.
Průběžné výsledky vzdělávání žáků SŠ vycházejí z klasifikace získávané při ověřování
znalostí a dovedností, škola má nastaveny vlastní evaluační nástroje. Žáci jsou s pravidly
a postupy pro hodnocení výsledků vzdělávání seznamováni. Vedení školy s výsledky
vzdělávání průběžně pracuje, vyhodnocuje je a přijímá opatření k jejich zlepšení. Prospěch
žáků je pravidelně monitorován na pedagogických radách a v předmětových komisíc h.
Externí zjišťování úrovně dosahovaných výsledků, s výjimkou výběrového testování Českou
školní inspekcí, škola nevyužívá. K průběžným výsledkům vzdělávání mají snadný přístup
pedagogové, žáci i jejich zákonní zástupci prostřednictvím elektronického informač ního
systému, zákonní zástupci také na rodičovských schůzkách či konzultacích. Vzdělávac í
výsledky žáků za poslední tři roky jsou stabilní, neprospívajících žáků je v průběhu studia
minimum (ve školním roce 2022/2023 přibližně 3 % žáků), naproti tomu téměř 16 %
prospělo s vyznamenáním. Žákům a studentům, kteří nedosahují očekávaných výstupů,
poskytuje škola účinnou podporu (konzultace, pomoc při volbě studijního stylu, náhradní
termíny zkoušení atd.). V případě rizika neprospěchu žáka nabízí škola možnost změnit obor
vzdělání v rámci školy.
Školní vzdělávací program vzdělávacího oboru Praktická sestra nabízí studium, které
je zařazeno do pokusného ověřování Ministerstva školství, mládeže a tělovýchovy tzv.
stupňovitého propojení vybraných oborů. Žák je v pokusném ověřování přijat do maturitního
oboru Praktická sestra a je mu umožněno po třech letech vykonat závěrečnou zkoušku
a získat výuční list v oboru Ošetřovatel, dále může pokračovat ve studiu oboru Praktická
sestra až k maturitní zkoušce. Po úspěšném složení maturitní zkoušky se absolvent může



                                            5/8
přihlásit do druhého ročníku VOŠZ na obor Diplomovaná všeobecná sestra a po dvou letech
tak získat titul DiS.
Podpora talentovaných žáků probíhá především na úrovni jednotlivých učitelů během
výuky, např. formou upravených podkladů k výuce. Nabídka volitelných předmětů
umožňuje žákům rozvíjení se v určité oblasti podle vlastního výběru. K dobrým
vzdělávacím výsledkům i rozvíjení dílčí gramotnosti přispělo založení čtenářského klubu.
Dobrovolnost i možnost využití meziročníkových vazeb ke sdílení informací se stala účast
v klubu pro všechny žáky atraktivní. Efektivní aktivita spočívající ve společné návštěvě
veletrhu knih přispěla k většímu přehledu o nabízené beletrii a získání dalších podkladů
nejen k maturitní zkoušce.
Dobré výsledky žáků u závěrečných a maturitních zkoušek na SŠ vyplývají z relativně
vysokých studijních předpokladů daného stupně vzdělávání a zájmu o obor jako důsledek
zájmu uchazečů v přijímacím řízení s následnou možností školy vybírat si své žáky.
Na závěrečnou zkoušku jsou žáci zpravidla dobře připraveni (zpravidla všichni uspějí).
Dobrou úroveň vzdělávání žáků maturitního oboru dokládá úspěšnost u maturitní zkoušky
(po podzimním termínu v roce 2023 ve společné části byla 88,6 %, v profilové části 95,7 %).
Absolventům vzdělávacího oboru Ošetřovatel je nabízena možnost studia v maturitní m
oboru Praktická sestra.
Škola organizuje pro své žáky a studenty letní pobytové kurzy zaměřené na rozšíření
a upevnění vědomostí ze Somatologie a Anatomie a fyziologie, které využívají zážitkové
formy učení i didaktické hry a jsou propojené s pohybovými aktivitami.
Průběžné výsledky vzdělávání studentů VOŠZ jsou na očekávané úrovni. Rovněž
absolventské práce ve všech akreditovaných oborech vykazovaly dobrou úroveň. Příležitos tí
k dalšímu rozvoji je vést studenty při jejich tvorbě k výraznějšímu rozpracování vlastníc h
závěrů plynoucích např. z terénních zkušeností. Předčasná ukončení ze strany studentů byla
zaznamenána především v prvním roce studia, Pozitivním zjištěním je v následujíc íc h
ročnících jsou jejich počty zpravidla stabilní. Důvodem je často vlastní motivace studentů
druhých a třetích ročníků úspěšně zvládnout absolutorium včetně absolventských prací
a dosáhnout vyšší odborné kvalifikace. K dobrým výsledkům vzdělávání přispívá i výuka
zajišťovaná odborníky z praxe. U studentů byla zaznamenána vyšší absence, vzdělávac í
výsledky ale nebyly tímto negativním faktorem ovlivněny. Přesto škola přijímá opatření
ke snížení absence studentů, zatím tato opatření nejsou zcela účinná.
Škola úspěšně monitoruje další vzdělávací či profesní dráhu svých absolventů
prostřednictvím bývalých třídních učitelů i sledováním sociálních sítí. Z předešlého školního
roku 80 % absolventů studuje na vysoké škole, cca 20 % je v praxi.


                                         Závěry
Vývoj školy
– Rozšíření nabídky studia Vyšší odborné školy zdravotnické o obor Diplomo va ný
  zdravotní laborant od školního roku 2021/2022.
– Ve školním roce 2023/2024 je posledním rokem realizována výuka dobíhajícího oboru
  Praktická sestra na odloučeném pracovišti v České Lípě.
Silné stránky
   Střední škola - negymnaziální obory



                                            6/8
– Týmová práce pedagogů směřuje k aktivnímu naplňování vize školy. (1.1)
– Pravidelné vyhodnocování kvality je podkladem pro plánování další činnosti školy. (2.1)
– Vzájemná spolupráce pedagogů zahrnuje sdílení výukových materiálů, tandemovou
  výuku i vzájemné hospitace. (3.3)
– Kombinace odborných znalostí a dovedností, empatický přístup a týmová spolupráce
  členů školního poradenského pracoviště umožňuje uplatňovat různé pohledy a přístupy
  k řešení problémů, což často vede ke komplexnějšímu zajištění potřeb žáků a studentů
  a efektivnímu fungování školního prostředí. (6.2)
      Vyšší odborné vzdělávání
– Tvorba a úpravy vzdělávacích programů jsou realizovány ve spolupráci se sociálními
  partnery a reagují na aktuální potřeby zaměstnavatelů. (2.1)
– Zapojení odborníků z praxe do výuky podporuje maximální propojení teoretické výuky
  s praxí. (3.1)
– Pedagogové podporují samostatné myšlení studentů, zařazují do výuky aktivity
  rozvíjející kompetence k řešení problémů. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


              Seznam dokladů, o které se inspekční zjištění opírají
 1.      Zřizovací listina organizace Střední zdravotnická škola a Vyšší odborná škola
         zdravotnická, Liberec, Kostelní 9, příspěvková organizace, ze dne 25. 10. 2022
 2.      Jmenování na vedoucí pracovní místo ředitelky Střední zdravotnické školy a Vyšší
         odborné školy zdravotnické, Liberec, Kostelní 9, příspěvková organizace, ze dne
         15. 6. 2020, s účinností od 1. 8. 2020
 3.      Souhrnná dokumentace pro hodnocení finančních podmínek
 4.      Souhrnná dokumentace pro hodnocení bezpečnosti a ochrany zdraví žáků a studentů
 5.      Strategický plán rozvoje školy, ze dne 1. 9. 2021
 6.      Školní vzdělávací program pro domov mládeže č. j. 1/DM/2023
 7.      Školní vzdělávací program pro obor 53-41-N/51 Diplomovaná dětská sestra, platný
         od 3. 9. 2018
 8.      Školní vzdělávací program pro obor 53-41-N/11 Diplomovaná všeobecná sestra,
         platný od 3. 9. 2018
 9.      Školní vzdělávací program pro obor 53-43-N/21 Diplomovaný zdravotní laborant,
         platný od 3. 9. 2018
10.      Školní vzdělávací program pro obor 53-41-H/01 Ošetřovatel, platný od 2. 9. 2013
11.      Školní vzdělávací program pro obor 53-41-M/03 Praktická sestra, platný od 2. 9. 2013
12.      Dokumentace přijímacího řízení pro školní rok 2023/2024
13.      Kritéria pro přijímání na SZŠ a VOŠ zdravotnická, Liberec, Kostelní 9, p. o.,
         pro školní rok 2024/2025, ze dne 18. 1. 2024
14.      Doklady o ukončování vzdělávání, roky 2022 a 2023
15.      Zásady pro hodnocení studentů VOŠ, ze dne 1. 9. 2016



                                              7/8
16.   Hodnocení systému managementu kvality na SZŠ a VOŠ zdravotnické v Liberci,
      ze dne 6. 10. 2023
17.   Protokol o absolutoriu v oborech vzdělání Diplomovaná dětská sestra a Diplomo va ná
      všeobecná sestra ve školním roce 2022/2023
18.   Protokol o závěrečných zkouškách žáků v oboru vzdělání Ošetřovatel
19.   Rozhodnutí ředitelky školy o stanovení termínů profilové a ústní části maturitní
      zkoušky, obor Praktická sestra, školní rok 2023/2024
20.   Stanovení předmětů profilové části maturitní zkoušky, ze dne 2. 9. 2013
21.   Kritéria hodnocení profilové části maturitní zkoušky v předmětu Český jazyk
      a literatura – písemná práce, s platností od 1. 9. 2022
22.   Školní seznam literárních děl k maturitní zkoušce předmětu Český jazyk a literat ura
      platný pro školní rok 2023/2024, ze dne 27. 9. 2023
23.   Kritéria hodnocení profilové části maturitní zkoušky z cizího jazyka – písemná práce,
      s platností od 1. 9. 2022
24.   Stanovení témat profilové části maturitní zkoušky pro odborné předměty, ze dne
      2. 9. 2013
25.   Dokumentace přijímacího řízení na střední školu, školní rok 2022/2023
26.   Výroční zpráva o činnosti školy a školských zařízení za školní rok 2022/2023
27.   Webové stránky školy https://www.libereckazdravka.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Romana Jůnová, školní inspektorka, vedoucí        Mgr. Romana Jůnová, v. r.
 inspekčního týmu
                                                        Ing. Jana Kočí, v. r.
 Ing. Jana Kočí, školní inspektorka
 Mgr. Ivana Netušilová, školní inspektorka              Mgr. Ivana Netušilová, v. r.
 Ing. Andrea Trejtnarová, kontrolní pracovnice
                                                        Ing. Andrea Trejtnarová, v. r.
 PhDr. Miroslava Zoubková, přizvaná osoba,
 odborník na vyšší odborné vzdělávání a zdravotnické    PhDr. Miroslava Zoubková, v. r.
 obory
8. 4. 2024



                                           8/8
