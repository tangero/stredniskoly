                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-867/24-M
                                      Sp. zn. ČŠIM-S-139/24-M


Název                               Moravská střední škola s.r.o.
Sídlo                               Pasteurova 935/8a, 779 00 Olomouc
E-mail                              skola@moravskastredni.cz
IČO                                 25 379 925
Identifikátor                       600 019 349
Právní forma                        společnost s r.o.
Zastupující                         Mgr. Bc. Jaroslava Spurná
Zřizovatel                          Lenka Žižlavská
Místo inspekční činnosti            Pasteurova 935/8a, Olomouc
Inspekční činnost na místě          16. − 19. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 7 školského zákona, ve znění pozdějších předpisů,
pro účely přiznání dotací podle zvláštního právního předpisu, a to na žádost právnické osoby
vykonávající činnost školy a realizovaná v rozsahu inspekční činnosti podle § 174 odst.
2 písm. a), b) a c) školského zákona.
                                    Charakteristika
Moravská střední škola s.r.o. (dále „škola“ nebo „subjekt“) vykonává činnost střední školy.
Poskytuje vzdělávání v denní formě v oborech středního vzdělání s maturitní zkouškou
63-41-M/01 Ekonomika a podnikání, 82-41-M/03 Scénická a výstavní tvorba, 82-41-M/05
Grafický design, 65-41-L/01 Gastronomie, 66-41-L/01 Obchodník a 75-31-M/01 Předškolní
a mimoškolní pedagogika a středního vzdělání s výučním listem v oborech vzdělání
65-51-H/01 Kuchař – číšník a 66-52-H/01 Aranžér. Hlavním cílem školy je příprava žáků
na profesní praxi a k dalšímu studiu na vyšších odborných a vysokých školách.
V termínu inspekční činnosti škola vzdělávala 471 žáků v 19 třídách. Evidovala 49 žáků
se speciálními vzdělávacími potřebami s přiznanými podpůrnými opatřeními prvního
až třetího stupně a tři žáky s odlišným mateřským jazykem. Mimořádně nadané žáky škola
k uvedenému termínu nevykazovala. Svou činnost škola přehledně prezentuje ve výročníc h
zprávách, na svých webových stránkách (www.moravskastredni.cz) a sociálních sítích.


                         Hodnocení podmínek vzdělávání
Subjekt realizuje vedením školy stanovenou koncepci rozvoje, která vychází zejména
z analýzy aktuálního stavu subjektu a reaguje na legislativní změny, požadavky trhu práce
v regionu, záměry zřizovatele školy a potřeby sociálních partnerů. Organizace výchovy
a vzdělávání směřuje k naplňování cílů jednotlivých školních vzdělávacích programů
a utváření požadovaných klíčových a odborných kompetencí daných profily absolventů
nabízených oborů vzdělání. Stanovené koncepční cíle jsou vzhledem k podmínkám
a zaměření školy reálné a jsou postupně plněny. Pravidelně jsou vyhodnocová ny
a na základě těchto hodnocení pak dochází k operativním úpravám plánu práce školy.
Od školního roku 2023/2024 došlo o rozšíření vzdělávací nabídky o obor vzdělání
zakončený maturitní zkouškou Předškolní a mimoškolní pedagogika. Dokladem úspěšně
realizované koncepce rozvoje školy je především setrvalý zájem uchazečů o poskytovanou
vzdělávací nabídku a úspěšné uplatňování absolventů školy na pracovním trhu.
K účinnosti řízení školy přispívá jasně stanovená a přehledná organizační struktura, která
odpovídá podmínkám a velikosti subjektu a vytváří předpoklady pro účelné delegování
kompetencí a úkolů na jednotlivé pracovníky. Vedení školy v systému řízení vhodně přihlíží
k závěrům jednání pedagogické rady a pravidelným provozním poradám, na nichž
projednává všechny záležitosti týkající se vzdělávání a zásadní pedagogické dokumenty.
Ke zvýšení odborné úrovně výuky a ke koordinaci odborných činností využívá ředitelka
školy předmětové komise. Učitelé v jednotlivých předmětových komisích efektivně
spolupracují s vedením školy, v rámci i napříč předmětových komisí především v oblasti
obsahového naplňování školních vzdělávacích programů, zajištění materiálního vybavení
školy, přípravy talentovaných žáků na soutěže a při evaluaci výsledků vzdělávání. Priorita mi
v činnosti předmětových komisí jsou zejména tvorba a inovace školních vzdělávac íc h
programů, příprava maturitních a závěrečných zkoušek, vzájemná informovanost a výměna
zkušeností.
Kontrolní systém je ze strany vedení školy účelně nastaven. Při pravidelné hospitační
činnosti jsou příležitosti ke zlepšení v dílčích aspektech pozorované výuky jednotlivýc h
učitelů pojmenovávány a učitelům je poskytována relevantní zpětná vazba využite lná
ke zkvalitňování průběhu vzdělávání. Ředitelka školy podporuje i vzájemné hospitace
vyučujících, které jsou využívány jako funkční nástroj s cílem předávání zkušeností, nápadů,
inspirace a sdílení poznatků z pedagogické praxe. Škole se však doposud nepodařilo


                                            2/9
eliminovat nedostatky v metodickém vedení výuky ve všeobecně vzdělávac íc h
a teoretických odborných předmětech. V hodnocených vyučovacích hodinách však
inovativní a aktivizující metody a formy předávání vzdělávacího obsahu vždy zazname ná ny
nebyly. Výuku charakterizovaly převládající frontální forma vyučování, sporadické využití
moderních metod (např. práce s různými informačními zdroji, problémové vyučová ní
a práce s chybou), ne vždy zřetelný individuální a diferencovaný přístup učitelů k žákům
s odlišnými vzdělávacími potřebami,            minimální     vytváření prostoru žákům
pro sebehodnocení, vzájemné hodnocení a formativní hodnocení a vytváření motivač níc h
aspektů pro následnou výuku na konci vyučovacích hodin.
Ředitelka školy klade velký důraz na profesní rozvoj pedagogů, sama se aktivně zúčastňuje
vzdělávacích akcí. Další vzdělávání pedagogických pracovníků probíhá podle plánu
vzdělávání vypracovaného ředitelkou školy ve spolupráci s pedagogy. Pedagogové využíva jí
nabídek dostupných vzdělávacích institucí a účastní se velkou měrou i webinářů. Příležitos tí
ke zlepšení je zaměřit ještě více pozornost na vzdělávání z oblasti inovativních metod
a forem práce ve výchově a vzdělávání, což přispěje ke zkvalitnění vzdělávacího procesu
a k cílenému formování a rozvíjení osobnosti žáků.
Pro zkvalitnění výchovné, vzdělávací i preventivní činnosti subjekt úspěšně rozvíjí
partnerské vztahy s profesními organizacemi, základními školami, středními školami
s obdobným odborným zaměřením, vysokými školami v Olomouci a dalšími sociálními
partnery, kteří zajišťují nezbytnou vazbu teoretického odborného vzdělávání na praxi
a přispívají k podpoře sociálních kompetencí žáků i formování jejich budoucího směřování.
Pro potřeby zajištění kvalitní realizace praktického vyučování škola spolupracuje
se smluvními pracovišti a potenciálními zaměstnavateli žáků. Pro žáky i pedagogy je
podnětná výměna zkušeností a jejich získávání v rámci spolupráce (odborné pracovní stáže
a soutěže) též se zahraničními partnery, které přispívají zejména k rozvoji jejich jazykovýc h
i sociálních kompetencí. Odborné kompetence žáků škola účinně využívá k propagaci své
vzdělávací nabídky i k prezentaci instituce na veřejnosti.
V termínu inspekční činnosti působily všechny společné prostory školy čistě a byly vkusně
upravené. K estetické úpravě většiny prostor školy jsou vhodnou formou využívá ny
žákovské práce, trofeje a ocenění z odborných, uměleckých a sportovních soutěží. Škola
disponuje dostatečným množstvím didaktické techniky i učebních pomůcek a materiálů pro
výuku všeobecně vzdělávacích a odborných vyučovacích předmětů. Od minulé inspekční
činnosti došlo k dalšímu zkvalitnění materiálně technického zázemí pro vzdělávání. Byla
vybudována nová odborná učebna vyučovacích předmětů Hudební nauka a Hra na hudební
nástroj s digitálními piány. V nových prostorách vznikla moderní multimediální učebna
pro zkvalitnění polytechnického vzdělávání a výuky předmětů Počítačová grafika,
Konstrukce a Multimediální tvorba.


                          Hodnocení průběhu vzdělávání
Průběh středního vzdělávání byl sledován v teoretickém i praktickém vyučová ní
ve všeobecně vzdělávacích a odborných vyučovacích předmětech. Časové dotace i obsah
prezentovaného učiva odpovídaly realizovaným školním vzdělávacím programům, výuka
probíhala v souladu se stanovenými vzdělávacími cíli.
Společným znakem všech hodnocených vyučovacích hodin byla pozitivní pracovní
atmosféra. Žáci dodržovali pravidla komunikace s učiteli a respektovali stanovené postupy
práce. Výuka byla vedena věcně správně, odbornost výkladu byla podpořena pedagogickými
zkušenostmi i profesní jistotou učitelů. Při interpretaci vzdělávacího obsahu vyučujíc í


                                             3/9
vhodně zařazovali mezipředmětové vazby doplněné o nové poznatky, zdůrazňovali žákům
možnost využití nabytých vědomostí a dovedností v profesní praxi, případně také v běžném
osobním životě. Výuka byla pro žáky srozumitelná, většinou se aktivně zapojovali
do výukových činností, odpovědně přistupovali k plnění zadaných úkolů a často prokazovali
odpovídající úroveň znalostí a dovedností vzhledem k požadovaným výstupům. Žáci měli
prostor k prezentaci názorů, zdůvodňování svých postupů a kritickému myšlení. Pouze
v některých vyučovacích hodinách pedagogové vhodně přizpůsobovali obtížnost
zadávaných úkolů s ohledem na individuální vzdělávací možnosti a potřeby jednotlivýc h
žáků. Všichni žáci většinou plnili úkoly se stejnou náročností jako ostatní, chyběl výraznějš í
individuální přístup včetně diferenciace vzdělávacího obsahu. Zpětná vazba poskytovaná
žákům vycházela převážně z okamžitého hodnocení jejich projevů a výsledků. Formativní
hodnocení vedoucí k posílení jejich motivace k učení bylo využíváno jen sporadicky. Tato
adresná zpětná vazba jen některým žákům nabídla individuální příležitosti využite lné
k jejich dalšímu učení. S chybou jako efektivním nástrojem výukového procesu zpravidla
učitelé cíleně nepracovali.
Vyučovací hodiny probíhaly dynamicky bez časových prostojů, zpravidla převažovala
frontální výuka zaměřená na vysvětlování, opakování a procvičování vzdělávacího obsahu.
Formy práce podporující kooperativní techniky a činnostní učení byly uplatňovány v menší
míře. Ve většině z nich pedagogové dostatečně pracovali s výukovým cílem, který byl
stanoven zpravidla v úvodu vyučovací hodiny a v jejím závěru většinou proběhla efektivní
kontrola jeho naplnění směrem k jednotlivým žákům. V průběhu i závěru vyučovacích hodin
žáci dostávali prostor k sebereflexi, ale ne ve vztahu k vlastním výsledkům vzdělávání
prostřednictvím sebehodnocení a vzájemného hodnocení. S různou mírou úspěchu vyučujíc í
uplatňovali snahu nepředkládat žákům hotové informace a přimět je k samostatnému
uvažování, hledání souvislostí mezi pozorovanými jevy a vyvozování závěrů.
Zřetelné nebylo také motivační stanovení cíle dalšího vzdělávání. V hodnocených
vyučovacích hodinách cizích jazyků se však výrazněji dařilo využívat pestré organizač ní
metody a formy výuky. Zařazené aktivity ve skupinách nebo dvojicích podporovaly
kooperaci a komunikaci žáků v cizím jazyce. Důraz byl rovněž kladen
na upevňování znalostí gramatiky a rozšiřování odborné slovní zásoby i na rozvoj správné
výslovnosti.
V praktickém vyučování pedagogové a žáci účelně využívali kvalitní materiální vybavení
odborných učeben a propojovali teoretické znalosti s rozvojem praktických dovedností.
Výuka odborného výcviku v oborech vzdělání Gastronomie a Aranžér byla sledována
v odborných učebnách školy. V průběhu inspekční činnosti bylo zjištěno, že byly
překročeny maximální počty žáků na učitele ve skupinách odborného výcviku druhého
a třetího ročníku oboru Aranžér. V pracovních skupinách pod dohledem učitelů odborného
výcviku byla zajištěna účelná organizace prováděných pracovních činností žáků, které
probíhaly v souladu s tematickým rozvržením vzdělávacího obsahu. Výuka ve skupinách
jednotlivých ročníků byla realizována formou práce na konkrétně zadaných úkolech v rámci
oboru, případně se žáci věnovali procvičování již získaných dovedností. Vzdělávací obsah
vhodně navazoval na teoretické znalosti. Učitelé s odbornou praxí úspěšně rozvíje li
schopnosti žáků porozumět zadání úkolu, dohlíželi, zda žáci efektivně pracují, a v průběhu
vyhodnocovali jejich samostatné úsilí při zpracování úkolů. Z hlediska motivace žáků se
pozitivně uplatňovala především individuální podpora. Průběžná kontrola samostatné práce
byla zaměřena zejména na správnost provádění jednotlivých pracovních činností, důraz byl
kladen na dodržování pracovních technik a dodržování technologických postupů. Kromě
odborných kompetencí byly ve výuce rozvíjeny zejména kompetence komunikativní,
sociální a personální. U většiny žáků byla patrná samostatnost při práci a zvládnutí


                                             4/9
pracovních operací. Realizace praktického vyučování umožňuje žákům získání odborných
kompetencí, jež odpovídají aktuálním požadavkům praxe.


                          Hodnocení výsledků vzdělávání
Výsledky vzdělávání žáků, jejich chování a absence na úrovni tříd jsou za jednotlivá
klasifikační období podrobně analyzovány na jednáních pedagogické rady, která se také
systémově zabývá návrhy opatření k eliminaci negativních zjištění a jejich účinnos tí,
za účelem funkční podpory rozvoje jednotlivých žáků v souladu s cíli deklarovanými
ve školních vzdělávacích programech. Škola vyhodnocuje studijní pokroky jednotlivýc h
žáků za klasifikační období a v případě potřeby přijímá adekvátní opatření na podporu jejich
úspěšnosti. Přehled o znalostech jednotlivých žáků získává prostřednictvím běžných
evaluačních nástrojů. Průběžně probíhá sumarizace a vyhodnocování výsledků vzdělává ní
na jednáních metodických komisí a v rámci jednotlivých klasifikačních období na jednáních
pedagogické rady. Zvýšená pozornost je věnována především žákům ohroženým školním
neúspěchem. Výsledná data z písemných prací většího rozsahu jsou vyučujíc ími
analyzována, navrhována jsou opatření vedoucí k minimalizaci diagnostikovaných chyb.
Třídní učitelé usilují ve spolupráci s ostatními vyučujícími o jejich včasnou identifik ac i
a stanovení příčin neúspěchu. Následně jsou ve spolupráci s odbornými pracovníky školního
poradenského pracoviště, žáky, popř. jejich zákonnými zástupci navrhována konkrétní
opatření k řešení a prevenci školní neúspěšnosti. O pohovorech s žáky a zákonnými zástupci
jsou vedeny písemné záznamy, které obsahují doporučení ze strany školy a jeho následnou
kontrolu.
Škola podporuje také rozvoj talentovaných žáků, kteří se často zapojují do školních kol
různých druhů soutěží a předmětových olympiád, nejúspěšnější z nich pak reprezentují
školu v okresních, regionálních, krajských i celostátních kolech. Zpětnou vazbou pro školu
je tak úspěšnost žáků v soutěžích, u maturitních a závěrečných zkoušek i v přijetí absolventů
k dalšímu studiu na vysokých školách. Škola identifikuje žáky s rizikem školního
neúspěchu, zajišťuje jim primární podporu v průběhu vyučování, nabízí individuá lní
konzultace, nebo pravidelně realizuje doučování, případně zintenzivňuje přípravu žáků na
maturitní zkoušku. Ve školním roce 2022/2023 nevykazovaly výsledky vzdělávání žáků
v jednotlivých vyučovacích předmětech závažné vzájemné odchylky.
Zákonní zástupci žáků jsou o výsledcích vzdělávání průběžně informo váni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy a na webových stránkách školy.
Ve škole je ustanoveno školní poradenské pracoviště tvořené týmem kvalifikova nýc h
pracovníků, kteří poskytují v úzké spolupráci s vedením školy poradenské a konzultač ní
služby učitelům, žákům a jejich zákonným zástupcům. Činnosti pracoviště jsou zaměřeny
na péči o žáky s potřebou podpůrných opatření, žáky nadané, na kariérové poradenství
a realizace aktivit v rámci primární prevence. Škola aktivně identifikuje žáky se speciálními
vzdělávacími potřebami a nastavuje odpovídající podpůrná opatření pro jejich vzdělává ní.
O pokrocích a potřebách těchto žáků diskutují odpovědní pracovníci školy s ostatními
pedagogy na neformální úrovni i v rámci jednání pedagogické rady a jednotlivýc h
předmětových komisí. I přes tyto skutečnosti nebyla realizace podpůrných opatření ze strany
učitelů v průběhu hodnocených vyučovacích hodin vždy zřetelně zaznamenána. Kariérové



                                            5/9
poradenství je zaměřeno na podporu žákům v oblasti orientace na trhu práci i možnosti jejich
dalšího studia na vysokých a vyšších odborných školách.
Odpovídající význam přikládá škola prevenci rizikového chování žáků, problematika
nežádoucích projevů jejich chování prolíná celým vzdělávacím procesem. Škola se v této
oblasti spoléhá na svoji strategii stanovenou v programu poradenských služeb. Účinnost
prevence škola zvyšuje organizováním tematicky zaměřených a odborně vedených besed,
přednášek, adaptačních kurzů a preventivních programů. Priority školy spočívají v důsledné
osvětě a cíleném vedení žáků k vzájemnému respektu a slušnému chování. Působení školy
v oblasti primární prevence vede ve většině případů k eliminaci projevů rizikového chování
žáků. Účinným nástrojem působení na žáky je zejména včasná intervence školy při prvotních
projevech jejich problémového chování realizovaná formou individuálních pohovor ů.
V případě potřeby škola oslovuje také zákonné zástupce nezletilých žáků, spolupracuje
s příslušnými orgány a institucemi a mapuje stavy klimatu v jednotlivých třídníc h
kolektivech. Informace o rozsahu a specifikaci služeb školního poradenského pracoviště
společně s kontaktními údaji na jeho pracovníky byly v době inspekční činnosti žákům
dostupné, a to publikováním na informační nástěnce v prostorách školy a na školních
webových stránkách. Vyjádřit se k dění ve škole mohou žáci přímo při osobním kontaktu
s vyučujícími a prostřednictvím schránky důvěry. V rámci sledování školního klimatu
realizuje škola dotazníkové šetření mezi pedagogy a žáky.


                                         Závěry
Vývoj školy
– Od školního roku 2023/2024 došlo k rozšíření vzdělávací nabídky o obor vzdělání
  s maturitní zkouškou 75-31-M/01 Předškolní a mimoškolní pedagogika.
– V době od poslední inspekční činnosti subjekt pokračoval ve zkvalitňování prostorových
  i materiálních podmínek pro vzdělávání, v nových prostorách vznikla moderní
  multimediální učebna pro zkvalitnění polytechnického vzdělávání využívaná od školního
  roku 2023/2024.
– Škola i nadále soustavně udržuje a rozvíjí partnerské vztahy účinně podporující zejména
  odborné kompetence žáků.
Silné stránky
– Subjekt cíleně spolupracuje s důležitými profesními a sociálními partnery zajišťujíc ími
  efektivní rozvoj teoretických znalostí a praktických dovedností žáků a jejich přípravu
  na budoucí pracovní uplatnění. (1.5)
– Pedagogové realizují vzájemné hospitace, které jsou využívány jako nástroj k předávání
  zkušeností, inspirace a sdílení poznatků. (3.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V hodnocených vyučovacích hodinách často chyběla diferenciace vzdělávacího obsahu
  a výukových aktivit pro optimální naplnění individuálních vzdělávacích potřeb žáků.
  U žáků nebylo v dostatečné míře podporováno vyhledávání informací z různých zdrojů.
  (4.2, 6.2)




                                            6/9
– Mnohé hodnocené vyučovací hodiny postrádaly sebehodnocení a formativní hodnocení
  vedoucí k posílení motivace žáků k učení. Ve většině vyučovacích hodin nebyli vedeni
  žáci ke vzájemnému hodnocení. Nedostatečné zapojení žáků do evaluačních aktivit
  při závěrečném shrnutí vyučovací jednotky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Důsledněji diferencovat činnosti žáků s ohledem na jejich individuální vzdělávac í
  možnosti a potřeby. Identifikovat také více žáky talentované v konkrétních vzdělávac íc h
  oblastech a zaměřit se na jejich rozvoj prostřednictvím vhodných výukových aktivit
  (např. obohacováním vzdělávacího obsahu a zadáváním specifických či gradovanýc h
  úkolů).
– Do výuky zařazovat častěji práci žáků s různými informačními zdroji a vést je
  k samostatnému objevování poznatků a k efektivnímu vyvozování závěrů.
– Při hospitační činnosti se cíleněji zaměřovat na uplatňování diferencované výuky
  podle aktuálních potřeb všech žáků.
– K posílení sociálního rozvoje a komunikačních kompetencí častěji vést žáky
  ke vzájemnému hodnocení v součinnosti s jejich dalším osobnostním rozvojem
  a motivací k učení. Funkčnost tohoto nastavení ověřovat při hospitační činnosti vedení
  školy.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o Moravské střední škole s.r.o., k termínu
      inspekční činnosti
 2.   Školní vzdělávací programy pro obory středního vzdělání 63-41-M/01 Ekonomika
      a podnikání, 82-41-M/03 Scénická a výstavní tvorba, 82-41-M/05 Grafický design,
      65-41-L/01 Gastronomie,         66-41-L/ Obchodník,        75-31-M/01 Předškolní
      a mimoškolní pedagogika, 65-51-H/01 Kuchař – číšník a 66-52-H/01 Aranžér
 3.   Školní řád, aktualizace ze dne 1. 9. 2023, včetně Pravidel pro hodnocení výsledků
      vzdělávání žáků


                                            7/9
 4.   Organizační, pracovní a provozní řád Moravské střední školy, aktualizace ze dne
      1. 9. 2023
 5.   Pracovní smlouva (jmenování ředitelky školy do funkce ředitelky školy), ze dne
      1. 8. 2006
 6.   Strategie a koncepce rozvoje Moravské střední školy s.r.o. 2024–2030, bez datace
 7.   Výroční zpráva o činnosti školy za školní rok 2022/2023, ze dne 4. 10. 2023
 8.   Školní matrika střední školy, školní rok 2023/2024, vedená k termínu inspekční
      činnosti
 9.   Zápisy z jednání pedagogické rady, školní roky 2022/2023 a 2023/2024, k termínu
      inspekční činnosti
10.   Třídní knihy, v elektronické podobě, školní rok 2023/2024, k termínu inspekční
      činnosti
11.   Roční plán 2023/2024
12.   Zápisy z jednání předmětových komisí, školní roky 2022/2023 a 2023/2024,
      k termínu inspekční činnosti
13.   Plán dalšího vzdělávání pedagogických pracovníků pro školní rok 2023/2024
14.   Rozvrhy vyučovacích hodin (žáci, učitelé), školní rok 2023/2024
15.   Kontrolní činnost vedení školy, plán hospitační činnosti na školní rok 2023/2024
16.   Zápisy z hospitační činnosti vedení školy, školní roky 2022/2023 a 2023/2024,
      vedené k termínu inspekční činnosti
17.   Zápisy ze vzájemných hospitací učitelů, školní rok 2023/2024
18.   Elektronický informační systém školy, záznamy za školní roky 2022/2023
      a 2023/2024, k termínu inspekční činnosti
19.   Inspekční zpráva, čj. ČŠIM-1404/19-M, ze dne 12. 12. 2019
20.   Souhrnná dokumentace odborného výcviku, školní rok 2023/2024
21.   Souhrnné přehledy prospěchu, chování a absence žáků, školní rok 2022/2023
22.   Čtvrtletní písemné práce z českého jazyka, anglického jazyka a matematiky, školní
      roky 2022/2023 a 2023/2024, stanovený vzorek
23.   Seznam žáků se speciálními vzdělávacími potřebami, stav k datu 9. 4. 2024
24.   Souhrnná dokumentace školního poradenského pracoviště, školní rok 2023/2024,
      k termínu inspekční činnosti
25.   Měření klimatu pedagogického sboru, školní rok 2022/2023
26.   Klima školy – žáci, školní rok 2022/2023
27.   Personální dokumentace pedagogických pracovníků školy vedená k termínu
      inspekční činnosti (doklady o dosaženém vzdělání)
28.   Doklady vztahující se k bezpečnosti a ochraně zdraví dětí a žáků, finanč ním
      podmínkám školy a k oblasti školního stravování vedené k termínu inspekční činnosti
29.   Webové stránky školy




                                          8/9
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Leszkow, školní inspektor, vedoucí inspekčního týmu
 Mgr. Pavel Fridrich, školní inspektor
 Mgr. David Náhlík, školní inspektor
 Mgr. Pavel Okleštěk, školní inspektor
 Ing. Eva Stachová, kontrolní pracovnice
9. 5. 2024




                                         9/9
