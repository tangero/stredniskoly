CSI0X00CA781




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-621/24-T
                                       Sp. zn. ČŠIT-S-127/24-T


Název                               Střední škola informačních technologií, s.r.o.
Sídlo                               Pionýrů 2069, 738 01 Frýdek-Místek
E-mail                              skola@ssinfotech.cz
IČO                                 25 378 767
Identifikátor                       600 016 374
Právní forma                        společnost s r.o.
Zastupující                         Mgr. Radan Nachmilner
Zřizovatelé                         společníci Střední školy informačních technologií, s.r.o.
Místo inspekční činnosti            Pionýrů 2069, Frýdek-Místek
Inspekční činnost na místě          11. 3. 2024 − 14. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola informačních technologií, s.r.o. (dále „škola“) vykonává činnost střední školy.
Ve školním roce 2023/2024 vzdělává v denní formě vzdělávání žáky ve dvou oborech
středního vzdělání s maturitní zkouškou: 18-20-M/01 Informační technologie (školní
vzdělávací programy Počítačové sítě a Programování / Internet věcí) a 34-42-M/01 Obalová
technika (školní vzdělávací program Počítačová grafika). K termínu inspekční činnosti se
ve 12 třídách vzdělávalo celkem 358 žáků, což představuje 99,4 % nejvyššího povoleného
počtu. Škola eviduje 46 žáků se speciálními vzdělávacími potřebami, jeden žák je na základě
doporučení školského poradenského zařízení vzděláván podle individuálního vzdělávac ího
plánu.
Škola informuje o své vzdělávací nabídce prostřednictvím webových stránek, sociálních sítí,
organizováním dne otevřených dveří a účastí na veletrzích středních škol.


                         Hodnocení podmínek vzdělávání
Ředitel vykonává funkci od října 2006. Systém řízení, plánování a kontroly je plně funkční.
Organizační struktura, vymezení kompetencí a delegování úkolů na jednotlivé pracovníky
odpovídá podmínkám a potřebám školy. Pro další rozvoj školy ředitel vytýčil koncepční cíle,
které jsou reálné a komplexní, vychází z aktuálního stavu školy a odráží se v její činnosti.
V souladu s koncepcí školy jsou průběžně inovovány školní vzdělávací programy.
Realizované úpravy reagují na zjištěné potřeby školy v oblasti mezipředmětových vztahů
a profilové části maturitní zkoušky, vychází z vývoje potřeb trhu práce, z aktuálních trendů
a inovací v informačních technologiích a grafice. Naplňování stanovených koncepčních
záměrů i cílů školních vzdělávacích programů je každoročně vyhodnocováno a je součástí
aktuálních dokumentů školy.
Pedagogický sbor je věkově vyvážený, jeho složení umožňuje plnění školních vzdělávac íc h
programů. Přínosem pro zvyšování odborných kompetencí žáků je zapojení odborníků
z praxe do výuky. Učitelům je poskytována potřebná zpětná vazba na kvalitu výuky,
hospitační činnost je plánována a prováděna průběžně. Účinně je nastaven harmonogra m
práce se začínajícími učiteli. Ředitel vytváří podmínky pro další vzdělávání pedagogickýc h
pracovníků a věnuje dostatečnou pozornost také vlastnímu profesnímu rozvoji. Vzdělávac í
aktivity byly v souladu s inovacemi školních vzdělávacích programů zaměřeny převážně na
získávání odborných kompetencí pedagogů. V oblasti dalšího vzdělávání pedagogickýc h
pracovníků škola zavedla osobní plány učitelů a uskutečnila dotazníkové šetření, s jehož
výsledky pracuje. Spolupráce pedagogů je účelně zaměřena na proces výuky, na výsledky
vzdělávání, úpravy obsahu učiva a záležitosti organizačního charakteru. Vzájemné hospitace
jsou využívány minimálně, především u začínajících pedagogů. Ředitel uplatňuje
konstruktivní komunikaci s pedagogy, žáky i jejich zákonnými zástupci. Aktivně
spolupracuje s rodiči žáků, účastní se zasedání školské rady. Z anketního šetření
realizovaného v průběhu inspekční činnosti vyplynulo velmi pozitivní vnímá ní
prosociálních vztahů. Žákům i zákonným zástupcům jsou prostřednictvím školního
poradenského pracoviště poskytovány poradenské a konzultační služby včetně služeb
externí psycholožky. Škola věnuje potřebnou pozornost vlastnímu hodnocení. Ve školním
roce 2023/2024 organizovala mezi všemi účastníky vzdělávání rozsáhlejší dotazníkové
šetření v rámci „mapy školy“ a výsledky šetření využívá k dalšímu zkvalitňování své
činnosti. Do vzdělávání žáků se pozitivně promítá úzká spolupráce školy s partnerskými
firmami, které umožňují realizovat část praktického vyučování a zajišťují stáže a exkurze.



                                            2/7
Škola využívá pronajaté prostory jiné právnické osoby. Vzdělávání probíhá ve funkčně
zařízených učebnách. Ředitel stav materiálních podmínek vyhodnocuje a zlepšuje.
Od poslední inspekční činnosti byly vybudovány dvě specializované multifunkční učebny,
modernizovány i nově zřízeny učebny pro výuku informačních technologií a grafiky
a fotoateliér. Ve stávajících odborných učebnách dochází v pravidelných interva lec h
k modernizaci výpočetní techniky. Kromě standardně poskytovaných dotací škola získala
finanční prostředky na podporu rozvoje informatického myšlení žáků, což umožnilo
vybavení tříd digitálními učebními pomůckami.
Vedení školy systematicky usiluje o vytvoření vhodných podmínek pro zajištění
psychického i fyzického bezpečí žáků. V oblasti bezpečnosti a ochrany zdraví i požární
prevence jsou žáci pravidelně poučováni a seznamováni s riziky. Vedení školy provádí
analýzu úrazovosti, přesto je její míra vyšší než celorepublikový průměr. K úrazům dochází
zejména v tělesné výchově a při sportovních aktivitách. Školní stravování je zajištěno na
základě smluvního vztahu ve školní jídelně, která není součástí školy.


                          Hodnocení průběhu vzdělávání
Průběh vzdělávání byl sledován hospitacemi v obou oborech vzdělání napříč předměty
a ročníky. Výuka probíhala v příznivé pracovní atmosféře se vstřícným přístupem pedagogů.
Zaujetí a odbornost učitelů účinně podporovaly zájem žáků o probíranou látku.
Většina vyučujících volila vhodné výukové formy a metody vzhledem k stanovenému cíli
a charakteru probíraného učiva. V předmětech odborného zaměření dominovala účelná
samostatná práce s využitím výpočetní techniky. V ostatních předmětech převládala
frontální forma propojena s řízeným rozhovorem a individuálními činnostmi žáků. V menší
části sledované výuky byla zařazována také společná práce ve dvojici nebo ve skupině, která
podporovala vzájemné učení se žáků a rozvíjela jejich schopnost komunikovat a plnit úkoly
v týmu. Uplatňované vzdělávací strategie umožňovaly vysokou míru aktivního zapojení
žáků, kteří byli podněcováni k vlastní iniciativě, přemýšlení, samostatnému odvozování
nových poznatků. V menší míře byly uplatňovány aktivity rozvíjející kritické myšlení. Nové
učivo bylo prezentováno srozumitelně a v návaznosti na již osvojené znalosti. Efektivitu
výuky zvyšovalo propojení s reálnými situacemi, vlastními zkušenostmi a s příklady
praktického využití získaných poznatků a dovedností. Žáci byli vedeni k práci s informac í
např. z textů, videoukázek, audionahrávek, internetu, tabulek. Ojediněle byly vytvářeny
příležitosti také k samostatnému vyhledávání, porovnávání a vyhodnocení informací z více
různých zdrojů.
Velký důraz byl v průběhu vzdělávání kladen na rozvoj digitální, jazykové, čtenářské
a matematické gramotnosti i praktických dovedností. Výběr zadávaných úloh vycháze l
z potřeb žáků, jejich řešení promyšleně zahrnovalo nové učivo, procvičení i rozšíření
znalostí. Žáci prokazovali dobrou orientaci v předkládaných problémech, samostatnost
a schopnost hledat různá řešení a pracovat s chybou. Při plnění prakticky zaměřených úkolů
cíleně rozvíjeli svou kreativitu a účinně aplikovali získané teoretické poznatky. Vzdělává ní
v cizích jazycích rozvíjelo produktivní i receptivní dovednosti žáků, dostatečný důraz byl
kladen také na podporu jejich řečových projevů.
Společným nedostatkem vzdělávání byla pouze výjimečně zařazovaná diferenciace výuky
podle individuálních schopností žáků, např. formou zadávání úkolů rozdílného rozsahu nebo
obtížnosti. Žáci pracovali na stejných úkolech a nedostávali tak dostatečnou příležito st
rozvíjet svůj vzdělávací potenciál. Sebereflexe žáků většinou zcela chyběla nebo byla
provedena spíše formálně. Konkrétní vzdělávací cíle nebyly stanoveny tak, aby bylo možné


                                            3/7
jejich následné efektivní vyhodnocení. Při prezentacích samostatné práce žáků před třídou
byly jen výjimečně využity příležitosti pro vzájemné hodnocení.


                          Hodnocení výsledků vzdělávání
Dosažené znalosti a dovednosti žáků jsou průběžně ověřovány různými formami ústního
a písemného zkoušení, škola aktivně využívá také testování žáků v programu „EduBase“.
Případné studijní neúspěchy jsou projednávány společně s žáky i zákonnými zástupci.
Žákům je poskytováno individuální doučování a konzultace. Zlepšování studijních výsledků
žáků škola podporuje prospěchovým stipendiem. Zákonní zástupci jsou o prospěchu žáků
informováni prostřednictvím elektronického informačního systému a při pravidelnýc h
třídních schůzkách.
Zpětnou vazbu na dosaženou úroveň poskytovaného vzdělávání získává škola z úspěšnosti
žáků při ukončování vzdělávání. Ve školním roce 2022/2023 dosáhli žáci oboru vzdělání
Informační technologie ve společné části maturitní zkoušky z matematiky a cizího jazyka
stoprocentní úspěšnosti. Z českého jazyka neprospěli tři žáci. V oboru vzdělání Obalová
technika prospěli ve společné části maturitní zkoušky z matematiky a českého jazyka všichni
žáci, z cizího jazyka neprospěl jeden žák. Zjištěné výsledky jsou v přísluš nýc h
předmětových komisích analyzovány včetně identifikace problémových oblastí a neúspěšně
řešených úloh. Zjištění jsou využívána v dalším pedagogickém procesu. V českém jazyce
škola zavedla v maturitních ročnících dělenou hodinu k intenzivnější přípravě k maturitní
zkoušce. Účinnost přijímaných opatření se doposud plně neprojevila v posledních dvou
školních letech (2021/2022 a 2022/2023) v celorepublikovém srovnání v daných skupinách
oborů.
Škola klade velký důraz na zvyšování konkurenceschopnosti a uplatnitelnosti svých
absolventů na trhu práce. Žáci oboru vzdělání Informační technologie jsou v průběhu studia
zapojováni do programu CISCO (Systém profesionálních certifikovaných školení v oboru
počítačových sítí), žáci obou oborů vzdělání (Informační technologie i Obalová technika)
absolvují moduly ECDL zaměřené na práci s počítačem. Po úspěšném složení přísluš nýc h
zkoušek získávají mezinárodně uznávané certifikáty (cca 85 % žáků). Zájemcům škola
umožňuje k dalšímu prohlubování odborných kompetencí účast v programech IBM
Academy a Academy MikrotiK. Žáci s hlubším zájmem o cizí jazyk jsou připravová ni
k mezinárodním jazykovým zkouškám.
V průběhu celého školního roku jsou organizovány aktivity (kulturní akce, sportovní kurzy,
besedy, exkurze, zájezdy), které doplňují běžnou výuku a prohlubují znalosti i dovednosti
žáků. Žáci jsou zapojováni do školních kol soutěží a úspěšně reprezentují školu v odborných
soutěžích v regionálních kolech i na národní úrovni. Své zájmy mají žáci příležitost rozvíjet
v nabízených kroužcích (florbal, sálová kopaná, programování, digitální fotografie).
Škola realizuje tematicky zaměřené preventivní aktivity, vhodná témata primární prevence
jsou začleňována rovněž do výuky vybraných předmětů. Potřebná pozornost je věnována
vytváření pozitivních vazeb mezi žáky. Nové třídní kolektivy se účastní adaptačních kurzů,
klima tříd cíleně sleduje externí psycholožka a podle aktuální potřeby pracuje s jednotlivc i
i celými kolektivy. Jsou zavedeny pravidelné třídnické hodiny, žáci využívají osobní kontakt
s pracovníky školního poradenského pracoviště a mají k dispozici schránku důvěry také
v on-line verzi. Případné negativní projevy v chování žáků jsou řešeny důsledně
a bezodkladně. V průběhu školního roku jsou vytvářeny četné příležitosti pro setkávání
a společné aktivity žáků napříč obory vzdělání a ročníky.



                                            4/7
                                         Závěry
Vývoj školy
– Od poslední inspekční činnosti ve školním roce 2017/2018 došlo ke změnám na pozici
  zástupce ředitele a výchovného poradce, ke koncepční personální obměně části učitelů
  odborných předmětů. Byly inovovány školní vzdělávací programy, zlepšily se materiá lní
  podmínky pro vzdělávání, škola se zapojila do projektových aktivit a rozšířila spolupráci
  s dalšími sociálními partnery.
– Zjištění z předchozí inspekční činnosti týkající se absolvování specializačního studia
  pracovníků školního poradenského pracoviště bylo zohledněno jen u výchovné
  poradkyně.
Silné stránky
– Promyšlená koncepce školy je transparentní, vymezuje reálné cíle, jejichž naplňování je
  pravidelně vyhodnocováno a odráží se v činnosti školy. (1.1)
– Inovace školních vzdělávacích programů reaguje na aktuální potřeby školy a vývoj
  požadavků trhu práce. (1.2)
– Škola vytváří motivační prostředí k prohlubování odborných kompetencí žáků. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Žáci nejsou vedeni k sebehodnocení a vzájemnému hodnocení. Ve výuce jsou jen
  ojediněle využívány diferencované úlohy zohledňujících individuální schopnosti žáků.
  (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet v závěru hodin prostor pro sebereflexi žáků a zhodnocení jejich individuálního
  pokroku.
– Zařazovat do výuky úlohy diferencované náročnosti podle individuálních schopností
  žáků.
– Využívat ve vyšší míře vzdělávací strategie rozvíjející kritické myšlení a spolupráci žáků.
– Motivovat pedagogy k inspiraci a sdílení pedagogických zkušeností prostřednictvím
  vzájemných hospitací.
– Přijímat účinnější opatření k výsledkům žáků při ukončování vzdělávání.
– Věnovat zvýšenou pozornost prevenci úrazovosti žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Koncepce školy na období 2019–2023, 2023–2027
 3.   Výroční zpráva o činnosti školy za školní rok 2022/2023
 4.   Plán dalšího vzdělávání pedagogických pracovníků, osobní plán učitelů (vzorek)
 5.   Záznamy z hospitační činnosti ve školním roce 2023/2024 (vzorek)
 6.   Zápisy z porad ve školním roce 2023/2024 (vzorek)
 7.   Zápisy z jednání předmětových komisí ve školním roce 2023/2024 (vzorek)
 8.   Dokumentace školního poradenského pracoviště, včetně dokumentace žáků se
      speciálními vzdělávacími potřebami (vzorek)
 9.   Personální dokumentace pedagogických pracovníků (vzorek)
10.   Matrika školy vedená ve školním roce 2023/2024 (vzorek)
11.   Třídní knihy vedené ve školním roce 2023/2024 (vzorek)
12.   Výjimka z nejvyššího počtu žáků ve třídě ze dne 1. 9. 2023
13.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2023/2024 (vzorek)
14.   Dokumentace vztahující se k finančním podmínkám školy pro školní rok 2023/2024
      k datu inspekční činnosti a k zajištění stravování (vzorek)




                                          6/7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 PhDr. Ing. Ivana Teichmannová, školní inspektorka
 Bc. Marcela Zahradníková, kontrolní pracovnice
 Ing. Milan Mikošek, přizvaná osoba
2. 4. 2024




                                          7/7
