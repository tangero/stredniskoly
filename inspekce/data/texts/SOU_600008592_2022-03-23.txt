                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-175/22-C


Název                               Střední odborná škola a Střední odborné učiliště,
                                    Písek, Komenského 86
Sídlo                               Komenského 86, 397 01 Písek
E-mail                              sybkova@sou-pi.cz
IČ                                  00511382
Identifikátor                       600008592
Právní forma                        příspěvková organizace
Zastupující                         Ing. Zuzana Sýbková
Zřizovatel                          Jihočeský kraj
Místo inspekční činnosti            Komenského 86, 397 01 Písek
Termín inspekční činnosti           23. 3. 2022 − 25. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/204 Sb. o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, se zaměřením na neúspěšnost ve společné části maturitní zkoušky.


                                         Charakteristika
Střední odborná škola a Střední odborné učiliště, Písek, Komenského 86 (dále „škola“)
vykonává v souladu se zápisem v rejstříku škol a školských zařízení činnost střední školy,
školní jídelny, školní jídelny- výdejny a domova mládeže.




2021/2022
Škola ve školním roce 2021/2022 poskytuje střední vzdělání s maturitní zkouškou ve
čtyřletých oborech vzdělání Autotronik a Provoz a ekonomika dopravy, v dvouletýc h
nástavbových oborech vzdělání v denní formě Nábytkářská a dřevařská výroba a Stavební
provoz a v oboru vzdělání Podnikání v denní a dálkové formě (dále „obory s maturitní
zkouškou“).
K 30. 9. 2021 škola vykázala celkem 114 žáků ve čtyřletých oborech, 70 žáků
v nástavbových oborech s maturitní zkouškou v dvouleté denní formě a 20 v nástavbovém
oboru v tříleté dálkové formě (pouze první ročník). Nejvyšší povolený počet žáků v těchto
oborech je 464 žáků, naplněnost výše uvedených čtyřletých oborů činí 60 %, v nástavbovýc h
oborech v denní formě 38 %. Vzdělávání v oboru Podnikání v dálkové formě bylo znovu
zahájeno po třech letech prvním ročníkem od školního roku 2021/2022.


                         Hodnocení podmínek vzdělávání
Ředitelka školy vykonává svoji funkci od 1. srpna 2020. Koncepce rozvoje školy se promítla
zejména do nastavení funkční týmové spolupráce všech úseků. Pravidelné porady vedení
školy, porady vedoucích středisek a provozní porady spolu s jednáním pedagogických rad
zajišťují dostatečný přenos informací a možnost přijímání potřebných opatření včetně
aktualizace příslušné dokumentace.
Ředitelka školy akceptovala doporučení České školní inspekce na zefektivnění činnosti
předmětových komisí. Konkrétními opatřeními pro zlepšení výsledků žáků u maturitní
zkoušky jsou realizace doučování a individuální a skupinové konzultace, volba vhodných
učebnic a dalších podpůrných materiálů, intenzivní nácvik vzdělávacích strategií pro řešení
didaktických testů, srovnávací testy aj. Vyučující v předmětech společné části maturitní
zkoušky pracují se školními zprávami Centra pro zjišťování výsledků ve vzdělávání, které
jsou východiskem pro zaměření výuky na očekávané znalosti a dovednosti. Efektivita těchto
opatření se projevila částečným zlepšením výsledků žáků při ukončování čtyřletých oborů
vzdělání. U nástavbových oborů jsou opatření méně účinná.
Hospitační činnost ředitelky školy a její zástupkyně je plánovitá a zahrnuje cílenou kontrolu
v předmětech společné části maturitní zkoušky. Výuku předmětů, jejichž vzdělávací obsah
je ověřován ve společné části maturitní zkoušky, zajišťovalo k datu inspekční činnosti
celkem 12 pedagogických pracovníků. Od poslední inspekční činnosti nedošlo ke změně
v této části pedagogického sboru. Požadavky na odbornou kvalifikaci splňují s výjimko u
dvou vyučujících (českého jazyka a literatury a anglického jazyka) všichni pedagogové.
Ředitelka školy při inspekční činnosti prokázala, že tuto činnost nemůže zajistit pedagogy
s příslušnou odbornou kvalifikací. Další vzdělávání vyučujících předmětů společné části
maturitní zkoušky je plánovité, koresponduje se zaměřením a potřebami školy a zohledňuje
zájem pedagogů. Na vlastní profesní růst klade důraz i vedení školy a systematicky se
účastní vzdělávacích akcí.
Přijímací řízení do maturitních oborů probíhá v prvním kole s využitím jednotné přijímac í
zkoušky, v dalších kolech je součástí školní přijímací zkoušky test z českého jazyka
a z matematiky. Dílčí pozitivní změnou od předešlé inspekční činnosti je stanovení
minimální hranice úspěšnosti ve zmíněných zkouškách jako podmínky pro přijetí.
U čtyřletých oborů je navíc klasifikace v předchozím vzdělávání stupněm dostatečný nebo
nedostatečný hodnocena zápornými body. Z analýzy přijímacího řízení od roku 2017 do
současnosti vyplývá, že převážně jsou přijímáni všichni uchazeči. Z podrobných výsledků
jednotné přijímací zkoušky je zřejmé, že přijatí uchazeči vykazují nižší úspěšnost, než je
průměr v odpovídající skupině oborů vzdělání v ČR, a to zejména u čtyřletých maturitníc h


2021/2022                                    2
oborů. Přijímání uchazečů s nižší úspěšností u jednotné přijímací zkoušky nevytvář í
předpoklady pro zvýšení úspěšnosti žáků při ukončování vzdělávání maturitní zkouškou.
Stávající materiální podmínky jsou efektivně využívány. Škola disponuje dostatečným
počtem kmenových i odborných učeben, průběžně modernizovaná digitální technika včetně
softwaru přispívá ke kvalitě poskytovaného vzdělávání. Nastavená pravidla zajišťová ní
bezpečnosti a ochrany zdraví žáků jsou funkční.


                          Hodnocení průběhu vzdělávání
Průběh vzdělávání byl sledován a hodnocen v maturitních oborech vzdělání se zaměřením
na zkušební předměty společné části maturitní zkoušky (český jazyk, anglický jazyk,
německý jazyk a matematika).
Výuka českého jazyka a literatury většinou zahrnovala kombinaci frontálního přístupu
a samostatné práce žáků. Ve výuce v maturitním ročníku bylo patrné účelné zaměření na
nácvik dovedností potřebných pro práci s didaktickými testy. Žáci byli seznamováni se
strategiemi zodpovídání jednotlivých typů otázek a metodickým postupem při zadávání
těchto testů. Chyby v testech byly následně analyzovány a správná řešení byla vysvětlová na ,
avšak převážně jen učitelem. Chybělo aktivnější zapojení žáků do odůvodňová ní
jednotlivých jevů, což snižovalo efektivitu práce s chybou a možnosti upevnění poznatků.
Testy byly správně hodnoceny s obdobnou náročností jako didaktické testy u maturitní
zkoušky, neúspěšnost byla v rámci třídy přibližně 10 %. Ve výuce literatury byl výklad
učitele doplňován řadou zajímavých poznatků o příslušném autorovi, ne vždy však
s rozlišením podstatného a doplňujícího učiva. Chybělo cílené využití znalostí žáků
z předchozího vzdělávání. Žáci postupem času ztráceli pozornost a stávali se převážně jen
pasivními příjemci poznatků. V nižším ročníku byla výuka postavena na vypracování úloh
z pracovního listu dvojicemi žáků. Zadání vhodně rozvíjelo mezipředmětové vztahy
využitím poznatků žáků z dějepisu. Pozitivem bylo vyhledávání informací z volně
dostupných zdrojů s využitím digitálních technologií. Vyučující se žákům věnovala a práci
dvojic průběžně sledovala se zaměřením na správnost řešení úloh. Menší pozornost byla
věnována dělbě práce v jednotlivých dvojicích, což částečně prodlužovalo vypracování úloh.
Také při vyhodnocování samostatné práce nebyl čas efektivně využit, např. prezentace
výstupu žákem trvala dlouho a ostatní žáci ztráceli pozornost.
Výuka v hospitovaných hodinách cizích jazyků byla vedena v cílovém jazyce, věcně
a odborně správně a s autentickými materiály. Vzdělávací obsah byl probírán v návaznosti
na předchozí učivo, s ohledem na mezipředmětové vztahy a na strukturu maturitní zkoušky.
Vyučující většinou účelně zařazovali řízený rozhovor s problémovými otázkami nebo
samostatnou práci, od žáků vyžadovali přiměřeně obsahově náročnou komunikaci. Aktivity
žáků v hodinách byly směřovány ke zvoleným vzdělávacím cílům a zpravidla byly zaměřeny
na reálné komunikační situace. Střídaly se produktivní i receptivní řečové dovednosti, kromě
řízeného rozhovoru byla účelně zařazena skupinová práce či práce ve dvojici. Žáci pracovali
po celou dobu se zájmem o probíraná témata. V závěru hodin probíhalo shrnutí učiva
a zhodnocení hodiny ze strany učitele. Příležitosti k sebehodnocení a vzájemné mu
hodnocení byly využity jako průběžná zpětná vazba poskytovaná během hodiny.
S ohledem na studijní předpoklady žáků směrovali vyučující předmětu matematika frontální
výuku k pochopení nového učiva, jeho osvojování, procvičování a upevňování. Ve výuce
učitelé srozumitelně formulovali vzdělávací cíl, ne vždy ale v závěru hodiny dosažení cíle
zhodnotili. Výklad nového učiva probíhal v návaznosti na již probrané učivo, patrná byla
snaha vyučujících o využití dříve získaných vědomostí žáků. Pozornost ze strany učitelů


2021/2022                                    3
byla věnována schopnosti žáků přesně formulovat a zdůvodňovat své názory a použité
pracovní postupy. V případě nedostatečných znalostí potřebných k řešení příkladu
poskytovali vyučující některým žákům individuální pomoc. Učitelé respektovali
individuální pracovní tempo žáků a rychlejším žákům nabízeli vyšší počet učebních úloh.
Ve sledovaných hodinách byly využity standardní pomůcky (kalkulačky, učebnice). Klima
v průběhu sledované výuky bylo převážně pozitivní, výuka probíhala v prostředí vzájemné
vstřícnosti. Vedení žáků k sebereflexi nebylo zaznamenáno.


                          Hodnocení výsledků vzdělávání
Úroveň individuálních i skupinových výsledků vzdělávání žáků v průběhu studia škola
zjišťuje pomocí standardních hodnotících nástrojů, využíváno je především písemné a ústní
zkoušení. Hodnocení výsledků vzdělávání je zaměřeno zejména na znalosti žáků, vhodným
nástrojem je i motivační hodnocení v hodinách. Výsledky vzdělávání žáků jsou pravidelně
sledovány vedením školy na úrovni tříd i jednotlivců v rámci čtvrtletních jednání
pedagogické rady. Pozitivem je, že přehledy klasifikace výsledků vzdělávání jednotlivýc h
tříd a předmětů a zprávy třídních učitelů obsahují záznamy o příčinách školního neúspěchu
a o přijatých opatřeních. Prospěch žáků byl v posledních dvou školních rocích částečně
ovlivněn rozsahem distanční výuky a souvisejícími úpravami hodnocení v období pandemie.
Celkové výsledky vzdělávání škola zveřejňuje se stručným komentářem ve výročníc h
zprávách. Průměrný prospěch žáků oborů s maturitní zkouškou ve 2. pololetí školního roku
2020/2021 dosahoval hodnoty v rozpětí mezi 2,0 až 2,8, je tedy velmi slabý.
S vyznamenáním prospělo pouze 5,9 % žáků, podíl neprospívajících žáků činil 24,3 %.
Dlouhodobě se škole nedaří zvládnout míru absence žáků, která ve školním roce 2020/2021
činila v průměru 94 hodin za rok a žáka. Neomluvenou absenci vykázala škola u 12,4 %
žáků, většinou byla řešena napomenutím třídního učitele nebo důtkou ředitelky školy.
Z uvedených údajů je zřejmé, že od předešlé inspekční činnosti se tento problém nepodařilo
vyřešit a opatření realizovaná školou k jejímu snížení jsou jen málo účinná.
Ve zkušebních obdobích roků 2019–2021 vykazovala škola nižší míru úspěšnosti žáků
v předmětech společné části maturitní zkoušky. Celková průměrná hrubá neúspěšnost
za školu v oborech s maturitní zkouškou se v roce 2019 oproti roku 2018 významně snížila,
a to z 61,4 % na 37,9 %. V roce 2020 hrubá neúspěšnost opět vzrostla na 57,1 %, v roce
2021 se vrátila na 34,6 %. Podíl žáků, kteří úspěšně dokončili studium na dané škole
v oborech, do nichž byli přijati, činí kolem 60 %, avšak v oboru vzdělání Podnikání pouze
42 %. Poskytování středního vzdělání v nástavbovém oboru Podnikání je nadále neefektivní
i z ekonomického hlediska.
Analýzou výsledků za jednotlivé třídy a obory vzdělání je patrné, že pokles úspěšnosti v roce
2020, ale i horší výsledky v roce 2021 způsobují nástavbové obory, zejména obor vzdělání
Podnikání. Vysoká neúspěšnost je způsobena vysokým podílem žáků, kteří u maturitní
zkoušky neuspěli, případně zkoušku nekonali. V tomto oboru nezískalo maturitní zkoušku
v roce 2020 deset žáků z 13 přihlášených (76, 9 %), v roce 2021 devět žáků ze
17 přihlášených (52,9 %). Podle předmětů vykázala škola v roce 2020 výsledky význa mně
horší, než činí průměr hrubé neúspěšnosti ve srovnatelné skupině oborů vzdělání v České
republice – v českém jazyce škola 46,2 %, v ČR 25,4 %; v matematice škola 66,7 %, v ČR
50,3 %; v anglickém jazyce škola 33,3 %, v ČR 23,4 %. V roce 2021 jsou rozdíly v hrubé
míře neúspěšnosti prvomaturantů školy oproti průměru v dané skupině oborů menší,
výsledky vzdělávání žáků ale stále zaostávají. Vzhledem k přetrvávající hrubé neúspěšnosti
při ukončování vzdělávání se tyto obory jeví jako málo efektivní.



2021/2022                                    4
Při porovnání podrobných výsledků vzdělávání v maturitních oborech ve školním roce
2020/2021 je nadále zřejmá disproporce mezi výsledky žáků v průběhu vzdělává ní
a neúspěšností při jeho ukončování. Zejména v českém jazyce a literatuře ve společné části
maturitní zkoušce neuspěli čtyři žáci, kteří byli v průběhu vzdělávání hodnoceni nejčastěji
stupněm dobrý, příp. i chvalitebný. Škola má příležitost ke zlepšení v nastavení kritérií
hodnocení v předmětech společné části maturitní zkoušky tak, aby hodnocení lépe
vypovídalo o připravenosti žáků na společnou část maturitní zkoušky.
Poradenské služby školy jsou zajišťovány školním poradenským pracovištěm (výchovno u
poradkyní a metodičkou prevence). Výchovná poradkyně přispívá k účelné podpoře žáků
s potřebou podpůrných opatření zejména včasnou identifikací speciálních vzdělávac íc h
potřeb a důsledným informováním vyučujících o potřebách žáků. K datu inspekční činnosti
se ve škole v oborech s maturitní zkouškou vzdělávali dva žáci se speciálními vzdělávac ími
potřebami. V rámci prevence škola zajišťovala ve školním roce 2021/2022 adaptační pobyty
pro žáky prvních ročníků s cílem podpořit tvorbu pozitivního třídního klimatu. Součástí
vzdělávání jsou pravidelné, tematicky zaměřené přednášky a besedy, které škola realizuje
ve spolupráci se sociálními partnery. Díky těmto aktivitám se daří nejenom zlepšovat vztahy
v nově vznikajících kolektivech, ale také posilovat komunikaci a vzájemnou důvěru mezi
žáky a pedagogy.
Školní strategie prevence školní neúspěšnosti se zabývá mj. příčinami neúspěšnosti
u maturitní zkoušky. Pomoc žákům s rizikem školního neúspěchu spočívá v nabídce
individuálních a skupinových konzultací, v letošním roce i v doučování v předmětech
maturitní zkoušky. Žáci mají k dispozici elektronické studijní materiály vytvořené během
distanční výuky. Využití uvedených forem podpory je dle sdělení pedagogů nízké, žákům
schází vyšší motivace ke vzdělávání. Další formy přípravy na didaktické testy, např. jejich
procvičování a následné rozbory problematických úloh, nebyly ve vztahu k výsledkům žáků
dostatečně účinné zejména v nástavbových oborech.


                                        Závěry
Vývoj školy
- Nová ředitelka školy vykonává svoji funkci od roku 2020.
- Nástavbový obor vzdělání v dálkové formě byl znovu otevřen po tříleté přestávce;
  nástavbové obory vykazují nízkou míru naplněnosti.
- V přijímacím řízení pro obory vzdělání s maturitní zkouškou je nastavena minimá lní
  hranice úspěšnosti uchazeče jako podmínka pro přijetí.
- Výsledky vzdělávání ve společné části maturitní zkoušky se zlepšily v letech 2019
  a 2021; v roce 2020 bylo zaznamenáno opětovné zhoršení.
Slabé stránky a/nebo příležitosti ke zlepšení
- Výkyvy v hrubé míře neúspěšnosti ve společné části maturitní zkoušky jsou způsobené
  horšími výsledky žáků nástavbových oborů, dosud přijatá opatření jsou málo účinná.
- Výsledky ve společné části maturitní zkoušky nekorelují v některých případech
  s průběžnými výsledky vzdělávání.
- Aktivizace žáků ve výuce byla méně účinná.
- Přetrvává vyšší míra absence žáků.



2021/2022                                   5
Doporučení pro zlepšení činnosti školy
- Zapojovat žáky více do práce s chybou, odůvodňování a vysvětlování učiva, učit je
  argumentovat.
- Usilovat o objektivní průběžné hodnocení výsledků vzdělávání žáků.
- Zaměřit se na zvládnutí absence žáků, včetně neomluvené.
- Vyhodnocovat účinnost přijatých opatření, realizovat další opatření ke zlepšení výsledků
  ve společné části maturitní zkoušky.
- Utlumit nástavbové obory, provést výmaz oboru vzdělání Podnikání.


            Seznam dokladů, o které se inspekční zjištění opírají
 1.    Zřizovací listina vydaná Jihočeským krajem se sídlem v Českých Budějovicích ze dne
       11. 9. 2001 bez čj., včetně 25 dodatků
 2.    Jmenování ředitelky školy ze dne 12. 6. 2020 s účinností od 1. 8. 2020
 3.    Koncepce rozvoje školy ze dne 27. 2. 2020
 4.    Školní řád s platností od 1. 9. 2021
 5.    Vybrané školní vzdělávací programy: Autotronik, Provoz a ekonomika dopravy,
       Nábytkářská a dřevařská výroba, Stavební provoz, Podnikání (denní a dálková forma
       studia), u všech oborů verze platná od 1. 9. 2018, doplněné o změny ukončování
       vzdělávání s platností od roku 2020
 6.    Rozvrh vyučovacích hodin pro školní rok 2021/2022
 7.    Evidence žáků (školní matrika) vedená elektronicky, včetně údajů o prospěchu žáků
       v průběhu vzdělávání i při jeho ukončování
 8.    Třídní knihy pro školní roky 2020/2021 a 2021/2022
 9.    Záznamy z jednání pedagogické rady 2020/2021 a 2021/2022
10.    Zápisy předmětových komisí 2020/2021 a 2021/2022
11.    Plán dalšího vzdělávání pedagogických pracovníků pro školní rok 2021/2022
12.    Zápisy z porad vedení, vedoucích středisek a provozních porad ve školních rocích
       2020/2021 a 2021/2022 k termínu inspekční činnosti
13.    Hospitační záznamy za školní rok 2021/2022
14.    Školní zprávy o výsledcích společné části maturitní zkoušky za rok 2019, 2020 a 2021
15.    Dokumentace o přijímání uchazečů ke vzdělávání v maturitních oborech – kritéria
       přijímacího řízení pro školní rok 2022/2023, výsledky uchazečů v jednotlivýc h
       kolech přijímacího řízení v období 2017 – 2021
16.    Pracovní listy a zadání didaktických testů z českého jazyka a literatury (vzorek)
17.    Seznam literárních děl pro ústní zkoušku z českého jazyka a literatury z 1. 9. 2022
18.    Výroční zprávy o činnosti školy za školní roky 2019/2020 a 2020/2021
19.    Personální dokumentace vybraných pedagogických pracovníků (doklady o vzdělání)
20.    Dokumentace výchovného poradenství a prevence rizikového chování žáků




2021/2022                                    6
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Bc. Jana Cipínová, školní
 inspektorka, vedoucí inspekčního týmu             Mgr. Bc. Jana Cipínová v. r.

 Ing. Pavel Čámský, školní inspektor                 Ing. Pavel Čámský v. r.
 Ing. Drahuše Šefčíková, školní inspektorka        Ing. Drahuše Šefčíková v. r.

V Českých Budějovicích 26. 4. 2022


Datum a podpis ředitelky školy zařízení potvrzující projednání a převzetí inspekční
zprávy


 Ing. Zuzana Sýbková, ředitelka školy               Ing. Zuzana Sýbková v. r.

V Písku 4. 5. 2022




2021/2022                                     7
