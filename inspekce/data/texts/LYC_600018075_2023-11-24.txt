                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1639/23-M
                                      Sp. zn. ČŠIM-S-307/23-M


Název                               Střední odborná škola, Šumperk, Zemědělská 3
Sídlo                               Zemědělská 2115/3, 787 01 Šumperk
E-mail                              sos@edusum.cz
IČO                                 00 852 384
Identifikátor                       600 018 075
Právní forma                        příspěvková organizace
Zastupující                         Ing. Bc. Jan Sýkora
Zřizovatel                          Olomoucký kraj
Místo inspekční činnosti            Zemědělská 2115/3, Šumperk
Inspekční činnost na místě          24., 28. a 29. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                  Charakteristika
Střední odborná škola, Šumperk, Zemědělská 3 (dále „škola“) vykonává činnost střední
školy poskytující střední stupeň vzdělání s maturitní zkouškou, domova mládeže a školní
jídelny. Škola vzdělává žáky v denní formě vzdělávání v oborech 16-01-M/01 Ekologie
a životní prostředí, 41-41-M/01 Agropodnikání, 65-42-M/02 Cestovní ruch a v dálkové
formě vzdělávání v oboru 68-43-M/01 Veřejnosprávní činnost. Hlavním cílem školy je
především příprava žáků do praxe, případně k dalšímu studiu na vysokých a vyšších
odborných školách. Profilaci žáků škola umožňuje nabídkou volitelných a nepovinnýc h
předmětů, cizích jazyků a realizací zájmové činnosti.
Ve školním roce 2023/2024 vykázala škola k 30. září 2023 celkem 385 žáků zařazenýc h
v 17 třídách. V domově mládeže bylo k 31. 10. 2023 zapsáno 80 žáků včetně žáků z jiných
škol. Ve škole se vzdělávají žáci se speciálními vzdělávacími potřebami, mimořádně nadané
žáky škola neeviduje. Žáci školy a žáci ubytovaní v domově mládeže se mohou stravovat ve
školní jídelně, která je umístěna v budově školy.
Svou činnost škola přehledně prezentuje ve výročních zprávách a na svých webových
stránkách (https://www.edusum.cz).


                        Hodnocení podmínek vzdělávání
Nastavený systém řízení odpovídá velikosti a podmínkám subjektu. Opírá se o stanovený
organizační řád a systém vnitřních směrnic, které vymezují rozdělení kompetencí
a povinností mezi jednotlivé pracovníky školy. Koncepční záměry rozvoje školy po nástupu
nového ředitele vycházejí z jejích reálných potřeb a zájmu zřizovatele. Jejich cílem je
především vytváření podmínek pro další rozvoj žáků v moderně pojatém vyučovac ím
procesu. Naplňování obsahu vzdělávání i vytyčených cílů je pravidelně vyhodnocováno, na
základě těchto hodnocení pak dochází k operativním úpravám plánu práce i k úpravám
realizovaných školních vzdělávacích programů. Vedení školy v systému řízení vhodně
přihlíží k závěrům jednání pedagogické rady, opírá se o výsledky práce předmětovýc h
komisí a využívá další standardní zpětnovazebné mechanismy. Součástí uplatňova né
strategie školy je také podpora rozvoje praktických dovedností žáků, které se v průběhu
vzdělávání kromě odborné praxe uskutečňují také pomocí volitelných předmětů a seminář ů
zaměřených na technickou, přírodovědnou a společenskovědní oblast.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole nepodařilo plně eliminovat některé dílčí nedostatky.
Metodické vedení výuky spočívající v omezeném využívání sebehodnocení, vzájemné ho
hodnocení a formativního hodnocení žáků, v absenci závěrečného motivačního shrnutí
vyučovací jednotky, v diferenciaci učiva vzhledem k zajištění rozdílných individuálníc h
potřeb žáků a v podpoře kritického myšlení žáků s využitím práce s různými informač ními
zdroji, není zcela funkční
Ke kvalitě vzdělávání poskytovaného školou pozitivně přispívají rozvíjené partnerské
vztahy se zřizovatelem, školskou radou, zákonnými zástupci žáků, institucemi ve městě
a regionu a ostatní veřejností včetně nadstandardní spolupráce se zahraničními partnery.
Žákovský parlament jako další možný sociální partner vedení školy v současné chvíli není
zřízen. Vzdělávací nabídku škola rozšiřuje realizací různých edukačních akcí, čímž
podporuje osobnostní rozvoj žáků a jejich uplatnění na trhu práce (např. exkurzemi,
naučnými programy, kurzy), rovněž se aktivně zapojují do akcí veřejných (např.
charitativních). Dobré předpoklady spolupráce se zákonnými zástupci žáků jsou vytvářeny


                                          2/8
zejména na základě účinné komunikace, která je založena na zprostředkování informac í
elektronickou formou a prostřednictvím osobních setkání na třídních schůzkách,
individuálních konzultacích a akcích pořádaných školou. Škola aktivně propaguje svoji
činnost ve vztahu k potenciálním zájemcům o studium i ostatní veřejnosti. Pro zkvalitně ní
vzdělávání je rovněž přínosná spolupráce se středními a základními školami v regionu.
Tradiční bohatá mezinárodní spolupráce pozitivně podporuje rozvoj vedle jazykovýc h
a sociálních kompetencí i odborné dovedností žáků.
Složení pedagogického sboru umožňuje plnit záměry a cíle realizovaných školních
vzdělávacích programů. Škola má stabilizovaný pedagogický sbor, který je podle potřeby
průběžně doplňovaný o pedagogy, jimž je věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci do
pracovního kolektivu. Vedení školy podporuje profesní rozvoj zaměstnanců, vytváří
rovnocenné podmínky pro další vzdělávání pedagogických pracovníků, které bylo
realizováno s ohledem na zvolenou strategii školy, potřeby a zájmy jednotlivých učitelů,
finanční možnosti školy a nabídku vzdělávacích institucí. Vzdělávání probíhalo formou
kurzů v rámci akreditovaných akcí a také formou samostudia pedagogických pracovníků.
Škola pro výuku disponuje vhodným materiálním zázemím. Počet a velikost odborných
i kmenových učeben odpovídá aktuálnímu naplnění kapacity školy i obsahu uplatňova n ýc h
školních vzdělávacích programů. Za přispění finančních prostředků od zřizovate le,
doplňkové činnosti a prostředků z operačních programů dochází k postupné obnově
a modernizaci materiálního vybavení školy. Pravidelně je obnovován žákovský nábytek,
pořizovány jsou nové učební pomůcky, počítačová a audiovizuální technika.
K nadstandardně bohaté estetické úpravě školních prostor jsou vhodně využívány žákovské
práce a trofeje ze sportovních a naukových soutěží, rovněž zimní zahrada obohacená živou
faunou vhodně rozšiřuje stávající relaxační místa o odpočinkovou zónu v ekologicky
pojatém biotopu.
Podporován je také správný vývoj a společensky odpovědné chování žáků začleněním
problematiky výchovy ke zdraví prostřednictvím výuky, organizováním sportovních aktivit
a akcí zaměřených na zdravý životní styl a udržitelný rozvoj společnosti


                         Hodnocení průběhu vzdělávání
Společným rysem hodnocených vyučovacích hodin byla pozitivní pracovní a bezpečná
sociální atmosféra. Metodická propracovanost vyučovacích hodin (odborných i všeobecně
vzdělávacích předmětů) se odvíjela od osobního přístupu a pedagogických zkušeností
učitelů. Vyučovací hodiny probíhaly dynamicky a bez časových prostojů a organizač ně
i obsahově byly vhodně připravené. Aplikovaný vzdělávací obsah byl aktualizo vá n
v souladu se současnými oborovými poznatky. Výuka byla převážně založena na
uplatňování tradičních pedagogických postupů, kdy převažovalo frontálně vedené
vyučování, při němž byl výklad učitele doplňován rozhovorem nebo diskusí se žáky, avšak
ne vždy byl efektivně využit prostor pro vyjádření vlastního názoru a jeho obhájení, které
by podpořilo kritické myšlení žáků. Využita byla rovněž samostatná práce žáků mnohdy
završena společným ústním či písemným procvičením vzdělávacího obsahu. Někteří učitelé
také účelně volili aktivity ve skupinách nebo dvojicích, které podporovaly kooperaci
a komunikaci žáků. Pozitivem byla snaha o propojení nabytých vědomostí s reálnými
situacemi běžného života a zařazení mezipředmětových vztahů. Žáci byli vedeni k hledání
vzájemných souvislostí mezi pozorovanými jevy a uplatňování již získaných poznatků,
pracovali většinou se zájmem. Jen ojediněle však byli žáci vedeni k systému práce spojené


                                           3/8
se získáváním informací z různých zdrojů či práce s chybou. Komunikace mezi vyučujíc ími
a žáky probíhala otevřeně a korektně, žáci adekvátně reagovali na pokyny a zpravidla
prokazovali odpovídající úroveň znalostí a dovedností vzhledem k očekávaným výstupům
realizovaných školních vzdělávacích programů. Individualizace a diferenciace výuky však
téměř nebyla zaznamenána, rovněž žákům s rychlejším pracovním tempem byly zřídka
vytvářeny další vhodné příležitosti pro jejich rozvoj, výjimečně byly těmto žákům nabízeny
další úkoly rozvíjející jejich schopnosti a nadání. Ve většině vyučovacích hodin byla
využívána didaktická technika, která umožnila oživení vedené výuky, v části z nich
interaktivní formou. Pracovní tempo bylo přiměřené schopnostem žáků, vytvářelo žákům
podmínky pro jejich zapojení do výuky. Učitelé podporovali žáky v práci s využitím
převážně okamžitého pozitivního hodnocení, jen výjimečně však byla žákům poskytnuta
formativní zpětná vazba motivující je k dalšímu učení a reflektující jejich individuá lní
pokrok. Rovněž sebehodnocení a vzájemné hodnocení jako nástroje k dotváření zpětné
vazby ve vztahu ke splnění stanovených vzdělávacích cílů pro žáky i učitele a možnost
rozvíjení a upevňování sociálních kompetencí žáků bylo využito sporadicky. Nedostatečný
prostor byl ve většině vyučovacích hodin věnován závěrečnému shrnutí učiva a efektivní
zpětné vazbě o naplnění vzdělávacích cílů. V závěru části hodnocených vyučovacích hodin
bylo realizováno alespoň stručné shrnutí a zhodnocení jejich průběhu. Motivační stanovení
cílů na následující vyučovací hodinu většinou chybělo.
Výchovně vzdělávací působení domova mládeže navazuje na činnost školy a je realizo vá no
formou každodenní výchovně vzdělávací práce s jednotlivci a výchovnými skupinami. Je
zaměřeno především na zájmové aktivity ubytovaných s cílem smysluplného využití jejich
volného času, posilování zdravého životního stylu a podporu sebevzdělávání. Vychovate lé
podněcují ubytované žáky k pravidelné přípravě na vyučování, vhodně je motivují
a v případě potřeby jim poskytují metodickou pomoc. Kromě pravidelné zájmové činnosti
nabízí domov dostatečně širokou škálu dalších možností pro trávení volného času. Důraz byl
kladen na vzájemný respekt, ohleduplnost a spolupráci účastníků zájmového vzdělávání.


                          Hodnocení výsledků vzdělávání
Škola má vytvořen funkční systém pro zjišťování a hodnocení výsledků vzdělávání žáků.
Průběžné hodnocení se opírá o transparentní pravidla, jež jsou součástí školního řádu.
Vyučující využívají standardní evaluační nástroje založené na uplatňování různých forem
ústního a písemného zkoušení, získávají podklady pro hodnocení prospěchu didaktickými
testy, formou komplexních písemných prací, ústních zkoušek a celkovým soustavným
diagnostickým pozorováním žáků.
V období od poslední inspekční činnosti vykazovaly celkové výsledky vzdělávání žáků
meziroční srovnatelnou úroveň. Výsledky ve společné části maturitní zkoušky měly v tomto
období kolísavou tendenci. Rozbor výsledků žáků u maturitní zkoušky škola pravidelně
zpracovává formou sumarizace a následně se zabývá analýzou příčin neúspěšnosti
a navrhuje systémová opatření na zlepšení. Tento přístup se pozitivně projevil ve výsledcíc h
žáků u maturitní zkoušky v posledních zkušebních termínech.
Úspěšnost žáků v průběhu vzdělávání a jejich výsledky za jednotlivá klasifikační období
jsou školou pravidelně vyhodnocovány na jednáních pedagogické rady. Ze získanými
informacemi pedagogové dále pracují, přijímány jsou konkrétní návrhy ke zlepšení výsledků
ve vzdělávání a zpětně je prováděno hodnocení účinnosti přijatých opatření. Sledovány jsou
nejen dosahované celkové výsledky, ale také pokrok jednotlivých žáků v průběhu
vzdělávání. Zákonní zástupci žáků jsou o výsledcích vzdělávání průběžně informo vá ni


                                            4/8
především prostřednictvím zápisů v elektronické žákovské knížce, na třídních schůzkách
nebo formou individuálních konzultací.
Škola identifikuje žáky ohrožené školním neúspěchem a nabízí jim pomoc, která se jeví jako
účinná. Žákům, kteří aktuálně nedosahují v některé z oblasti vzdělávání odpovídajíc íc h
výsledků, škola nabízí podporu formou doučování a konzultací. V aktuálním školním roce
nevykazovaly výsledky vzdělávání žáků v jednotlivých vyučovacích předmětech výrazné
vzájemné odchylky. Na dosahované výsledky vzdělávání pozitivně působí mj. fakt, že škola
bezodkladně přijímá opatření na minimalizaci zvýšené absence žáků.
Trvale je věnována pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Škola se zaměřuje
na vytváření podmínek pro podporu talentovaných žáků jejich zapojováním do různých
soutěží a odborných aktivit. Důležitou zpětnou vazbou pro školu je při vyhodnocování nejen
úspěšnost žáků u maturitních zkoušek, ale i přijetí absolventů k dalšímu studiu na vyšších
odborných a vysokých školách a jejich uplatnění v profesní praxi. Celkové výsledky
vzdělávání a údaje o aktivitách a soutěžích školy podporujících rozšíření znalostí
a dovedností žáků jsou zveřejněny ve výroční zprávě o činnosti školy.
Školní poradenské pracoviště poskytuje poradenské a konzultační služby učitelům, žákům
a jejich zákonným zástupcům. Výchovná poradkyně koordinuje činnost asistentky pedagoga
a komunikuje s pracovníky školských poradenských zařízení při navrhování a realizac i
konkrétních podpůrných opatření. Průběžně a v potřebném rozsahu zprostředkovává
potřebné informace a vytváří podmínky pro systematické vzdělávání žáků se speciálními
vzdělávacími potřebami a žákům ohroženým školním neúspěchem. Stejně tak interní
elektronický informační systém školy umožňuje všem pedagogům sdílet infor mace
o individuálních potřebách žáků se speciálními vzdělávacími potřebami i metodické
a organizační materiály k činnosti pracoviště. O pokrocích a potřebách těchto žáků diskutují
odpovědní pracovníci školy s ostatními pedagogy na neformální úrovni i na jednáních
pedagogické rady. Vedení školy ani výchovná poradkyně v rámci svých kompetencí však
nerealizují hospitační a kontrolní činnosti vzhledem k nastavení podpůrných opatření ve
výuce. Třídní učitelé pracují průběžně se třídou v pravidelných třídnických hodinách, kde se
zaměřují především na problémy v oblasti vysoké absence a jejího omlouvání a v oblasti
třídního klimatu, které se pozitivně odráží v celkové atmosféře školního života. Přínosem
pro práci školního poradenského pracoviště a řešení výchovných a prospěchových problémů
žáků je posílení týmu o školní psycholožku.
Priority školy spočívají v důsledné osvětě a cíleném vedení žáků k vzájemnému respektu
a slušnému chování. Preventivní program školy je zaměřen na prevenci rizikového chování,
avšak podrobněji rozpracovaná strategie k zajištění jednotného postupu a podpory žákům
ohroženým školním neúspěchem, která by vhodně nastavila pravidla systémového přístupu,
v něm chybí. Projevy rizikového chování žáků se škola snaží eliminovat a v případě jejich
výskytu je ve spolupráci s jejich zákonnými zástupci důsledně řešit. V průběhu školního roku
jsou uskutečňovány vhodné aktivity (adaptační a jiné programy, besedy apod.), které cíleně
reagují na aktuální problematiku jednotlivých třídních kolektivů.
V rámci kariérového poradenství se škola orientuje především na žáky závěrečných ročníků
studia a poskytuje jim dostatek relevantních informací pro jejich profesní orientaci včetně
zprostředkování nabídky dalšího studia nebo nabídky zaměstnání.




                                            5/8
                                         Závěry
Vývoj školy
– V roce 2023 došlo ke změně ve vedoucí pracovní pozici ředitele školy.
– Školní poradenské pracoviště posílila v roce 2023 školní psycholožka.
Silné stránky
– Intenzivní spolupráce se sociálními, zvláště pak se zahraničními partnery význa mně
  podporují rozvoj odbornosti, napomáhají k úspěchům žáků v soutěžích a přispívají
  k jejich kvalitní přípravě na budoucí povolání. (1.5)
– Škola vytváří pro žáky bezpečné prostředí založené na vstřícném, pozitivním
  a tolerantním přístupu mezi žáky, pedagogy i vedením školy. Pozitivní klima školy
  podporuje rovněž nadstandardní proenvironmentální úprava prostor školy. (2.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Systém kontrolní činnosti není v dostatečné míře zaměřen na vyhodnocování a přijímá ní
  opatření v oblasti výukových metod a forem. (2.1)
– Sporadické využívání hodnotících nástrojů sebehodnocení, vzájemného a formativního
  hodnocení jako nástroje k motivační zpětné vazbě ve vztahu ke splnění stanovenýc h
  vzdělávacích cílů pro žáky i učitele. (4.3, 5.3)
– Nedostatečné využívání diferencovaného přístupu k žákům, bez důrazu na individuá lní
  schopnosti a dovednosti každého žáka. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Více využívat didaktickou práci s různými zdroji, která by efektivně podpořila kritické
  myšlení žáků ve výuce.
– Prostřednictvím efektivní hospitační činnosti, jednání pedagogické rady a práce
  předmětových komisí podporovat využití účinného metodického vedení výuky,
  především ve smyslu důsledného uplatňování diferenciace vzdělávacího obsahu
  a výukových aktivit vzhledem k žákům se speciálními vzdělávacími potřebami a žákům
  nadaným. Intenzivněji uplatňovat prvky formativního hodnocení, sebehodnocení
  a vzájemného hodnocení žáků.
– Zařazovat na závěr vyučovacích hodin shrnutí a zhodnocení osvojeného výukového
  obsahu a rovněž motivačně stanovit cíl na následující vyučovací hodinu.
– Obnovit a aktivovat práci žákovského parlamentu, jako účinnou součást partnerské
  spolupráce vedení školy s žáky.
– Nastavit a vypracovat strategii prevence školního neúspěchu, která by vhodně nastavila
  a systematizovala přístup k této problematice.




                                            6/8
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Střední
      odborná škola, Šumperk, Zemědělská 3, ze dne 23. 10. 2023
 2.   Inspekční zpráva, čj. ČŠIM-198/17-M, ze dne 22. 3. 2017
 3.   Školní vzdělávací programy pro obory středního vzdělání 16-01-M/01 Ekologie
      a životní prostředí, 41-41-M/01 Agropodnikání, 65-42-M/02 Cestovní ruch,
      68-43-M/01 Veřejnosprávní činnost (včetně platných dodatků a změn)
 4.   Koncepce rozvoje školy pro období 2020-2024, ze dne 1. 9. 2023
 5.   Výroční zprávy o činnosti školy, školní roky 2021/2022, 2022/2023
 6.   Školní řád, čj. 6/2023, s platností od 1. 9. 2023
 7.   Klasifikační řád školy, platnost od 1. 10. 2020
 8.   Vnitřní řád školní jídelny, platnost od 1. 6. 2023
 9.   Vnitřní řád domova mládeže, čj. 7/2023, s platností od 1. 9. 2023
10.   Přehled seminářů a školení ped. pracovníků, školní roky 2022/2023, 2023/2024
11.   Zápisy z pedagogické rady (elektronická forma), školní roky 2022/2023, 2023/2024
12.   Plán práce a zápisy předmětových komisí (elektronická forma), školní roky
      2022/2023, 2023/2024
13.   Plán hospitační činnosti, školní rok 2023/2024
14.   Zápisy z hospitační činnosti, školní rok 2023/2024
15.   Souhrnné přehledy a rozbory prospěchu, chování a absence žáků školy za 1. – 4.
      čtvrtletí školního roku 2022/2023 a 1. čtvrtletí školního roku 2023/2024
16.   Písemné práce z českého jazyka, matematiky a cizích jazyků (namátkový výběr),
      školní rok 2023/2024 k termínu inspekční činnosti
17.   Zápisy z jednání předmětových komisí, školní roky 2022/2023 a 2023/2024 k termínu
      inspekční činnosti
18.   Školní matrika střední školy vedená v elektronické podobě k termínu inspekční
      činnosti
19.   Školní vzdělávací program pro Domov mládeže při SOŠ Šumperk, Zemědělská 3,
      787 01 Šumperk, s platností od 1. 9. 2020
20.   Deníky výchovných skupin – školní rok 2023/2024
21.   Přihlášky na domov mládeže – školní rok 2023/2024
22.   Souhrnná dokumentace poradenských služeb ve škole, školní roky 2022/2023
      a 2023/2024, vedená k termínu inspekční činnosti
23.   Minimální preventivní program, školní rok 2023/2024


                                         7/8
24.   Doklady vztahující se k finančním podmínkám školy, rok 2022
25.   Doklady související se zajištěním bezpečnosti a ochrany zdraví žáků, školní roky
      2022/2023 a 2023/2024 k termínu inspekční činnosti
26.   Doklady související se zabezpečením školního stravování ve školních letech
      2022/2023 a 2023/2024 k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 Mgr. David Náhlík, školní inspektor
 Mgr. Pavel Okleštěk, školní inspektor
 Ing. Petra Kalabisová, kontrolní pracovnice
18. 12. 2023




                                          8/8
