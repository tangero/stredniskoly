                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-78/22-B


Název                                Střední průmyslová škola chemická Brno, Vranovská,
                                     příspěvková organizace
Sídlo                                Vranovská 1364/65, 614 00 Brno
E-mail                               skola@spschbr.cz
IČ                                   62157264
Identifikátor                        600013928
Právní forma                         příspěvková organizace
Zastupující                          Ing. Vilém Koutník, CSc.
Zřizovatel                           Jihomoravský kraj
Místo inspekční činnosti             Vranovská 1364/65, Brno
Termín inspekční činnosti            19. 1. 2022 − 21. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední průmyslová škola chemická Brno, Vranovská, příspěvková organizace (dále škola)
vykonává činnost střední školy a školní jídelny-výdejny. Poskytuje vzdělává ní
v následujících oborech: 28-44-M/01 Aplikovaná chemie, 29-42-M/01 Analýza potravin
a 78-42-M/05 Přírodovědné lyceum. Škola je jediná v Jihomoravském kraji, která nabízí
ucelenou oborovou nabídku v oblasti chemického vzdělávání.
O vzdělávání ve škole je trvalý zájem uchazečů, o čemž svědčí počet zapsaných žáků
v posledních třech letech. V letošním školním roce se ve škole vzdělávalo k 30. 9. 2021 v 16
třídách 489 žáků. V době inspekční činnosti evidovala škola 42 žáků se speciálními
vzdělávacími potřebami (dále SVP) s nejvýše 3. stupněm podpůrných opatření.
Jihomoravský kraj jmenoval školu Centrem odborného vzdělávání pro chemii. V rámci
tohoto centra nabízí škola workshopy pro učitele základních a středních škol a poradenství
v oblasti chemie. Škola získala i titul Škola udržitelného rozvoje 1. stupně pro léta 2020–
2022, který uděluje Klub ekologické výchovy školám, které svým přístupem k životnímu
prostředí napomáhají naplňovat principy trvale udržitelného rozvoje.
Stravování žáků je zajištěno ve školní jídelně-výdejně. Obědy jsou dováženy na základě
smlouvy s jídelnou jiného školského subjektu. Strávníci mají na výběr ze dvou hlavníc h
jídel.


                         Hodnocení podmínek vzdělávání
Škola má zpracovanou koncepční strategii svého rozvoje na období 2015–2022, která
vychází z úzké spolupráce se zřizovatelem a sociálními partnery a stanovuje jednoznačné
cíle, které jsou v souladu s profilem absolventa a jeho uplatněním v praxi. Na vypracovano u
koncepci navazují dílčí dokumenty na daný školní rok, ve kterých jsou podrobně
rozpracovány kroky vedoucí ke stanoveným cílům. Vedení školy o vypracované strategii
s pedagogy komunikuje a ti se s touto strategií identifikují. Na tvorbě kurikulár níc h
dokumentů se podílí i poradní sbor složený z vedoucích pracovníků firem a vysokých škol,
zástupců zřizovatele, pracovníků výzkumných institucí a z řady dalších sociálních partnerů.
Činnost poradního sboru má pozitivní vliv na vytváření profilu absolventa, který bude
v maximální míře uplatnitelný na trhu práce a v dalším studiu. Při řízení školy vychází
ředitel nejen z realisticky formulované koncepce, ale také z vlastní kvalitní evaluace
vzdělávacího procesu, kterou realizuje pravidelně jako jeden z kroků své manažerské práce.
Škola dlouhodobě využívá systém řízení kvality podle normy ISO 9001 s cílem stát se
úspěšnou školou a co nejlépe připravit absolventa pro praxi i další studium, což se jí daří.
Ředitel při řízení využívá především své dlouholeté zkušenosti na vedoucím pracovním
místě. V rámci pedagogického vedení školy uplatňuje třístupňový systém řízení v linii
ředitel, zástupce ředitele a vedoucí sekce. Účelně delegoval kompetence na své dvě
zástupkyně, vedoucí dvou předmětových sekcí (odborné předměty a všeobecně vzdělávac í
předměty) a další pedagogy vykonávající specializované funkce. Při řízení také využívá
široké portfolio poradních orgánů, jako např. pedagogickou radu, rozšířený poradní sbor,
porady vedení, porady širšího vedení, porady sekcí, sdružení rodičů a studentskou radu.
Činnost studentské rady přispívá ke zlepšování komunikace vedení školy, učitelů a žáků
a vytváří podmínky pro jejich aktivní spolupráci při řešení případných problémů
a organizování mnoha školních aktivit.
Systém komunikace a předávání informací je funkční, založený převážně na osobním
kontaktu, pravidelném setkávání na poradách a elektronické komunikaci. Na základě


2021/2022                                    2
jednotně nastavených mechanismů a pravidel pro komunikaci vedoucích pracovníků i všech
pedagogů se podařilo vytvořit dobré podmínky pro příznivé školní klima a efektivní
spolupráci napříč jednotlivými obory.
Na hodnocení průběhu vzdělávání formou hospitací se podílejí vedle vedení školy (ředitele
a jeho zástupkyň) i vedoucí dvou sekcí. Sledování průběhu vzdělávacího procesu je
systematické a probíhá na základě plánu. Z doložených záznamů vyplývá, že vyučujíc ím
byla poskytována zpětná vazba spíše neformálním způsobem ve formě hodnocení
hospitovaných hodin a doporučeních pro další práci. Rezervy v oblasti hospitační činnosti
jsou zatím v předávání souhrnné analýzy a závěrů z hospitační činnosti všem pedagogům.
Vedením školy je cíleně podporováno další vzdělávání pedagogických pracovníků. Ředitel
školy považuje kvalifikaci a další profesní růst pedagogů za klíčový předpoklad kvalitní
práce s žáky. Plánování vzdělávacích aktivit je realizováno v rámci jednotlivých sekcí.
Rozsah a zaměření dalšího vzdělávání pedagogických pracovníků většinou zohledňo va l
potřeby školy, avšak v rámci dalšího vzdělávání byly více prohlubovány znalosti
a dovednosti vyučujících. V menší míře se toto vzdělávání zaměřovalo na rozvoj
pedagogických dovedností k motivaci žáků prostřednictvím různorodých metod a forem
výuky, což bylo patrné i ve sledované výuce.
Dobře koordinovaná činnost školního poradenského pracoviště umožňuje vytvářet všem
žákům potřebné podmínky pro vzdělávání. Výchovná poradkyně systematicky spolupracuje
se školskými poradenskými zařízeními a předává aktuální informace o doporučeních pro
vzdělávání žáků se SVP ve škole pedagogům, kteří s nimi dále pracují. Školní metodik
prevence zajišťuje realizaci preventivního programu školy organizací preventivních aktivit
pro žáky, ve spolupráci s mimoškolními organizacemi proběhl např. program Na jedné lodi,
přednášky o kyberšikaně nebo skupinová prevence závislostí. Žáci mají ve škole k dispozic i
schránku důvěry, inspirativní podněty k podpoře klimatu školy vycházejí také z aktivní
studentské rady. O kvalitních vztazích mezi žáky svědčí i vrstevnické doučování, které
ve škole probíhá. Dotazníková šetření ke klimatu jednotlivých tříd provádí školní metodik
prevence na základě požadavků třídních učitelů, nepravidelně. Ojedinělé případy rizikové ho
chování žáků jsou řešeny individuálně. Pro žáky, jejich zákonné zástupce i pedagogy je
přínosná práce školní psycholožky, která poskytuje oporu žákům s obtížemi ve vzdělává ní
a osobními problémy. Důraz je kladen na profesní orientaci, v této oblasti žáky velmi dobře
vede kariérový poradce. Kvalitu komunikace podporují pravidelné pracovní schůzky členů
školního poradenského pracoviště. Malý počet žáků se sníženým stupněm z chování či
uloženým kázeňským opatřením a nízký výskyt závažných problémů jednotlivých žáků
a třídních kolektivů potvrzují, že práce školy v oblasti specifické podpory žáků a prevence
rizikového chování byla dosud efektivní.
Škola má vhodně nastavený systém zajištění bezpečnosti a ochrany zdraví žáků. Přesto bylo
v posledních dvou školních letech evidováno zvýšené množství úrazů, zejména ve
výuce tělesné výchovy. Jednalo se o lehčí úrazy vzniklé výrazně zhoršenou fyzicko u
kondicí a pohybovou motorikou žáků, a to zejména v období po návratu z distanční výuky.
Škola prováděla rozbor úrazovosti s cílem identifikovat příčiny a stanovit postup pro
zlepšení fyzické kondice žáků. Za tím účelem žáky poučovala, vysvětlovala správné postupy
a motivovala ke správným pohybovým návykům.
Materiálně technické podmínky jsou na velmi dobré úrovni a jejich zlepšování je
dlouhodobým strategickým cílem školy, který se daří plnit. V období od poslední inspekční
činnosti škola realizovala řadu investičních akcí, které měly pozitivní dopad na prostředí pro
výuku žáků a prioritně modernizovala vybavení odborných učeben a laboratoří. Toto



2021/2022                                     3
zlepšování materiálních podmínek pro vzdělávání se jí daří také díky aktivnímu zapojování
školy do různých projektů a nadstandardní spolupráci s partnery.
Škola vytváří velmi dobré podmínky pro rozvoj přírodovědné gramotnosti žáků,
v nabízených oborech vzdělání je kladen velký důraz na přírodovědné předměty
a environmentální výchovu. Materiální vybavení školy pro badatelsky orientované učení je
nadstandardní. Významným krokem ve zkvalitnění vybavení školy bylo zřízení
přírodovědného motivujícího centra, které obsahuje interaktivní 3D modely technickýc h
zařízení např. jaderné elektrárny, pivovaru atd. Cílem centra je popularizovat přírodní
a technické obory a vyvolat u žáků zájem o přírodní vědy zábavnou formou. Centrum slouží
nejen žákům školy, ale také žákům základních a mateřských škol. Do prezentace centra se
aktivně zapojují i žáci školy.
Vztahy školy s partnery mají pozitivní dopad na celý průběh vzdělávání. Součinnost se
zřizovatelem, školskou radou a především širokou řadou dalších sociálních partnerů je
funkční. Při plnění vzdělávacích cílů škola spolupracuje také s celou řadou partnerů,
u kterých je realizováno praktické vyučování. Pro kontakt s reálným prostředím výroby
uskutečňuje řadu odborných exkurzí a stáží. Aktivní spolupráci realizuje škola i s vysokými
školami a zahraničními partnery. Dlouhodobě organizuje pravidelné výměnné pobyty se
soukromou chemickou školou ve Stuttgartu a školou v Debrecenu, kdy žáci společně pracují
v laboratořích na specifických úkolech. Dalším zahraničním partnerem je Institut pro
vzdělávání v chemii a životním prostředím v Drážďanech v rámci programu Leonardo da
Vinci a Erasmus+.


                          Hodnocení průběhu vzdělávání
Průběh středního vzdělávání žáků byl sledován ve všeobecně vzdělávacích a odborných
předmětech teoretického i praktického zaměření.
Většina sledovaných vyučovacích hodin byla dobře připravena a bylo v nich patrné osobní
zaujetí a snaha vyučujících odvést co nejlepší práci. Ve výuce žáci dodržovali nastavená
pravidla a vyučovací hodiny nebyly narušovány žádnými kázeňskými problémy.
Pedagogové využili převážně frontální způsob výuky vhodně podpořený samostatnou prací
nebo prací žáků ve dvojicích, výjimečně prací žáků ve skupině, což podporovalo schopnost
kooperace a rozvoj sociálních kompetencí žáků. V některých hodinách převažovala verbální
aktivita na straně učitele a žáci byli méně vedeni k rozvoji komunikačních dovedností.
Většina žáků v řízených diskuzích prokazovala zájem o téma a kvalitní znalosti. Velmi často
bylo učivo propojováno s reálným životem a zkušenostmi žáků. Názornost podpořilo využití
digitálních technologií učiteli k prezentaci učiva a v některých hodinách vhodně vedli učitelé
žáky k vyhledávání informací prostřednictvím mobilních telefonů. Méně žáci pracovali
samostatně, např. formou vyhledávání a zpracování informací z různých zdrojů nebo práce
se souvislými odbornými texty. Jen malé části vyučujících se dařilo žáky vést
k objektivnímu sebehodnocení a vzájemnému hodnocení. Učitelé vždy v úvodu seznamova li
žáky s obsahem hodiny, v závěru si ale zpravidla ponechali jen malý nebo žádný prostor pro
společné zhodnocení dosažených cílů. Vyučující respektovali pracovní tempo žáků.
Obsahová diferenciace výuky vzhledem k jejich individuálním vzdělávacím potřebám byla
velmi zřídka uplatněna. Učitelé využívali spíše formu okamžité pomoci jednotlivcům a často
nabízeli individuální konzultace. V některých hodinách učitelé i nadále využívají výhod
elektronické výukové platformy, se kterou pracovali v době distanční výuky.
Ve výuce cizích jazyků se dařilo žáky motivovat k aktivitě, většina z nich pracovala se
zájmem. Výuka byla vedena téměř zcela v cílovém jazyce, žáci bez větších problémů


2021/2022                                     4
komunikovali s vyučujícím i mezi sebou. Využity byly pestré činnosti, přiměřeně byla
zařazována cvičení na rozvoj mluveného i psaného projevu a upevňování gramatick ýc h
pravidel. Velmi přínosná pro budoucí profesní uplatnění žáků je výuka povinného předmětu
Science, jehož náplní je výuka základů matematiky, chemie, fyziky a informa tik y
v anglickém jazyce, což cíleně podporuje rozvoj cizojazyčné gramotnosti. V hodinách
informatiky byla účelně využita didaktická technika všemi aktéry vzdělávacího procesu.
V hodinách se žáci učí vytvářet prezentace a také samostatně prezentovat, což při studiu
využívají při reprezentaci školy v soutěžích, přehlídkách a středoškolské odborné činnosti.
K aktivizaci v některých sledovaných hodinách přírodovědných předmětů a matematik y
přispělo i počítání u tabule, prezentace výsledků samostatného měření, skupinového výstupu
nebo zařazení soutěže. Výuka občanského základu byla dynamická a pestrá vzhlede m
k zastoupení forem a metod práce, které byly vhodně vybrány tak, aby rozvíjely čtenářskou
gramotnost individuální prací, komunikační dovednosti diskusí ve dvojici a skupinovo u
prací. Metody vedly k pochopení problematiky učiva, hledání souvislostí v reálném životě
a aplikaci získaných vědomostí v konkrétních situacích. Ve výuce odborných předmětů se
učitelé často zaměřili především na zvládnutí velkého objemu oborového učiva a jeho
procvičování nebo opakování. Vyučující kladli důraz na užívání odborné terminologie, na
využívání dosud nabytých vědomostí a dovedností při aplikaci do nového učiva. Účelně byly
uplatňovány mezipředmětové vztahy, tematické celky nebyly probírány izolovaně, ale
vyučující je úzce provazovali s ostatními odbornými předměty. Náročnost zadání často
kladla na žáky vyšší nároky, což rozvíjelo jejich zájem o danou problematiku a klíčové
i odborné kompetence. Hodiny tělesné výchovy byly bezezbytku využity k pestrým
pohybovým aktivitám, které byly vhodně zvoleny vzhledem ke vzdělávacím cílům. Dobře
rozvíjely obratnost, sílu a vytrvalost žáků. Žáci pracovali individuálně, ve dvojici i ve
skupině, vzájemně se podporovali, zažívali úspěch. Učitelé instruovali žáky, předváděli nové
cvičební prvky a poukazovali na prevenci úrazů.



                          Hodnocení výsledků vzdělávání
Úspěšnost žáků je školou pravidelně a systematicky sledována v průběhu celého školního
roku. Pedagogové využívají při zjišťování výsledků vzdělávání nejen tradičních metod
(písemné, ústní a praktické), ale i testování původně využívané v distanční výuce
prostřednictvím on-line výukového systému a dalších softwarových aplikací. Dále také
využívají formu prezentací žáků a školních prací. Výsledky jsou pravidelně vyhodnocová ny
na jednáních pedagogické rady a poradách předmětových sekcí a v případě potřeby jsou
přijímána adekvátní opatření.
Celkové výsledky žáků jsou v posledních letech srovnatelné, průměrně kolem 25 % žáků
prospívá s vyznamenáním. Počet zameškaných hodin nelze hodnotit vzhlede m
k nestandardním průběhům posledních školních let. Škola si každoročně vyhodnoc uje
výsledky maturitních zkoušek, porovnává je nejen se školami podobně oborově
zaměřenými, ale srovnává se i s výsledky gymnázií. Celková průměrná hrubá neúspěšnost
žáků školy u maturitní zkoušky za poslední tři školní roky je 8 %. V některých oborech
a zkušebních předmětech (např. anglickém jazyce) však škola dosahuje na republikové
úrovni výborných výsledků.
V posledních pěti letech škola také zavedla motivační tzv. osobní kreditový systém žáka,
který oceňuje nejen školní výsledky vzdělávání, ale také jeho mimoškolní aktivitu. Kromě
ocenění dobrého prospěchu dostává každý žák kredity za jakoukoliv mimoškolní činnost ve
prospěch školy. Při špatných výsledcích nebo problémech s chováním se ale také kredity


2021/2022                                    5
odebírají. Na konci každého školního roku jsou vyhodnoceni tři nejlepší žáci z každé třídy,
tři nejlepší žáci ve škole a tři nejlepší třídy školy. Ocenění jsou v podobě finanční částky,
kterou mohou využít pro nákup pomůcek, elektroniky, zájezdů nebo sportovních aktivit.
Finanční částku na odměny poskytuje Sdružení rodičů a přátel školy. Jde o motivač ní
systém, který umožňuje zohledňovat různé aspekty vzdělávání.
Škola vytváří vhodné podmínky pro aktivní zapojení žáků do mnoha vědomostních soutěží.
Příprava k těmto soutěžím je úspěšně využívána ke zvýšení motivace žáků ke studiu
i k prezentaci jednotlivých oborů na veřejnosti. Díky cílené přípravě mimo vyučování pod
vedením aktivních učitelů žáci dlouhodobě dosahují vynikajících výsledků v přírodovědně
zaměřených soutěžích, a to na státní až mezinárodní úrovni. V rámci množství obeslaných
soutěží se orientuje především na olympiády a středoškolskou odbornou činnost, ve které se
žáci pravidelně umisťují v republikových finále. V roce 2016 žák školy vyhrál v Číně se
svou prací 1. místo na 36. ročníku Beijing Youth Science Creation Competition. V chemické
olympiádě 2021 se žák školy umístil na 1. místě v národním kole. Úspěchy slaví škola také
v logické olympiádě. Škola je aktivní v oblasti popularizace chemie a dalších přírodních věd
(soutěž Hledáme nejlepšího Mladého chemika ČR, korespondenční kurz KORCHEM,
kroužek pro žáky základních škol, Noc vědců, Amavet). Škola se v roce 2015 zapojila do
Debatní ligy Asociace debatních klubů (ADK) České republiky a od té doby se pravidelně
účastní jejich turnajů jak v českém, tak i v anglickém jazyce. Žáci se mohou zapojovat i do
řady sportovních kroužků, ve kterých se připravují na sportovní reprezentaci školy
v soutěžích pořádaných Asociací školních sportovních klubů.



                                         Závěry
Vývoj školy
-   Zlepšování materiálního zázemí pro vzdělávání
-   Zavedení osobního kreditního systému žáka
Silné stránky
-   Vedení školy má jasně nastavená pravidla a mechanizmy pro efektivní rozvoj školy
    v oblasti rozdělení kompetencí, partnerství a vzájemné komunikace jednotlivých aktérů
    vzdělávání
-   Škola nadstandardně spolupracuje s partnery s cílem získávání odborných kompetencí
    žáků a s pozitivním dopadem na zkvalitňování materiálních podmínek
-   Otevřená a vstřícná komunikace        všech účastníků vzdělávání podporuje rozvoj
    sociálních kompetencí žáků
-   Promyšlená podpora rozvoje cizojazyčné gramotnosti provázaná se získáváním
    odborných kompetencí žáků
Slabé stránky a/nebo příležitosti ke zlepšení
-   Vyučující ve výuce v menší míře uplatňovali diferenciaci               učiva   vzhlede m
    k individuálním možnostem a schopnostem všech žáků
-   Struktura některých vyučovacích hodin nevytvářela podmínky pro                    rozvoj
    komunikačních dovedností žáků a pro závěrečné hodnocení a shrnutí učiva
-   Analýza a závěry z hospitační činnosti nejsou souhrnně prezentovány všem pedagogům


2021/2022                                    6
Příklady inspirativní praxe
-     Zapojení širokého poradního sboru ředitele do tvorby kurikulárních dokumentů školy je
      přínosem pro vytváření profilu absolventa co nejvíce uplatnitelného na trhu práce
Doporučení pro zlepšení činnosti školy
- Využít závěry z hospitační činnosti ke zkvalitnění vzdělávacího procesu
- Další vzdělávání zaměřit do oblasti využívání aktivizačních metod výuky
- Věnovat cílenou pozornost rozvoji         komunikačních    dovedností   žáků ve všech
  vyučovacích předmětech



                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


             Seznam dokladů, o které se inspekční zjištění opírají
 1.     Koncepce školy na období 2015 - 2022
 2.     Zápisy z provozních porad ve školním roce 2021/2022
 3.     Zápis z jednání pedagogické rady ve školním roce 2021/2022
 4.     Organizační řád ze dne 1. 9. 2021
 5.     Školní řád čj. SMŘ 10/01.09.2021 platný a účinný od 1. 4. 2021
 6.     Plán kontrolní činnosti ve školním roce 2021/2022
 7.     Hospitační záznamy širšího vedení školy
 8.     Plány dalšího vzdělávání vedené předsedy sekcí
 9.     Personální dokumentace pedagogických pracovníků - vzorek
10.     Rozvrhy hodin všech tříd ve školním roce 2021/2022
11.     Třídní knihy vedené v elektronické podobě
12.     Webové stránky školy
13.     Vnitřní řád školní jídelny VYS_04/01.11.2021
14.     Výroční zpráva 2020/2021 (září 2021)
15.     Školní matrika vedená v elektronické podobě
16.     Souhrnné výsledky maturitních zkoušek 2021
17.     Školní vzdělávací program Přírodovědné lyceum 2017 platný od 1. 9. 2017
18.     Školní vzdělávací program Analýza potravin 2017 platný od 1. 9. 2017
19.     Školní vzdělávací program Aplikovaná chemie 2017, platný od 1. 9. 2017
20.     Školní vzdělávací program Aplikovaná chemie 2020, platný od 1. 9. 2020



2021/2022                                    7
21.    Smlouva o spolupráci při zabezpečení provozní praxe - vzorek
22.    Plán činnosti sekce 1 na školní rok 2021/2022, Vyhodnocení sekce 1 za školní
       rok 2020/2021
23.    Výkazy M8 o střední škole a R13 o ředitelství školy, oba podle stavu k 30. 9. 2021
24.    Dokumentace školního poradenského pracoviště: Preventivní program školy
       čj. ŠPP_04/01.09.202, Směrnice pro práci se žáky s odlišným mateřským jazykem
       z 1. 12. 2019, Krizový plán školy, školní rok 2021/2022 čj. ŠPP_03/01.09.2021,
       Seznam žáků se SVP, školní rok 2021/2022, doporučení školských poradenských
       zařízení pro vzdělávání žáka se speciálními vzdělávacími potřebami – vzorek
25.    Vzorek žákovských písemností – zpracované projektové práce, práce Středoškolské
       odborné činnosti, písemné práce a testy žáků, laboratorní protokoly, elektronické
       verze vybraných výstupů
26.    Dokumentace k posouzení ekonomických podmínek a zajištění bezpečnosti a ochrany
       zdraví žáků


                                            Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Ilona Ptáčková, školní inspektorka,                 Ing. Ilona Ptáčková v. r.
 vedoucí inspekčního týmu
 RNDr. Anna Bayerová, Ph.D.,                          RNDr. Anna Bayerová, Ph.D. v. r.
 školní inspektorka
 Mgr. Marcela Hanáková,                                 Mgr. Marcela Hanáková v. r.
 školní inspektorka
 Mgr. Milan Heroudek,                                    Mgr. Milan Heroudek v. r.
 školní inspektor
 Mgr. Kateřina Veselá,                                   Mgr. Kateřina Veselá v. r.
 školní inspektorka
 Bc. Olga Karmazínová,                                   Bc. Olga Karmazínová v. r.
 kontrolní pracovnice

V Brně 15. 2. 2022




2021/2022                                      8
Datum a podpis ředitele školy potvrzující projednání a převzetí inspekční zprávy


 Ing. Vilém Koutník, CSc.,                       Ing. Vilém Koutník, CSc. v. r.
 ředitel školy

V Brně 24. 2. 2022




2021/2022                                 9
