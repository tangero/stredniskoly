                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1706/21-T


Název                                Gymnázium Františka Živného, Bohumín, Jana
                                     Palacha 794, příspěvková organizace
Sídlo                                Jana Palacha 794, 735 81 Bohumín
E-mail                               sekretariat@gym-bohumin.cz
IČ                                   62331205
Identifikátor                        600016455
Právní forma                         příspěvková organizace
Zastupující                          PaedDr. Miroslav Bialoń
Zřizovatel                           Moravskoslezský kraj
Místo inspekční činnosti             Jana Palacha 794, 735 81 Bohumín
Termín inspekční činnosti            30. 11. 2021 − 2. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Gymnázium Františka Živného, Bohumín, Jana Palacha 794, příspěvková organizace (dále
„škola“) vykonává činnost střední školy. Ve školním roce 2021/2022 vzdělává střední škola
žáky v denní formě vzdělávání v oborech vzdělání 79-41-K/41 Gymnázium (čtyřleté)
a 79-41-K/81 Gymnázium (osmileté). K termínu inspekční činnosti navštěvovalo školu
ve dvanácti třídách 316 žáků, z toho 218 žáků se vzdělává ve třídách osmiletého gymná zia.
Škola je naplněna vzhledem k nejvyššímu povolenému počtu žáků ze 66 %.Ve školním roce
2021/2022 eviduje škola sedm žáků se speciálními vzdělávacími potřebami.


                         Hodnocení podmínek vzdělávání
Ředitel školy vykonává funkci od roku 2004. Systém řízení školy, plánování a kontroly je
plně funkční. Organizační struktura i vymezení kompetencí nově jmenovaného zástupce
ředitele a delegování úkolů na jednotlivé pracovníky odpovídá podmínkám a potřebám
školy. Při řízení školy vychází ředitel z reálné koncepce rozvoje školy. Stanovené cíle jsou
aktualizovány a rozpracovány v ročních plánech, jejich naplňování průběžně sleduje
a vyhodnocuje. Jako své priority pro školní rok 2021/2022 stanovil zapojení rodilého
mluvčího do výuky anglického jazyka, zlepšování materiálních podmínek pro výuku
informatiky a vybudování workoutového hřiště. Podpora vzdělávání v anglickém jazyce
prostřednictvím rodilého mluvčího se škole již daří realizovat. Hospitační činnost je
prováděna průběžně, pedagogům je poskytována potřebná zpětná vazba na kvalitu výuky
včetně doporučení pro jejich další pedagogickou práci. Ředitel školy vytváří podmínky pro
další vzdělávání pedagogických pracovníků a věnuje dostatečnou pozornost také vlastnímu
profesnímu rozvoji. Realizované vzdělávací aktivity vychází z potřeb školy, hospitační
činnosti i zájmu pedagogů. Získané poznatky z absolvovaných akcí si vyučující předávají v
pedagogických radách a v rámci předmětových komisí, jejich praktické zavádění ve výuce
vedení školy ověřuje. Spolupráce pedagogů je účelně zaměřena na proces výuky, výsledky
vzdělávání, úpravy obsahu učiva a záležitosti organizačního charakteru. Podle potřeby jsou
uplatňovány vzájemné hospitace k předávání pedagogických zkušeností.
Ředitel školy usiluje o konstruktivní a vstřícnou komunikaci s pedagogy, žáky i jejich
zákonnými zástupci. Pravidelně se účastní jednání školské rady, spolupracuje se Sdružením
rodičů a přátel školy při Gymnáziu Bohumín, setkává se se zástupci školního studentského
parlamentu k projednávání žákovských námětů a připomínek. Žákům i zákonným
zástupcům jsou poskytovány poradenské a konzultační služby v rámci školního
poradenského pracoviště. Pro vzdělávání žáků je přínosná spolupráce školy s různými
organizacemi a institucemi v oblasti prevence, kariérového poradenství, péče o žáky se
speciálními vzdělávacími potřebami, podpory nadaných žáků, environmentální výchovy, při
zajišťování sportovních akcí a organizaci soutěží. Zpětnou vazbu od žáků maturujíc íc h
ročníků získává škola každoročně prostřednictvím dotazníkového šetření, jehož závěry jsou
využívány pro další rozvoj činnosti školy.
Prostorové a materiální podmínky ve škole odpovídají potřebám realizovaných školních
vzdělávacích programů, ředitel školy jejich stav průběžně vyhodnocuje a zlepšuje.
Od poslední inspekční činnosti ve školním roce 2013/2014 byla např. zřízena laboratoř
fyziky a biologie, nově byla vybavena učebna výpočetní techniky, došlo k renovaci učeben,
tělocvičny a šaten, vznikly relaxační zóny pro žáky, byla pořízena didaktická technika do
jazykových učeben a učebny fyziky, zakoupeny notebooky pro učitele i žáky a zaveden
kamerový systém ve vstupních prostorách školy. V průběhu hospitační činnosti byly
odborné učebny i materiálně-technické vybavení účelně využívány.



2021/2022                                    2
Zapojení školy do projektových aktivit umožňuje využití finančních prostředků např. na
realizaci výuky psaní na klávesnici, doučování žáků, činnost robotického kroužku,
organizaci školního projektového dne, další vzdělávání pedagogů a činnost kariérového
poradce. Iniciativní je přístup vedení školy v oblasti získávání sponzorských darů.
Škola průběžně vyhodnocuje rizika v oblasti bezpečnosti a ochrany zdraví a poskytuje
žákům potřebné informace k jejich prevenci. Stravování žáků je zajištěno ve spolupráci se
základní školou v docházkové vzdálenosti.


                          Hodnocení průběhu vzdělávání
Průběh vzdělávání byl sledován hospitacemi v ročnících osmiletého i čtyřletého gymná zia.
Ve všech hospitovaných hodinách byla výuka promyšlená a vhodně strukturovaná. Formy
a metody práce byly voleny účelně, převažující frontálně vedená výuka byla efektivně
propojena s aktivním dialogem se žáky a většinou doplněna samostatnou prací žáků
i kooperativními aktivitami. Výklad nového učiva byl srozumitelný, dostatečný důraz byl
kladen na procvičení a upevnění již osvojených znalostí a dovedností. Účinnost výuky
zvyšovalo propojení vzdělávacího obsahu s reálnými situacemi i vlastními zkušenostmi
žáků. Vhodně byla využívána didaktická technika, názorné pomůcky, videoukázk y
a audionahrávky. Vyučování probíhalo v příjemné pracovní atmosféře, v hodinách byl
patrný vstřícný a respektující přístup vyučujících k žákům, kteří bez obav kladli otázky,
vyjadřovali svůj názor, případně se zapojovali do diskuze. U žáků se speciálními
vzdělávacími potřebami bylo zohledňováno individuální pracovní tempo a tolerována
případná vyšší míra chybovosti. Společným dílčím nedostatkem většiny sledované výuky
bylo nevyužívání sebehodnocení a vzájemného hodnocení žáků jako součást vyhodnoce ní
dosažení stanoveného cíle výuky. Pouze výjimečně byly zařazovány úlohy s rozdílným
rozsahem nebo náročností.
Vzdělávání v českém jazyce efektivně rozvíjelo čtenářskou gramotnost i komunikač ní
dovednosti žáků. Výuka byla cíleně zaměřena na upevnění jazykových a literárních znalostí
vzhledem k maturitní zkoušce. V části výuky českého jazyka s důrazem na gramatické učivo
byly v kreativních učebních úlohách procvičovány a upevňovány již nabyté vědomosti
a uplatněny znalosti žáků z jiných předmětů a z reálných situací. V části literárně zaměřené
výuky byl kladen důraz na práci s texty, jejich rozbor a porozumění. V průběhu vzdělává ní
byli žáci vedeni k samostatnému projevu, obsahově správným formulacím a k používá ní
spisovného českého jazyka. Ve výuce společenskovědních předmětů byly formovány
postoje žáků, vytvářen prostor pro vyjádření vlastních názorů a pro argumentaci, byla
podporována schopnost žáků prezentovat svou práci. Účelně byly zařazovány kooperativní
činnosti k vzájemnému předávání poznatků. Učivo bylo efektivně propojeno s aktuálním
děním ve společnosti, podnětné bylo také využití širších souvislostí a mezipředměto výc h
vztahů. Výklad učiva navazoval na již osvojené znalosti, v českém jazyce a dějepisu byl
vhodně podpořen kvalitně připravenou prezentací učitele i s názornou obrazovou složkou.
Při výuce cizích jazyků (anglického, německého a ruského) bylo vytvářeno podnětné
jazykové prostředí. Vzdělávání probíhalo výhradně v cílových jazycích, v českém jazyce
byly pouze upřesňovány principy používání gramatických jevů. V průběhu vzdělávání byly
rozvíjeny produktivní i receptivní jazykové dovednosti. Pozornost byla věnována rozvoji
všech jazykových složek. Komunikační dovednosti byly procvičovány na samostatnýc h
řečových projevech nebo částečně v dialogu při práci ve dvojici, případně v rámci diskuze
ve skupině. Motivaci žáků účinně podpořilo zařazení reálií zemí studovaných jazyků.
V průběhu vzdělávání byly optimálně využívány možnosti audiovizuální techniky. Ve všech
hospitovaných jazycích žáci prokazovali dobrou úroveň osvojených dovedností


2021/2022                                    3
s kultivovaným projevem. V nižší míře byly v hospitované výuce využity problémové úlohy
a metody podporující kritické myšlení. Závěrečné zhodnocení výuky buď zcela chybělo,
nebo bylo spíše formální.
Vzdělávání v matematice vedlo k rozvoji matematické gramotnosti, učivo bylo systematick y
uspořádáno. Učitelé kladli důraz na správné vyjadřování, dodržování stanovených algoritmů
řešení, vhodně motivovali žáky a zařazovali účinné formy a metody práce. Úlohy byly
voleny s přiměřenou náročností. Žáci byli v průběhu výuky pozorní a pracovali se zájmem,
v části sledované výuky však chybělo závěrečné shrnutí učiva a zhodnocení práce žáků.
Výuka přírodovědných předmětů byla systematická, učivo bylo logicky uspořádáno
a vhodně aplikováno na situace a příklady z běžného života. Nové učivo účinně navazova lo
na již osvojené vědomosti žáků. Důraz byl kladen na správné využití odborné terminolo gie
a symboliky. K podpoře názornosti a představivosti probíraného učiva u žáků efektivně
přispívalo vhodné využití didaktické techniky a učebních pomůcek, žákovské ani
demonstrační pokusy nebyly v průběhu hospitované výuky zaznamenány. Ve výuce chyběl
badatelský prvek a v mnohých hodinách také aktivity rozvíjející kritické myšlení. Zvolená
frontální výuka s výkladem a řízeným rozhovorem v hospitovaných hodinách chemie
a fyziky byla účelná a odpovídala charakteru učební látky. Učivo bylo žákům předkládáno
srozumitelně, nové pojmy byly zařazovány do již známých souvislostí. Nízká míra zařazení
kooperativních metod práce vedla k viditelné únavě některých žáků. Efektivitu vzdělává ní
v biologii zvyšovala vysoká míra motivace a samostatnosti žáků. Výuka se vyznačova la
vysokou odbornou úrovní, propojením učiva s reálnými situacemi s vhodnými ukázkami
a aktivním zapojením žáků, funkčně byla podpořena využitím didaktických pomůcek
a sbírek.
Sledovaná výuka informatiky a výpočetní techniky byla vedena věcně a odborně správně,
účelně byla zvolena frontální výuka s průběžnou samostatnou prací žáků. V průběhu
vzdělávání byl vytvářen dostatečný prostor pro rozvoj čtenářské a matematické gramotnosti
včetně podpory logického myšlení. Propojení zadávaných úloh s reálnými situacemi
podporovalo motivaci žáků, kteří pracovali se zájmem a smysluplně se zapojovali do
diskuze. V závěru výuky byla žákům poskytována individuální zpětná vazba na jejich práci.
Sledovaná výuka tělesné výchovy se vyznačovala promyšlenou organizací, potřebný důraz
byl kladen na dodržování zásad bezpečnosti a prevenci úrazu. Žáci byli vhodně motivo vá ni
k pohybovým činnostem a vedeni k uvědomění si důležitosti pohybu a kondice v běžném
životě. Vzdělávání se vyznačovalo velkou pestrostí všestranných pohybových aktivit,
fyzická zátěž byla vhodně kombinována s herními prvky. Žáci byli po celou dobu výuky
aktivizováni a vedeni k vzájemné spolupráci. Pohybovým aktivitám žáků předcházela
názorná ukázka učitele, která účinně přispívala k naplnění stanovených cílů.
V průběhu celého školního roku organizuje škola různé aktivity, které doplňují běžnou
výuku, prohlubují znalosti i dovednosti žáků. Žáci se účastní různých kurzů, besed,
přednášek, kulturních akcí, exkurzí, poznávacích zájezdů v České republice i v zahranič í.
Různorodá nabídka jednoletých a dvouletých volitelných předmětů (např. základy
ekonomiky a administrativy, latina, počítačové aplikace, semináře v přírodovědnýc h
předmětech, matematice, společenských vědách, dějepisu a konverzace v anglickém jazyce)
umožňuje žákům profilovat se podle jejich zájmů, předpokládaného dalšího studia a odborné
orientace.




2021/2022                                   4
                          Hodnocení výsledků vzdělávání
Úroveň vzdělávání ověřují učitelé běžnými nástroji – ústním zkoušením, testy, písemnými
pracemi. Studijní výsledky žáků jsou pravidelně monitorovány a projednávány
v pedagogických radách i předmětových komisích. Žákům je nabízeno individuá lní
i skupinové doučování a konzultace s pedagogy. Do doučovacích aktivit se škole úspěšně
daří zapojovat všechny potřebné žáky. Zákonní zástupci jsou průběžně informo vá ní
o prospěchu a chování žáků prostřednictvím elektronického informačního systému, třídníc h
schůzek a případně při individuálních konzultacích s vyučujícími.
K objektivnímu posouzení výsledků vzdělávání se škola dlouhodobě účastní výběrového
zjišťování České školní inspekce, ve kterém dosahují žáci velmi dobrých výsledků.
Po období distančního vzdělávání využila škola také možnost dobrovolné účasti na ověření
výsledků žáků vybraných ročníků osmiletého gymnázia v českém jazyce, matematice
a anglickém jazyce. Zjištěná úroveň výstupů je projednávána v pedagogických radách
a podle potřeby využívána k dalšímu směřování vzdělávacího procesu. Zpětnou vazbu na
poskytované vzdělávání získává škola také z výsledků maturitních zkoušek a úspěšnosti
žáků při přijímacím řízení k dalšímu studiu. Žáci školy vykazovali u maturitních zkoušek
dlouhodobě stoprocentní úspěšnost, ve školním roce 2020/2021 (v období distančního
vzdělávání) neuspěl jen jeden žák. V dalším studiu na vysokých školách pokračuje 93 %
absolventů školního roku 2020/2021.
Žákovské dovednosti jsou rozvíjeny prostřednictvím nabídky činnosti v pěveckém sboru,
školním sportovním klubu, robotickém kroužku a v rámci přípravy na soutěže a olympiád y.
Četné úspěchy zaznamenali žáci v okresních i krajských kolech různých soutěží,
vědomostních olympiád a ve středoškolské odborné činnosti. V celostátním měřítku se žáci
školy umístili na prvních místech např. v matematické, fotografické, překladatelské soutěži,
biologické olympiádě, v informatickém korespondenčním semináři. V „Dějepisné soutěži
studentů gymnázií ČR a SR“ byla škola reprezentována rovněž na mezinárodní úrovni.
Nadaní žáci jsou motivováni také k účasti v soutěžích organizovaných vysokými školami
např. v internetové matematické soutěži, vědeckém čtyřboji v přírodních vědách a logické
olympiádě. Žáci s hlubším zájmem o přírodovědné předměty se účastní přednášek
a workshopů připravovaných Přírodovědeckou fakultou Univerzity Palackého v Olomouci.
Nadaným žákům jsou zprostředkovávány rozšiřující výukové materiály, umožně no
zapůjčení mikroskopu a zajištěno bezplatné odebírání odborného časopisu.
Škola cíleně podporuje iniciativu žáků, rozvoj jejich komunikačních, občanských
a sociálních kompetencí. V rámci workshopu zaměřeného na přírodní vědy spolupracují
žákovské smíšené týmy společně s polskou partnerskou školou při plnění různých úkolů.
Vzájemné předávání zkušeností i rozvoj prezentačních a komunikačních dovedností škola
podporuje také pravidelným pořádáním celoškolní ekologické konference, při které žáci
představují své projekty. V mezigeneračním projektu „Hodinový vnuk“ se žáci věnují
klientům ve třech domovech pro seniory v Bohumíně, každoročně se aktivně zapojují do
četných dobročinných sbírek a příležitostně do různých ekologických projektů (např. sběr
klestí po těžbě stromů, založení motýlí louky, vybudování hmyzího hotelu, „Badatelna pod
jasany“ nebo „Od makra k mikru“). Žákovský pěvecký sbor vystupuje na vánočníc h
koncertech pro žáky a rodiče a při různých společenských akcích města.
Funkční spolupráce třídních učitelů s preventivním týmem, účinně nastavená realizace
preventivních aktivit v průběhu celého školního roku a organizace adaptačních kurzů se
pozitivně odráží v minimálním výskytu negativního chování žáků. V období distančního
vzdělávání byla do třídnických hodin a výuky vybraných předmětů začleněna témata
kyberšikany a sociálních sítí. Po návratu žáků do školy se třídní učitelé cíleně zaměřili


2021/2022                                    5
zejména na reflexi distanční výuky, na posílení vzájemných vztahů mezi žáky a upevnění
jejich pracovních návyků. Zavedení schránky důvěry a zapojení školy do on-line platformy
„Nenech to být“ přispívá k včasné identifikaci a řešení případných negativních projevů
chování.
Škola informuje o své vzdělávací nabídce a aktivitách prostřednictvím přehlednýc h
a aktualizovaných webových stránek, organizací „Dnů otevřených dveří“, spolupráce
s výchovnými poradci základních škol a vydáním Almanachu.


                                         Závěry
Vývoj školy
- Od poslední inspekční činnosti realizované ve školním roce 2013/2014 došlo např.
  k výraznému zlepšení materiálních podmínek pro vzdělávání, k personální obměně
  širšího vedení školy (zástupce ředitele) a elektronizaci třídních knih. Návrhy na zlepšení
  stavu školy týkající se vybudování bezbariérového přístupu se doposud nepodařilo
  uskutečnit.


Silné stránky
- Žáci školy dlouhodobě dosahují velmi dobrých výsledků při ukončování vzdělává ní
  maturitní zkouškou a v externím testování, jsou úspěšní v soutěžích na celostátní úrovni.
- Zapojení žáků do četných školních a mimoškolních aktivit efektivně podporuje rozvoj
  jejich komunikačních, osobnostních a sociálních dovedností.


Slabé stránky a/nebo příležitosti ke zlepšení
- Žáci jsou jen ojediněle vedeni k sebehodnocení a vzájemnému hodnocení, v nízké míře
  jsou do výuky zařazovány diferencované úlohy odpovídající rozdílným schopnostem
  žáků.


Doporučení pro zlepšení činnosti školy
- Vytvářet v závěrech hodin       prostor pro sebereflexi     žáků a zhodnocení       jejich
  individuálního pokroku.
- Uplatňovat podle potřeby diferencovaný přístup s ohledem na individuální možnost i
  žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.



2021/2022                                    6
            Seznam dokladů, o které se inspekční zjištění opírají
 1.    Školní vzdělávací program pro osmileté gymnázium „Připraveni na život“ platný
       od 1. 9. 2009, aktualizován k 1. 9. 2021
 2.    Školní vzdělávací program pro čtyřleté gymnázium „Připraveni na život“ platný
       od 1. 9. 2009, aktualizován k 1. 9. 2021
 3.    Koncepce rozvoje školy 2018 – 2024
 4.    Výroční zpráva o činnosti školy za školní rok 2020/2021
 5.    Plán práce na školní rok 2021/2022 ze dne 31. 8. 2021
 6.    Plán dalšího vzdělávání pedagogických pracovníků na školní rok 2021/2022 platný
       od 1. 9. 2021 včetně individuálních plánů sebevzdělávání jednotlivých pedagogů
       ve dnech samostudia
 7.    Roční plán environmentální výchovy na školní rok 2021/2022 ze dne 10. 9. 2021
 8.    Záznamy z hospitační činnost ve školním roce 2020/2021 a 2021/2022
 9.    Zápisy z porad ve školním roce 2020/2021 a 2021/2022
10.    Plány práce a zápisy z jednání předmětových komisí ve školním roce 2020/2021
       a 2021/2022
11.    Minimální preventivní program na školní rok 2021/2022 ze dne 9. 9. 2021
12.    Plán práce výchovného poradce ve školním roce 2021/2022 ze dne 2. 9. 2021
13.    Dokumentace žáků se speciálními vzdělávacími potřebami (vzorek)
14.    Personální dokumentace pedagogických pracovníků (vzorek)
15.    Matrika školy vedená ve školním roce 2021/2022 (vzorek)
16.    Třídní knihy vedené ve školním roce 2021/2022 (vzorek)
17.    Vybraný vzorek dokumentace vztahující se k bezpečnosti a ochraně zdraví
       ve školním roce 2021/2022
18.    Vybraný vzorek dokumentace vztahující se k finančním podmínkám školy pro školní
       rok 2021/2022
19.    Smlouva o závodním stravování s účinnosti od dne 1. 2. 2013 včetně dodatků




2021/2022                                 7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Šárka Šustková, školní inspektorka,         Mgr. Šárka Šustková v. r.
 vedoucí inspekčního týmu
 Mgr. Sylva Kyselová, Ph.D., MBA                  Mgr. Sylva Kyselová, Ph.D., MBA v. r.
 školní inspektorka
 Mgr. Adéla Kulová, školní inspektorka            Mgr. Adéla Kulová v. r.
 Mgr. Lenka Wollná, školní inspektorka            Mgr. Lenka Wollná v. r.
 Ing. Klára Kudlíková, kontrolní pracovnice       Ing. Klára Kudlíková v. r.

V Ostravě 10. 12. 2021


Datum a podpis ředitele školy potvrzující projednání a převzetí inspekční zprávy


 PaedDr. Miroslav Bialoń,                         PaedDr. Miroslav Bialoń v. r.
 ředitel školy

V Bohumíně 13. 12. 2021




2021/2022                                     8
