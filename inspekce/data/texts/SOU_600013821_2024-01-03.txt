                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-2691/23-B
                                       Sp. zn. ČŠIB-S-519/23 B


Název                               Střední škola polytechnická Brno, Jílová, příspěvková
                                    organizace
Sídlo                               Jílová 164/36g, Štýřice, 639 00 Brno
E-mail                              sou@jilova.cz
IČO                                 00 638 013
Identifikátor                       600 013 821
Právní forma                        příspěvková organizace
Zastupující                         Ing. Bohdálek Vladimír
Zřizovatel                          Jihomoravský kraj
Místo inspekční činnosti            Jílová 164/36g a 166/38, Jahodová 493/54,
                                    Pražákova 623/51a, Tučkova 766/2, Brno
Inspekční činnost na místě          3. 1. − 5. 1. a 8. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola polytechnická Brno, Jílová příspěvková organizace (dále „škola“) vykonává
činnost střední školy, domova mládeže a školní jídelny. V době inspekční činnosti bylo
vzdělávání realizováno v 12 oborech vzdělání. Z toho bylo osm oborů středního vzdělání
s výučním listem – Elektromechanik pro chladírenskou techniku, Elektrikář silnoproud,
Instalatér, Malíř a lakýrník, Montér suchých staveb, Podlahář, Truhlář, Zedník (dále „tříleté
obory“), tři obory středního vzdělání s maturitní zkouškou – Dřevostavby, Mechanik
instalatérských a elektrotechnických zařízení, Technické zařízení budov (dále „čtyřleté
obory“) a jeden obor vzdělání nástavbového studia Podnikání. Některé z tříletých oborů
nabízí škola ve zkráceném ročním/dvouletém studiu (absolventům s výučním listem nebo
maturitní zkouškou z jiného oboru). Ve většině oborů vzdělání je žákům zajištěna vhodná
oborová prostupnost (možnost změny oboru).
Od poslední inspekční činnosti došlo k výraznému zvýšení počtu žáků (o 25 %). Ke dni
inspekční činnosti škola vzdělávala celkem 1097 žáků, z toho 37 s odlišným mateřským
jazykem a z celkového počtu žáků mělo téměř 18 % speciální vzdělávací potřeby (dále
„SVP“).
Vzdělávání a školské služby jsou uskutečňovány na čtyřech místech poskytovaného vzdělání
v aglomeraci města Brna. Ubytovací služby poskytuje žákům domov mládeže umístě ný
v areálu školy. V době inspekční činnosti zde bylo ubytováno ve třech výchovnýc h
skupinách celkem 85 žáků. Školní stravování zajišťuje školní jídelna výběrem ze tří jídel.


                         Hodnocení podmínek vzdělávání
Škola má zpracovaný plán svého rozvoje, jehož hlavním cílem je navázat na výsledky
dosažené předchozím vedením a nastavit podmínky pro další úspěšný vývoj v následujíc ím
období. V koncepční strategii jsou podrobně zpracovány postupy k dosažení stanovenýc h
cílů ředitelem. Škola postupně naplňuje stanovené priority svého rozvoje v oblasti kvalitně
fungujícího vedení školy, pestré nabídky oborů a dobrého materiálního zázemí pro výuku,
ale s určitými nedostatky zejména v průběhu teoretického vzdělávání.
Ředitel je na vedoucím pracovním místě druhým školním rokem a v rámci pedagogického
vedení školy účelně delegoval kompetence a odpovědnost za konkrétní úkoly na další
pracovníky, zejména na své zástupkyně pro teoretické vzdělávání, provozní úsek a zástupce
pro odborné vzdělávání. Poradními orgány ředitele školy jsou pedagogická rada, pět
předmětových komisí a na ně navázané subkomise, dále má pozitivní vliv na chod školy
žákovský parlament. Zpětnou vazbu k činnosti školy ředitel získává prostřednictvím
opakovaných dotazníkových šetření mezi žáky a pedagogy, ale i zákonnými zástupci
(týkající se kvality vzdělávacího procesu a klimatu školy). Systém komunikace a předávání
informací je funkční, založený zejména na osobním kontaktu, setkáváním na pravidelnýc h
poradách a elektronické komunikaci vedené ve školním informačním systému i v podpůrné
informační aplikaci. S pedagogickou radou projednává ředitel školy organizační záležitos ti
a zásadní úkoly zaměřené na další rozvoj školy a vyhodnocuje splnění zadaných úkolů.
Předmětové komise jsou metodickým orgánem školy, ale problémem jsou nesystematická
vedení, která v oblasti hodnocení výsledků vzdělávání žáků vedou k nedostatkům
v uplatňování pravidel hodnocení. Tím dochází k nejednotnému postupu pedagogů
při hodnocení některých dílčích oblastí výsledků vzdělávání žáků. Činnost žákovského
parlamentu přispívá k otevřené komunikaci žáků s vedením školy i pedagogy. Vytváří dobré



                                            2/10
podmínky pro aktivní spolupráci žáků při předkládání námětů, řešení případných problémů
i organizování různých školních aktivit podporující osobnostní a demokratický rozvoj žáků.
Průběh vzdělávání vedení školy sleduje pomocí hospitační činnosti, o práci jednotlivýc h
pedagogických pracovníků tak má přehled. Z dílčích nedostatků zjištěných ve sledovaném
teoretickém vyučování vyplývá, že hodnocení závěrů z hospitací, poskytování zpětné vazby
a metodické podpory pedagogům jsou spíše formálního charakteru. Systém vyhodnoco vá ní
úrovně výuky je tak méně účinný a nemá požadovaný dopad na zkvalitňování pedagogické
práce.
Vedení školy vhodně zajišťuje personální podmínky pro realizaci školních vzdělávac íc h
programů, k profesnímu rozvoji a dalšímu vzdělávání se daří motivovat většinu
pedagogických pracovníků. Plán dalšího vzdělávání pedagogů je reálný a je průběžně
sledován i vyhodnocován v elektronickém prostředí. Bohužel tuto činnost se v dostatečné
míře nedaří promítnout do průběhu vzdělávání v teoretické výuce. Jen menší část
vzdělávacích aktivit u některých pedagogů byla ve školním roce 2022/2023 zaměřena
na oblast didaktiky, což se projevilo stagnací kvality vzdělávacího procesu a nedostatečným
využíváním moderních vyučovacích metod a forem vzdělávání. Odpovídající pozornost
je věnována začínajícím učitelům, kterým je metodická podpora dobře zajištěna uvádějíc ím
učitelem. Vzájemná podpora a výměna zkušeností probíhá i formou vzájemných náslechů
ve vyučovacích hodinách, které jsou průběžně realizovány.
Školní poradenské pracoviště zabezpečuje poskytování poradenských služeb ve škole
na velmi dobré úrovni. Na organizaci a řízení jeho činnosti se významnou měrou podílí
výchovná poradkyně, která je součástí širšího vedení školy. Systematická a dobře
koordinovaná práce školního poradenského pracoviště napomáhá k zajištění poskytování
podpůrných opatření žákům se SVP. Škole se dobře daří ve spolupráci s třídními učiteli
a vyučujícími jednotlivých předmětů identifikovat žáky prvních ročníků s potřebou
podpůrných opatření a vhodně jim nastavit podporu. Informace o žácích se SVP všem
pedagogům jsou předávány elektronicky, avšak příznivý dopad metodického vedení
pedagogických pracovníků školy v oblasti vzdělávání žáků se SVP na výuku byl patrný
pouze v části hospitovaných vyučovacích hodin. Škola má nastavený systém předcházení
školnímu neúspěchu, díky kterému se daří pomoci části žáků se studijními problémy. Jedním
z osvědčených nástrojů k zabránění předčasnému odchodu žáka ze vzdělávání je změna
oboru vzdělání. Jako nezbytná pro zdravé klima školy je zde vnímána prevence rizikové ho
chování. Školní metodička prevence uplatňuje své zkušenosti i odbornost a zajišťuje
prostupnost informací a návaznost preventivních činností mezi školou a domovem mládeže.
Školní poradenské pracoviště se v uplynulém období mimo jiné věnovalo zejména
upevňování vzájemných vztahů mezi žáky, podpoře příznivého sociálního klimatu tříd,
předcházení krizovému chování a okamžitému řešení při výskytu závažné situace,
což se škole daří. V zájmu vytváření funkčních třídních kolektivů škola pravidelně
organizuje pro první ročníky adaptační kurz – v neformálním prostředí mimo školu
je pro žáky zajištěn přínosný program se seznamovacími a sportovními aktivitami, který jim
pomáhá překonat počáteční problémy s přizpůsobením se novému školnímu prostředí. Škola
nabízí žákům příjemné a klidné prostory pro relaxaci (denní centrum tzv. „akvárko“), běžnou
i elektronickou schránku důvěry, konzultace s pedagogy. Žákům s odlišným mateřským
jazykem je poskytována individuální podpora při vzdělávání včetně doučování, řešení
administrativních a organizačních záležitostí i zajištění komunikace se zákonnými zástupci
těchto žáků. Kariérová poradkyně v odpovídajícím rozsahu zajišťuje diagnosticko-
poradenskou podporu a předávání poznatků žákům v oblasti volby povolání (spolupráce
s úřadem práce, spolupráce se středními školami v regionu, testy profesní orientace,



                                           3/10
přijímací řízení na vysokou školu). Přínosnou novinkou je nabídka činností školního
psychologa, s nímž své problémy již konzultovali někteří z žáků.
Vedení školy se v období od poslední inspekční činnosti zaměřilo na zkvalitně ní
materiálních podmínek pro vzdělávání, a to nejen s využitím finančních prostředků různých
projektů, ale i pomocí mnoha sociálních partnerů. Škola zlepšila vybavení pracovišť
pro praktické vyučování, které tak odpovídá moderním trendům příslušných oborů. Vedení
školy aktivně usiluje o zřízení nového pracoviště pro praktické vyučování přímo v sídle
školy. Zřídily se například nově zbudované odborné instalatérské učebny, stavební a elektro
učeby, učebny 3D tisku a informačních technologí. Ubytovaným žákům poskytuje kvalitní
prostředí pro bydlení, realizaci volnočasových aktivit a přípravu na vzdělávání účelně
vybavený domov mládeže. Škola také vytváří vhodné podmínky k pohybovým aktivitá m
žáků.
Škola spolupracuje s mnoha profesními cechy, asociacemi a dalšími organizacemi, které
ji aktivně podporují a dokáže toho využít pro zkvalitnění vzdělávání žáků. Část praktického
vyučování probíhá na pracovištích smluvních partnerů, kde jsou pro jeho realizaci vytvořeny
optimální podmínky a dochází zde k cílenému propojení s reálnou praxí a podpoře
praktických dovedností žáků. Vedení školy se pravidelně setkává s řediteli středních škol
v regionu, ale také kooperuje s celou řadou škol obdobného oborového zaměření v oblasti
odborného vzdělávání.


                          Hodnocení průběhu vzdělávání
Průběh vzdělávání byl hodnocen v teoretickém i praktickém vyučování ve všech oborech
vzdělávání.
Praktické vyučování bylo hospitováno ve školních dílnách a odborných učebnách, jejichž
materiální podmínky odpovídají nárokům jednotlivých oborů vzdělání a umožňují žákům
seznámení se správnými technologickými postupy i aktuálními oborovými trendy.
Nastavená organizace praktického vyučování, kde žáci střídají druh vykonávaných činností
umožňuje žákům osvojit si odborné kompetence stanovené konkrétním školním
vzdělávacím programem. Ve sledované výuce odborného výcviku pedagogické postupy
podporovaly osvojení odborných znalostí a dovedností potřebných pro uplatnění v reálné
praxi. Vzdělávací cíle vycházely z obsahu školních vzdělávacích programů při zohledňo vá ní
aktuálních potřeb žáků. Učební činnosti byly vhodně diferencovány podle jejich
individuálních možností a výkonnosti. Žáci pracovali většinou se zájmem, v menších
skupinách nebo samostatně, pod dohledem učitele, který jim případně poskytoval
odpovídající dopomoc. Žáci byli vhodně motivováni k příslušným činnostem a získáva li
průběžnou a kvalitní zpětnou vazbu ke své práci.
Sledované teoretické vyučování probíhalo v příjemné pracovní atmosféře, žáci dodržovali
stanovená pravidla, vyučující byli vstřícní a poskytovali jim odpovídající podporu, případně
individuální dopomoc. V části vyučovacích hodin vyučující pracovali účelně se vzdělávac ím
cílem, a to v úvodu hodiny i při vyhodnocení v jejím závěru, jen v menší míře byli do tohoto
hodnocení zapojeni samotní žáci. Adekvátní pozornost byla věnována opakování
a upevňování učiva. Digitální technologie byly ve většině hodin efektivně využity pouze
vyučujícími k názorné prezentaci, žáci byli vedeni k využívání digitálních technologií
minimálně. Vyhledávání a využívání informací z různých zdrojů žáky nebylo využito.
V části výuky byly uplatněny vzdělávací strategie, které podporovaly učení žáků i jejich
pracovní nasazení, mohli komunikovat a prezentovat své názory. V převažující části
teoretické výuky však převládala frontální forma výuky s předáváním hotových informac í


                                           4/10
žákům, což neumožňovalo jejich potřebné zapojení. Komunikace v takových hodinách byla
vedena převážně jednostranně, s menším zapojením žáků do diskuze. Ke vzájemné
spolupráci měli příležitost jen v menší části výuky. Podpora rozvoje klíčových kompetencí
a kritického myšlení žáků nebyla rozvíjena. Diferenciace zadávaných úkolů vzhlede m
k individuálním potřebám, nadání a zájmu žáků byla v teoretickém vyučování uplatňová na
méně.
V převážné části sledované výuky ve vzdělávací oblasti jazykového vzdělává ní
a komunikace vyučující žáky vhodně motivovali a aktivně je zapojovali do výuky.
Poskytovali jim adekvátní zpětnou vazbu. Ve vyučovacích hodinách českého jazyka žáci
vypracovávali úkoly v kvalitně připravených pracovních listech, rozebírali návodné video
nebo pracovali s myšlenkovou mapou. Byla zde výborně nastavena vzájemná diskuze
při obhajování nastavených řešení. Práce s textem pomáhala vhodně rozvíjet čtenářskou
gramotnost u žáků. Ve výuce cizích jazyků se většinou podařilo navodit cizojazyč né
prostředí. Žáci pracovali samostatně nebo ve skupinách a zapojovali se do různých
aktivizačních cvičení. V hodinách, kde byla efektivně využita interaktivní technika,
se žákům dařilo řešit problémové úlohy a posilovat jazykové kompetence. V části hodin
anglického jazyka, kde se nedařilo po celou vyučovací hodinu udržet cizojazyčné prostředí
měl průběh výuky nižší efektivitu. Ve větší části hodin matematiky žáci řešili úlohy
v sešitech, které zároveň vypracovával vyučující nebo vybraný žák u tabule. Část žáků
tak jen pasivně opisovala řešení bez hlubšího porozumění dané problematice. Jen v nižší
míře byli vedeni k samostatnosti a v menší části hodin u nich vyučující rozvíjeli logické nebo
matematické myšlení. Zvolená obtížnost řešených úloh nebyla vzhledem k potřebám
některých žáků správně zacílena. Vyučující využívali digitální technologie, ale spíše
pro prezentaci předkládaného řešení konkrétních zadání. V hodinách informatiky měl
průběh vyučování odpovídající úroveň. Žáci řešili nastavené problémové úlohy a obhajovali
správnost řešení. Ve všech hodinách dostávali účelnou zpětnou vazbu. Ve vyučovac íc h
hodinách společenskovědního a přírodovědného zaměření se učitelům většinou dařilo
prezentovat učivo v širších souvislostech a účelně propojovat probírané učivo s praktick ými
zkušenostmi žáků. V části sledované výuky však žáci neměli příležitost k souvislejš ímu
mluvenému projevu a byla jim předávána hotová fakta. Ve sledovaných hodinách tělesné
výchovy se vyučující zaměřili na rozvoj pohybových dovedností ve sportovní gymnastice
a sportovních hrách. Vyučující poskytovali žákům průběžně zpětnou vazbu. V některých
vyučovacích hodinách měli žáci možnost zapojit se do vedení činností v rámci přípravy
na vyučovací jednotku nebo v rámci zklidnění organismu na závěr. Vyučující dodržovali
základní bezpečnostní pravidla ve výuce tělesné výchovy. V případě koedukované
výuky se nepodařilo vyučujícímu zvolit všechny činnosti tak, aby byly pro žákyně vhodné
z fyziologického hlediska.
Zvolené formy a metody výuky v odborných teoretických předmětech závisely
na zkušenostech pedagogických pracovníků a rovněž na praktickém zaměření vyučované ho
předmětu. Převažovala frontální forma vedení výuky, střídaná samostatnou prací žáků.
Kvalita sledovaných vyučovacích hodin výrazně závisela na míře aktivního zapojení žáků.
Často byli žáci aktivně zapojeni pouze v úvodní části vyučovacích hodin formou řízeného
rozhovoru zaměřeného na opakovaní probraného učiva. V části výkladu bylo jejich zapojení
méně významné, většinou probíhalo jen formou stručných otázek a odpovědí k probíranému
tématu. Přínosem sledované výuky bylo většinové propojení s praxí a využívá ní
mezipředmětových vztahů. Názornost výkladu zvyšovaly modely konstrukcí nebo
prezentace výukového obsahu, které však ne vždy byly dobře připravené. Učitelé někdy
nevolili vhodnou velikost písma a promítali velké množství textu, což zhoršovalo orientaci
v textu a jeho pochopení. Prezentovaný obsah žákům sloužil především jako podklad pro


                                            5/10
pořízení vlastních zápisů do sešitu, které měly rozdílnou úroveň. Aktivnější zapojení žáků
do výuky bylo patrné zejména ve vyučovacích hodinách ekonomických předmětů. Učitelé
účelně střídali formy a metody výuky. Vedle frontální výuky zařadili i samostatnou práci
žáků a úkoly, které žáci řešili společně, ve vzájemné spolupráci. K procvičování učiva byly
na vlastních mobilních telefonech využity výukové aplikace, což zpestřovalo výuku
a umožnilo žákům porovnat si navzájem úroveň svých znalostí. Žáci byli učitelem vedeni
k diskuzi nad probíraným tématem se snahou o zapojení podle jejich vzdělávacích možnost í.
Režim dne na domově mládeže je vhodně uzpůsoben k plnění povinností i vlastní relaxaci.
Vychovatelé poskytují žákům velký prostor pro osobnostní rozvoj a vlastní seberealizac i.
Ubytovaní žáci jsou vedeni k vlastnímu plánování volného času, který mohou trávit v rámci
organizovaných aktivit, které jsou vhodně nastavené podle individuálních požadavků
a zájmu žáků. Využívají zejména nabízené zájmové kroužky s různorodým zaměřením.


                         Hodnocení výsledků vzdělávání
Pravidla hodnocení stanovená ve školním řádu nebyla úplná. V průběhu inspekční činnosti
byl doplněn průběh a způsob hodnocení vzdělávání v nástavbovém a zkráceném studiu
a ve večerní formě vzdělávání. Kritéria stupňů prospěchu byla zpracována pouze v obecné
rovině, což dostatečně nezohledňovalo potřebu odlišného přístupu k hodnocení výsledků
vzdělávání žáků ve všeobecně vzdělávacích předmětech a v předmětech praktického,
popř. výchovného zaměření. Předmětové komise a následně jednotliví učitelé na začátku
školního roku formulují hlavní podmínky pro uzavření klasifikace (např. počty známek
z ústního zkoušení, testů, vedení sešitů, příprava učebních pomůcek, splnění minimální 70 %
docházky do předmětu, splnění všech testů včetně tzv. „maturitní generálky“). Žáci jsou
s těmito podmínkami klasifikace prokazatelným způsobem seznamováni. Příprava těchto
podmínek pro uzavření klasifikace nebyla vedením školy dostatečně koordinována,
což vedlo k tomu, že hodnocení žáka na vysvědčení někteří učitelé podmiňují účastí
a úspěšným vykonáním tzv. „maturitní generálky“. V případě nevykonání této zkoušky žáka
na vysvědčení z daného předmětu mohou nehodnotit, což neodpovídalo pravidlům
pro nehodnocení stanoveným ve školním řádu.
Učitelé hodnotí dosahované výsledky vzdělávání žáků průběžně, podklady získávají
běžnými evaluačními nástroji. Externí způsoby ověřování úrovně dosahovaných výsledků,
až na výběrové testování Českou školní inspekcí, škola nevyužívá. K zjištění a porovnání
znalostí žáků slouží pravidelně školou realizované vstupní testy z českého jazyka,
anglického jazyka a matematiky a testy tzv. „maturitní generálky“, které jsou jednotlivými
učiteli a předmětovými komisemi zejména na statistické úrovni vyhodnocovány a rovněž
slouží k nasměrování pedagogické podpory žáků se slabými výsledky či u zkoušky
neúspěšných.
Absence žáků školy je v některých třídách a oborech vzdělání poměrně vysoká. Po ukončení
distanční výuky se výrazně zvýšila (ve školním roce 2020/2021 dosáhla průměrně 139 hodin
na žáka za školní rok a ve školním roce 2021/2022 vzestup na průměrně 190 hodin na žáka
za školní rok). V loňském školním roce 2022/2023 došlo k poklesu na průměrně 167 hodin
na žáka za školní rok. Neomluvená absence v průběhu sledovaného období klesala,
v loňském školním roce se na celkové absenci podílela zaokrouhleně 5 %. Nejvyšší
průměrnou absenci na žáka (více než 200 hodin na žáka za školní rok) vykázali ve školním
roce 2022/2023 žáci zkráceného studia a dále zejména žáci oborů středního vzdělání
s výučním listem (Zedník, Truhlář, Montér suchých staveb, Malíř a lakýrník, Podlahář).
Absenci jednotlivých tříd zvyšovali konkrétní žáci, s nimiž byla na úrovni vedení školy,


                                           6/10
třídních učitelů a školního poradenského pracoviště individuálně řešena. Z důvodu vysoké
absence dochází ve škole k předčasnému ukončování vzdělávání, popř. ke změnám oborů
vzdělání a přestupům do jiné školy. Významným nástrojem v této oblasti je i nastavení
hranice pro nehodnocení žáků na vysvědčení ve školním řádu (při 30 % zameškanýc h
vyučovacích hodin v daném předmětu může být žák na vysvědčení nehodnocen). Vedení
školy realizaci tohoto opatření průběžně sleduje a vyhodnocuje. Výchovné problémy,
nedostatečný prospěch či vysoká absence žáků jsou individuálně řešeny ve vzájemné
spolupráci všech účastníků, včetně zákonných zástupců nezletilých žáků. Průběžné
informování žáků, zákonných zástupců nezletilých žáků a rodičů zletilých žáků je efektivně
zajištěno prostřednictvím tzv. „Tripartity“ (škola, zákonný zástupce a žák) nebo školního
informačního systému.
Počet neprospívajících žáků je poměrně nízký. V posledních třech letech neprospěli
v prvním pololetí průměrně 3 % žáků a ve druhém pololetí 5 % žáků. Ve školním roce
2022/2023 dosáhli žáci školy průměrný prospěch v prvním pololetí 2,08 a ve druhém
pololetí 2,22. Tyto výsledky jsou dlouhodobě stabilní. Výsledky vzdělávání žáků jsou
pravidelně projednávány na jednáních pedagogické rady. Žákům ohroženým školní
neúspěšností je především nabízeno doučování a individuální konzultace.
Úspěšnost žáků při ukončování vzdělávání maturitní zkouškou a závěrečnou zkouškou byla
hodnocena za tři uzavřené roky 2021, 2022 a 2023. Nejvyšší hrubou neúspěšnost (ukazatel,
který vypovídá o tom, jak velká část žáků z celkového počtu žáků přihlášených k maturitní
zkoušce nebyla úspěšná, tj. maturitní zkoušku nekonala nebo u ní neprospěla) vykazují žáci
nástavbového oboru vzdělání Podnikání. V roce 2021 činila hrubá neúspěšnost v tomto
oboru 57 %, v následujícím roce 2022 klesla na 29 % a v roce 2023 opět mírně stoupla
na 32 %. Absence žáků je v tomto oboru poměrně vysoká (v prvním ročníku dosáhla téměř
200 zameškaných hodin na žáka za školní rok, ve druhém ročníku byla mírně nižší 177
hodin), což může mít negativní dopad na výsledky žáků u maturitní zkoušky. V ostatních
oborech středního vzdělání s maturitní zkouškou je vývoj hrubé neúspěšnosti kolísavý
a pohybuje se od 0 do 18 %. Výsledky žáků u závěrečné zkoušky byly v hodnoceném období
stabilní. Většina žáků, kteří závěrečnou zkoušku v daném roce konala, ji také úspěšně
vykonala, hrubá neúspěšnost se pohybovala od 0 do 3 %. Počet žáků závěrečnou zkoušku
nekonajících nebo neúspěšných jsou jednotky případů.
Znalosti a dovednosti žáků jsou cíleně rozvíjeny jejich zapojováním do mnoha soutěží,
včetně mezinárodních. Zejména v soutěžích s odborným zaměřením dosahují žáci dobrých
výsledků např. soutěž Učeň instalatér. Soutěže jsou organizovány napříč všemi
předmětovými komisemi, nejen v odborných předmětech, ale i v matematice, jazykovém
vzdělávání, přírodovědných předmětech, žáci se účastní i několika sportovních soutěží.
V průběhu školního roku probíhá celá řada odborných a kulturních exkurzí, výukovýc h
programů, přednášek a besed, což vytváří dobré předpoklady pro propojení vzdělávac ího
obsahu s odbornou praxí a běžným životem. Zájmová činnost žáků je rozvíjena nabídkou
aktivit v rámci mnoha kroužků, například sportovního, technického nebo výtvarné ho
zaměření. Škola je aktuálně zapojena do několika projektů na podporu vzdělávání a je také
fakultní školou Masarykovy univerzity, dále spolupracuje s Vysokým učením technick ým
v Brně nebo Mendelovou univerzitou.
Vychovatelé v domově mládeže výsledky výchovně vzdělávacího procesu jednotlivýc h
ubytovaných žáků sledují a pravidelně je s nimi konzultují. V domově mládeže aktivně
pracuje samosprávný orgán ubytovaných – Domovní rada, která úzce spolupracuje
s žákovským parlamentem, což napomáhá vytvářet zdravé klima a vytváří sounáležito st
se školním prostředím.



                                          7/10
                                         Závěry
Vývoj školy
– Ve vedení školy je nový mamagement, ředitel i zástupkyně pro teoretické vyučová ní
  a zástupce pro praktické vyučování.
– Zřízení pracovního místa školního psychologa.
– Nově zbudované odborné instalatérské učebny, stavební a elektro učeby, učebny 3D tisku
  a informačních technologií, zlepšování materiálních podmínek pro vzdělává ní,
  a to i za účasti sociálních partnerů.
– Rozšíření vzdělávací nabídky o dvouletý nástavbový obor středního              vzdělává ní
  s maturitní zkouškou Podnikání.
– Zlepšování materiálních podmínek pro vzdělávání, a to i za účasti sociálních partnerů.
Silné stránky
– Kvalitní a oboustranně přínosné partnerské vztahy se zaměstnavateli a profesními
  organizacemi se promítají do výuky odborného vzdělávání a vytvářejí podmínky pro lepší
  uplatnitelnost absolventů na trhu práce. (1.5)
– Domov mládeže má nastavené optimální podmínky pro průběh a výsledky vzdělává ní,
  což přispívá k osobnostnímu rozvoji a sociálním kompetencím ubytovaných žáků. (1.4)
– Materiální zázemí odborného výcviku má výbornou úroveň a učitelé mají jasně nastavená
  pravidla i vhodné metodické vedení žáků s dopadem do kvality odborného vyučová ní
  a výsledků vzdělávání v praktické výuce. (2.4)
– Žákovský parlament má ve škole nastavený široký rozsah působnosti, která efektivně
  podporuje u žáků rozvoj sociálních i komunikativních kompetencí. (3.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky
– Nedůsledné vedení činnosti předmětových komisí při stanovení pravidel hodnocení
  výsledků vzdělávání žáků vedlo k větší složitosti a nejednotnosti tohoto systému.
  Formální přístup vedení školy k hospitační činnosti nepřispíval ke zvýšení kvality
  průběhu vzdělávání v některých vyučovacích hodinách teoretických předmětů. (2.1)
– Žáci byli nedostatečně vedeni k vyhledávání, vyhodnocování a používání informac í
  z různých zdrojů, práci s informačními technologiemi, což mělo negativní dopad
  do rozvoje jejich klíčových kompetencí. (4.2)
– V odborných teoretických předmětech převládala frontální výuka s nedostatečným
  zapojením žáků do výuky včetně malé možnosti obhajování nabytých vědomostí
  a zkušeností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se ve výuce na podněcování ke kritickému myšlení, využívání různých
  informačních zdrojů jednotlivými žáky včetně využívání informační techniky samotnými
  žáky, diferenciaci učiva atd.


                                           8/10
– V rámci dalšího vzdělávání pedagogických pracovníků se více zaměřit na vzdělává ní
  v oblasti aktivizačních metod a forem výuky, využívání více informačních zdrojů,
  a podpory vzájemného sdílení dobré pedagogické praxe.
– Sjednotit vedení jednotlivých předmětových komisí v hodnocení výsledků vzdělává ní
  a jasně nastavit společně akceptovatelná kritéria i postupy učitelů v této oblasti.
– Nastavit systém hospitací, tak aby vedl k podpoře kvality vzdělávání a pomáhal
  odbourávat formálnost těchto činností.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 3. 1. 2024
 2.   Školní vzdělávací programy všech oborů vzdělávání platné ve školním roce
      2023/2024
 3.   Školní vzdělávací program domova mládeže, platný od 1. 9. 2020
 4.   Školní řád s účinností od 4. 9. 2023
 5.   Vnitřní řád domova mládeže s účinností od 1. 9. 2023
 6.   M8 Výkaz o střední škole podle stavu k 30. 9. 2023
 7.   Z 19-01 Výkaz o školském ubytovacím zařízení podle stavu k 30. 9. 2023
 8.   Školní elektronický informační systém vedený ve školním roce 2023/2024
 9.   Koncepce rozvoje školy k 25. 4. 2022
10.   Výroční zpráva o činnosti školy za školní rok 2022/2023
11.   Organizační struktura školy
12.   Zápisy z porad vedení ve školním roce 2022/2023 a 2023/2024
13.   Zápisy z jednání pedagogické rady ve školním roce 2022/2023 a 2023/2024
14.   Zápisy z porad učitelů teoretického vyučování ve školním roce 2022/2023
      a 2023/2024
15.   Plán dalšího vzdělávání pedagogických pracovníků pro školní rok 2022/2023
      a 2023/2024
16.   Hospitační záznamy školy vedené ve školním roce 2022/2023 a 2023/2024
17.   Zápisy ze žákovského parlamentu ve školním roce 2023/2024
18.   Dokumentace k praktickému vyučování vedená ve školním roce 2023/2024 – vzorek
      (Produktivní činnost žáků ze dne 1. 1. 2018 včetně dodatku, odměny žákům, smlouvy
      o obsahu, rozsahu a podmínkách praktického vyučování)




                                         9/10
19.   Dokumentace školního poradenského pracoviště: Program poradenských služeb
      školního poradenského pracoviště na školní rok 2023/2024, Minimální preventivní
      program pro školní rok 2023/2024 č. j. 00669/2023 platný od 1. 9. 2023, Školní
      program proti šikaně a kyberšikaně na školní rok 2023/2024 ze 4. 9. 2023, Strategie
      předcházení školní neúspěšnosti ze 4. 9. 2023; doporučení školních poradenských
      zařízení, individuální vzdělávací plány žáků, individuální studijní programy, osobní
      spisy žáků vedené v elektronické a papírové podobě (vzorek)
20.   Přehledy klasifikace školy vedené za školní roky 2020/2021 až 2022/2023
21.   Výsledky maturitní zkoušky za jarní a podzimní zkušební období roků 2021, 2022
      a 2023, ověřeno ředitelem školy dne 5. 1. 2024
22.   Celkové výsledky závěrečných zkoušek za roky 2021, 2022 a 2023, ověřeno ředitelem
      školy dne 5. 1. 2024
23.   Podmínky pro uzavření klasifikace (vzorek) platné ve školním roce 2023/2024
24.   Dokumentace domova mládeže vedená ve školním roce 2023/2024 (deníky
      výchovných skupin, roční plán domova mládeže, kritéria pro přijímání žáků
      k ubytování, přihlašovací lístky, denní režim domova mládeže, zápisy ze zasedání
      Domovní rady)
25.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
26.   Inspekční zpráva č.j. ČŠIB- 480/15-B ze dne 14. 5. 2015


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Čes ké školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Mgr. Jakub Mojžíš, školní inspektor
 Mgr. Marcela Hanáková, školní inspektorka
 Ing. Renata Boková, školní inspektorka
 Ing. Hana Šarounová, kontrolní pracovnice
 Ing. Jaroslav Král, školní inspektor
24. 1. 2024




                                         10/10
