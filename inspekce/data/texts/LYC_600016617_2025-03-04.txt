                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-492/25-T
                                       Sp. zn. ČŠIT-S-136/25-T


Název                               Obchodní akademie s.r.o.
Sídlo                               Leonovova 1795/3, Hranice, 733 01 Karviná
E-mail                              florkova@obaka.cz
IČO                                 46 580 336
Identifikátor                       600 016 617
Právní forma                        společnost s ručením omezeným
Zastupující                         Ing. Slavka Krystová Florková, MBA
Zřizovatel                          Ing. Mgr. Alexandra Sadílek Florková
                                    Nová 476/23, 700 30 Ostrava-Zábřeh
Místa inspekční činnosti            Bohumíra Dvorského 1049/1, Ostrava
                                    Leonovova 1795/32, Karviná
Inspekční činnost na místě          4. 3. 2025 − 6. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
Inspekční činnost podle § 174 odst. 7 školského zákona na základě žádosti.
                                    Charakteristika
Obchodní akademie s.r.o. (dále „škola“) vykonává činnost střední školy. Ve školním roce
2024/2025 vzdělává v denní formě vzdělávání žáky ve dvou oborech středního vzdělání
s maturitní zkouškou: 63-41-M/02 Obchodní akademie a 78-42-M/02 Ekonomické lyceum.
Škola má dvě místa poskytovaného vzdělávání. K termínu inspekční činnosti se v místě
poskytovaného vzdělávání Bohumila Dvorského 1049, Ostrava vzdělávalo ve čtyřech
třídách 101 žáků (školní vzdělávací programy Fotbalová akademie, Ekonomika a sport)
a v místě poskytovaného vzdělávání Leonovova 1795, Karviná v osmi třídách 214 žáků
(školní vzdělávací programy Ekonomika a sport, Ekonomika a právo a Ekonomické
lyceum). Od předchozí inspekční činnosti ve školním roce 2018/2019 se celkový počet žáků
výrazně zvýšil. Škola eviduje celkem 21 žáků se speciálními vzdělávacími potřebami a 14
žáků s odlišným mateřským jazykem.
Školní stravování v místě poskytovaného vzdělávání v Ostravě zajišťuje zařízení školního
stravování, v místě poskytovaného vzdělávání v Karviné jiná osoba poskytující stravovací
služby na základě ujednání o zajištění stravování.


                         Hodnocení podmínek vzdělávání
Ředitelka školy (dále „ředitelka“) vykonává funkci od roku 2014. Organizační struktura,
vymezení kompetencí jejich čtyř zástupců a delegování úkolů na jednotlivé pracovníky je
funkční a odpovídá potřebám školy. Pro další směřování školy ředitelka vytýčila strategické
cíle, které jsou reálné a odráží se v činnosti školy. Naplňovanými prioritami ve školním roce
2024/2025 je zavádění nového způsobu hodnocení znalostí, dovedností a přístupu žáků
a zaměření vzájemných hospitací na komunikaci a vnitřní motivaci žáků. Profilace školních
vzdělávacích programů a jejich průběžné inovace reagují na vývojové trendy, vychází
ze záměrů rozvoje školy a odpovídají jejím aktuálním potřebám. Naplňování cílů školních
vzdělávacích programů je každoročně vyhodnocováno a je součástí dokumentů školy.
Škola zavedla funkční systém profesního rozvoje učitelů, jsou vytvářeny vhodné podmínky
pro další vzdělávání pedagogů, pro předávání získaných poznatků a jejich postupné
ověřování ve školní praxi. Další vzdělávání pedagogických pracovníků vychází z plánu
dalšího vzdělávání, který zohledňuje potřeby školy i individuální zájmy jednotlivých učitelů.
Zkušenosti z absolvovaných vzdělávacích akcí jsou efektivně předávány v rámci tzv. porad
sdílení. Škola organizuje pravidelné interní workshopy zacílené na praktické příklady
inovativní výuky. Jejich praktické využití je ověřováno, zkušenosti jsou sdíleny. Hospitační
činnost vedení školy je prováděna průběžně. Učitelům je poskytována účinná zpětná vazba
na kvalitu výuky formou mentorského pohovoru, jehož součástí je i sebereflexe učitelů. Pro
další zkvalitňování vzdělávání škola využívá také výsledky každoročního dotazníkové ho
šetření mezi žáky, které je zaměřeno na výuku maturitních předmětů. Učitelé se cíleně věnují
hodnocení žáků i procesu výuky, ve vysoké míře jsou realizovány vzájemné inspirujíc í
hospitace. Účelně je ve škole nastaven harmonogram práce se začínajícími učiteli. Ředitelka
školy se účastní zasedání školské rady, setkává se se zástupci školního parlamentu
k projednání žákovských námětů a připomínek. Žákům i zákonným zástupcům jsou
prostřednictvím školního poradenského pracoviště poskytovány poradenské a konzultač ní
služby.
Škola dlouhodobě úzce spolupracuje se sportovními kluby, jejichž odborníci přenáší do
výuky teorie sportu praktické zkušenosti a pomáhají rozvíjet odborné kompetence žáků.
Profesní partneři umožňují vykonávat odbornou praxi v reálném pracovním prostředí


                                            2/7
a poskytují škole zpětnou vazbu na vzdělávání žáků. Škola navázala spolupráci se Slezskou
univerzitou v Opavě, v rámci které probíhá formou vrstevnického učení výuka inovativního
podnikání. S partnerskou školou ve Francii jsou realizovány měsíční stáže žáků. Škola se
aktivně zapojuje do četných projektových výzev, které byly zdrojem nejen finančních dotací,
ale také inspirativních námětů a další specifické podpory, např. v oblastech vzdělává ní
pedagogických pracovníků a inovativního vzdělávání. Škola pořídila digitální učební
pomůcky pro rozvoj informatického myšlení a digitálních kompetencí žáků. Účast školy
v projektech Erasmus+ přispívá k profesnímu rozvoji pedagogů a umožňuje realizo vat
odborné praxe žáků v zahraničí.
Prostorové a materiální podmínky školy odpovídají potřebám školních vzdělávac íc h
programů, od poslední inspekční činnosti se jejich stav výrazně zlepšuje. Bylo vybudováno
nové venkovní sportoviště a posilovna, rekonstruována tělocvična, zřízena nová učebna
„creativ“ a modernizována počítačová učebna. Část tříd je vybavena novým nábytkem, ve
všech učebnách je k dispozici výpočetní technika. Pro žáky byly pořízeny nové šatní skříňky
a zřízeny relaxační zóny. V průběhu inspekční činnosti byly prostory školy, učebny i jejich
vybavení účelně využívány. V oblasti bezpečnosti a ochrany zdraví i požární prevence jsou
žáci pravidelně seznamováni s riziky s ohledem na druh vykonávané činnosti a pravidly
bezpečného chování, ochrany zdraví při vzdělávání a souvisejících aktivitách. Škola
organizuje cvičné požární poplachy a nácvik činností při mimořádných událostech, věnuje
pozornost úrazové prevenci žáků, která se projevuje ve snižující se míře úrazovosti.


                          Hodnocení průběhu vzdělávání
Průběh vzdělávání byl sledován hospitacemi v obou oborech vzdělání ve všeobecně
vzdělávacích i odborných předmětech. Odborná praxe žáků se v termínu inspekční činnosti
nekonala. Vzdělávání probíhalo v pozitivní pracovní atmosféře se vstřícným přístupem
pedagogů i vzájemným respektem učitelů a žáků. Žáci reagovali na podněty učitelů
bezprostředně, bez obav kladli dotazy a sdělovali své názory.
Volba metod a forem práce byla pro efektivní dosažení vzdělávacího cíle účelná. Frontálně
vedená výuka s řízeným rozhovorem byla vhodně propojena se samostatnou prací žáků
k procvičení a upevnění osvojených znalostí a dovedností. Ve většině sledované výuky byly
vytvářeny příležitosti pro spolupráci ve dvojici nebo ve skupině, která umožňovala žákům
předávat si své zkušenosti a rozvíjet schopnost pracovat, komunikovat a plnit úkoly v týmu.
V průběhu výuky byly vytvářeny příležitosti k diskuzi k probíranému tématu, argumentac i
a sdílení vlastních zkušeností. Stanovené vzdělávací cíle byly převážně zaměřeny na
získávání znalostí a dovedností, dostatečná pozornost nebyla věnována formování postojů
žáků. V menší míře byl vytvářen prostor pro funkční sebehodnocení a vzájemné hodnocení
žáků podle předem stanovených kritérií. Pouze výjimečně byla výuka diferencovaná podle
individuálních schopností žáků, např. formou zadávání úkolů rozdílného rozsahu nebo
obtížnosti.
Vzdělávací obsah byl prezentován srozumitelně v návaznosti na již osvojené znalosti. Jeho
pochopení v širších souvislostech umožnilo vhodné využití mezipředmětových vazeb.
Náročnost i zvolené pracovní tempo odpovídalo potřebám žáků. Učitelé poskytovali žákům
podle potřeby individuální podporu. Porozumění učivu bylo průběžně ověřováno
a podpořeno prezentacemi učitelů, vhodně byla zařazena práce s chybou. Žáci řešili různé
typy úloh, včetně problémových, pracovali s pracovními listy, texty a výukovými
aplikacemi. Dostatečný prostor byl věnován rozvoji čtenářské, matematické a jazykové
gramotnosti, v části sledované výuky i kritického myšlení. Žáci byli vedeni k práci


                                           3/7
s informacemi, méně prostoru však bylo vytvářeno pro samostatné vyhledává ní,
porovnávání a vyhodnocení informací z více různých zdrojů. V odborných předmětech byl
kladen důraz na osvojení praktických dovedností, upevnění důležitých vazeb, pojmů
a odborné terminologie. Výuka se vyznačovala provázaností teoretických poznatků
s reálnými situacemi, příklady z praxe a prakticky zaměřenými úkoly. Výuka cizích jazyků
byla vedena v cílovém jazyce, v průběhu vzdělávání byly rovnoměrně rozvíjeny produktivní
i receptivní dovednosti. Výuka směřovala k praktickému využití poznatků. Gramatické
lexikální učivo bylo procvičováno spontánně při společné i samostatné práci žáků
i v komunikačních situacích. Dostatečný prostor byl vytvářen pro mluvené projevy žáků.


                          Hodnocení výsledků vzdělávání
Dosažené znalosti a dovednosti žáků jsou průběžně ověřovány různými formami ústního
a písemného zkoušení, Případné studijní neúspěchy jsou projednávány s žáky i zákonnými
zástupci. Žákům je poskytováno individuální doučování a konzultace. Zlepšování studijníc h
výsledků žáků škola podporuje prospěchovým stipendiem. Zákonní zástupci jsou
o prospěchu žáků informováni prostřednictvím elektronického informačního systému a př i
pravidelných třídních schůzkách.
Zpětnou vazbu na dosaženou úroveň poskytovaného vzdělávání získává škola z úspěšnosti
žáků při ukončování vzdělávání. V roce 2024 dosáhli žáci ve společné části maturitní
zkoušky z matematiky a cizího jazyka stoprocentní úspěšnosti. Z českého jazyka neprospěli
dva žáci. Škola využívá při přípravě žáků didaktické testy z předchozích období, identifik uje
problémové oblasti a neúspěšně řešené úlohy a zaměřuje se na ně v dalším vzdělávac ím
procesu. Je organizována tzv. „maturita na nečisto“. Účinnost přijímaných opatření se
doposud neprojevila v celorepublikovém srovnání v českém jazyce. Vyšší úspěšnosti v dané
skupině oborů dlouhodobě dosahují žáci u maturitní zkoušky z cizího jazyka.
V průběhu celého školního roku jsou organizovány různé akce, které doplňují běžnou výuku,
prohlubují žákovské znalosti i dovednosti. Žáci, kteří se vzdělávají podle školních
vzdělávacích programů Ekonomie a sport a Fotbalová akademie, získávají v průběhu studia
trenérskou licenci (FAČR C) a licenci C rozhodčího fotbalu. Žáci s hlubším zájmem o cizí
jazyky jsou připravováni na mezinárodní jazykové zkoušky. Škola motivuje žáky k účasti
ve školních kolech soutěží. Úspěchy zaznamenali také v krajských kolech i na celostátní
úrovni.
Žáci se zapojují do charitativních aktivit, provozují školní blog. Prostřednictvím školního
parlamentu se aktivně spolupodílí na dění ve škole. Práce žáků v Mládežnické radě města
Karviná vytváří příležitost pro jejich seberealizaci a uskutečňování vlastních projektů.
Aktivní účast žáků v mezinárodních projektech, realizace zahraničních stáží a odborných
praxí umožňuje zdokonalovat jejich jazykové, sociální a osobnostní dovednosti a poznávání
kulturních odlišností zapojených zemí.
Škola realizuje tematicky zaměřené preventivní aktivity, které vychází ze zjištěných potřeb
školy. Vhodná témata primární prevence jsou začleňována rovněž do výuky vybraných
předmětů. Nové třídní kolektivy se účastní adaptačních kurzů. Třídní učitelé průběžně
sledují klima tříd a podle potřeby spolupracují se členy školního poradenského pracoviště.
Cílené práci s třídními kolektivy se věnuje sociální pedagog. Žáci mají k dispozici on-line
schránku důvěry a mohou využívat osobní kontakt s pracovníky školního poradenského
pracoviště. Případné negativní projevy v chování žáků jsou aktivně řešeny, škola
spolupracuje se zákonnými zástupci žáků a podle potřeby s externími pracovníky.



                                             4/7
Škola informuje o své vzdělávací nabídce prostřednictvím webových stránek, sociálních sítí,
organizováním dne otevřených dveří, účastí na burzách středních škol, ve sportovních
klubech, v místním zpravodaji a regionální televizi.


                                         Závěry
Vývoj školy
– Od předchozí inspekční činnosti ve školním roce 2018/2019 došlo k postupnému nárůstu
  počtu žáků (z 94 žáků až na 315), ke změně zřizovatele školy a personální změně na
  pozici zástupce ředitelky v místě poskytovaného vzdělávání v Karviné. Nově byla zřízena
  funkce zástupce ředitelky pro sport, zástupce ředitelky pro inovace výuky a zástupce
  ředitelky pro místo poskytovaného vzdělávání v Ostravě. Výrazně se zlepšily materiá lní
  podmínky pro vzdělávání. Od školního roku 2024/2025 jsou v prvním ročníku vzdělává ni
  žáci v oboru vzdělání 78-42-M/02 Ekonomické lyceum. Ve školním roce 2024/2025
  získala škola akreditaci Erasmus v oblasti odborného vzdělávání a přípravy. Od druhého
  pololetí školního roku 2024/2025 škola zajistila služby sociálního pedagoga.
– Závěry z předchozí inspekční činnosti týkající se výuky anglického jazyka a zavádění
  aktivizujících metod byly zohledňěny. Sebehodnocení a vzájemné hodnocení žáků stále
  není přirozenou součástí výuky.
Silné stránky
– Profilace a úpravy školních vzdělávacích programů odpovídají záměrům rozvoje školy
  a reagují na aktuální potřeby. Naplňování cílů školních vzdělávacích programů je
  pravidelně vyhodnocováno. (1.2)
– Účast školy v projektových aktivitách a funkční spolupráce s vnějšími partnery je
  přínosem pro vzdělávání žáků. (1.5)
– Vedení školy poskytuje pedagogům účinnou zpětnou vazbu na kvalitu výuky a vytváří
  příznivé podmínky pro jejich profesní rozvoj. (2.3)
– Ve výuce je cíleně podporována spolupráce, argumentace a diskuze. Žáci jsou zapojováni
  do aktivit zaměřených na jejich osobnostní a sociální dovednosti. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Žáci jsou v nižší míře vedeni k sebehodnocení a vzájemnému hodnocení, do výuky jsou
  jen ojediněle zařazovány diferencované úlohy zohledňující individuální schopnosti žáků.
  (4.3)
– Žáci vykazují ve společné části maturitní zkoušky v českém jazyce v celorepubliko vé m
  srovnání nižší úspěšnost. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet prostor pro sebereflexi žáků, využívat příležitosti pro vzájemné hodnocení.
– Zařazovat do výuky úlohy diferencované náročnosti podle individuálních schopností
  žáků.


                                            5/7
– Věnovat více pozornosti formování postojů žáků, vytvářet příležitosti pro práci s různými
  informačními zdroji.
– Sledovat účinnost a dostatečnost přijímaných opatření k výsledkům žáků při ukončování
  vzdělávání, přijímat podle potřeby další adekvátní opatření.
– Zajistit stravování žáků v místě poskytovaného vzdělávání v Karviné zařízením školního
  stravování.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Výroční zpráva o činnosti školy za školní rok 2023/2024
 3.   Plán dalšího vzdělávání pedagogických pracovníků na školní rok 2024/2025
 4.   Záznamy z hospitační činnosti ve školním roce 2024/2025 (vzorek)
 5.   Zápisy z porad ve školním roce 2024/2025 (vzorek)
 6.   Zápisy z jednání předmětových komisí ve školním roce 2024/2025 (vzorek)
 7.   Minimální preventivní program na školní rok 2024/2025, Dlouhodobá školní
      preventivní strategie 2020–2025, Plán výchovného poradenství pro školní rok
      2024/2025
 8.   Strategie prevence a řešení školní neúspěšnosti žáků pro školní rok 2024/2025
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Matrika školy vedená ve školním roce 2024/2025 (vzorek)
12.   Třídní knihy vedené ve školním roce 2024/2025 (vzorek)
13.   Rozvrh vyučovacích hodin ve školním roce 2024/2025
14.   Dokumentace vztahující se k finančním podmínkám školy a zajištění bezpečnos ti
      a ochrany zdraví žáků pro školní roky 2023/2024 a 2024/2025 (vzorek)
15.   Dokumentace vztahující se ke školnímu stravování ve školním roce 2024/2025
      (vzorek)




                                           6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Ing. Mgr. Hana Červenková, školní inspektorka
 PhDr. Ing. Ivana Teichmannová, školní inspektorka
 Mgr. Hana Kukučková, školní inspektorka
 Bc. Marcela Zahradníková, kontrolní pracovnice
19. 3. 2025




                                          7/7
