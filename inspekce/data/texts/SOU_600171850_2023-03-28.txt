CSI0X00B7WV0
Počet listů: 9




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-581/23-B


Název                                Integrovaná střední škola automobilní Brno,
                                     příspěvková organizace
Sídlo                                Křižíkova 106/15, 612 00 Brno
E-mail                               redskoly@issabrno.cz
IČO                                  00219321
Identifikátor                        600171850
Právní forma                         příspěvková organizace
Zastupující                          Ing. Milan Chylík
Zřizovatel                           Jihomoravský kraj
Místo inspekční činnosti             Křižíkova 106/15, Brno
                                     Dunajevského 1996/1, Žabovřesky, Brno
Inspekční činnost na místě           28. 3. 2023 − 31. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                     Charakteristika
Integrovaná střední škola automobilní Brno, příspěvková organizace (dále „škola“) vyko-
nává činnost střední školy a školní jídelny. Škola poskytuje vzdělávání ve třech oborech
ukončených maturitní zkouškou, a to 23-45-M/01 Dopravní prostředky, 37-41-M/01 Provoz
a ekonomika dopravy a 39-41-L/01 Autotronik. V oboru Autotronik lze získat na konci
třetího ročníku výuční list oboru mechanik opravář motorových vozidel. Dále ve třech
oborech středního vzdělání s výučním listem a to 23-68-H/01 Mechanik opravář motorových
vozidel (se zaměřeními Automechanik, Mechanik motocyklů, Mechanik nákladních vozidel
a autobusů, Mechanik nákladních vozidel a autobusů SCANIA a Mechanik/diagnos tik
zemědělské a stavební techniky), 23-55-H/02 Karosář a 23-61-H/01 Autolakýr ník.
V nabídce školy je i tříleté a dvouleté nástavbové studium s maturitní zkouškou v oboru 23-
43-L/51 Provozní technika a dvouleté v oboru 39-41-L/51 Autotronik. Ve zkráceném
jednoletém denním studiu lze získat vzdělání s výučním listem v oborech 26-57-H/01
Autoelektrikář a 23-55-H/02 Karosář se zaměřením na renovaci veteránů. Od poslední
inspekční činnosti došlo k rozšíření vzdělávací nabídky formou zaměření některých oborů.
Škola je autorizovanou osobou pro získání profesní kvalifikace v automobilových oborech
a v rámci celoživotního vzdělávání škola nabízí celou řadu profesních školení. Svou
strukturou jde o jedinečnou nabídku autooborů v ČR.
Ve škole se k 30. 9. 2022 vzdělávalo 963 žáků, z nichž bylo 18 % se speciálními
vzdělávacími potřebami (dále SVP), dva žáci se vzdělávali podle individuálního
vzdělávacího plánu. Z celkového počtu žáků bylo deset s odlišným mateřským jazykem.
Vzdělávání probíhá kromě sídla školy také na odloučeném pracovišti na ulici
Dunajevského 1 a u mnoha smluvních partnerů. Školní stravování pro žáky zajišťuje školní
jídelna, která možností výběru ze dvou hlavních jídel s dodatečným množstvím ovoce
a zeleniny podporuje u žáků zdravé stravovací návyky. Další možnosti stravování žákům
nabízí školní bufet.


                          Hodnocení podmínek vzdělávání
Ředitel školy se ve své koncepci rozvoje zaměřuje na několik oblastí. Vytváření oborové
nabídky školy v souladu s potřebami trhu práce, možnost žáků seznámit se během
vzdělávání s nejmodernějšími technologiemi v rámci zvoleného oboru jsou oblasti, které
vedení školy zdařile realizuje. Vedení školy také postupně buduje celorepubliko vé
vzdělávací centrum v autooborech. Stěžejní částí strategie rozvoje školy je také velká
podpora realizace oborových soutěží, a to domácích i zahraničních. Vedení školy má za cíl
také vytvořit stabilní a odborně zdatný pedagogický sbor, což se zatím daří částečně.
Při řízení delegoval ředitel některé kompetence na své tři zástupce, kteří řídí jak teoretickou,
tak i praktickou část vzdělávání vytvořených oborových skupin. Každý pak ještě navíc řídí
další oblast, např. činnost školního poradenského pracoviště (dále ŠPP), administrativní
chod školy a produktivní práci žáků. Výstupy z těchto činností u jednotlivých zástupců
vykazují nejednotnost, která má dopad na jejich objektivitu v rámci celé školy. Jde například
o sledování vzdělávacího procesu a dalšího vzdělávání pedagogických pracovníků. To je
zaměřeno především na odbornost učitelů, méně na nové didaktické metody práce.
Ke zlepšení vzájemné informovanosti a sdílení mezi pedagogy slouží společné elektronické
úložiště, které však dosud není efektivně využíváno. Dalším stupněm v řízení školy jsou
předmětové komise, jež řeší kromě organizačních záležitostí rovněž účast na soutěžích
i plnění vzdělávacích programů. Účelně a s pozitivním dopadem do vzdělává ní


                                              2/9
je projednáván průběh vzdělávání. Jejich předsedové zajišťují kromě řízení činnosti
jednotlivých komisí i hospitační činnost a adaptaci začínajících a nových pedagogů.
Poskytování poradenských služeb žákům školy, rodičům i pedagogům zajišťují výchovná
poradkyně, školní metodička prevence a školní psycholožka, která koordinuje veškeré
aktivity školního poradenského pracoviště. V mnoha případech se věnuje individuá lně
a operativně žákům i jejich zákonným zástupcům podle jejich potřeb. Práce výchovné
poradkyně spočívá především v identifikaci individuálních vzdělávacích potřeb žáků
a spolupráci s řadou školských poradenských zařízení. Informace o těchto žácích jsou
systematicky předávány přes třídní učitele všem pedagogům školy. Přes velké množství
úkonů nezbývá výchovné poradkyni dostatek času na plnohodnotnou funkci kariérového
poradce. Ředitel školy pro tento školní rok přijal „Organizační opatření k realizac i
kariérového poradenství“ a jednotlivé kompetence v rámci této oblasti rozdělil mezi více
pedagogů školy.
Dostatečnou pozornost věnuje škola prevenci rizikového chování a předcházení výskytu
sociálně patologických jevů. V minimálním preventivním programu jsou nastaveny vhodné
činnosti, které odpovídají problematickým jevům, vyskytujícím se ve škole. Metodička
prevence organizuje velké množství aktivit také v rámci tříd. Pro nově vznikající kolektivy
jsou zajištěny adaptační kurzy. V letošním školním roce je prevence zaměřena především na
problematiku kyberkriminality, šikany, vztahů v kolektivu, užívání návykových látek
a sexuální výchovu pro pokročilé.
Jakékoliv projevy nezdravého chování žáků nebo projevy zhoršování klimatu ve třídách řeší
v rámci kompetencí školní psycholožka a výchovná poradkyně ve spolupráci s třídními
učiteli. Škola řešila v poslední době více případů rizikového chování žáků (agresivita,
projevy šikany a kyberšikany, užívání návykových látek a přetrvávající absence a pozdní
příchody do hodin). V některých třídách již v tomto školním roce proběhl monitor ing
a zjišťování možných vztahových problémů konkrétních třídních kolektivů. Jednání se žáky,
týkajících se závažnějších porušení pravidel stanovených ve školním řádu, jsou písemně
evidována a následně je problematika konzultována telefonicky se zákonnými zástupci.
Prokazatelnost informování o chování žáků směrem k zákonným zástupcům není školou
žádným způsobem evidována. Včasnou a účinnou intervencí se ve většině případů daří tyto
projevy potlačit, problematika absencí a zejména pozdních příchodů do hodin má však
přetrvávající charakter a nastavená opatření nejsou dostatečně účinná u všech žáků.
Elektronická schránka důvěry na webových stránkách školy umožňuje předat osobní sdělení,
požádat o radu či pomoc a je k dispozici jak žákům, tak jejich zákonným zástupcům.
Odpovídajícím způsobem se škola také věnuje vytváření bezpečného prostředí a prevenci
rizik. S nastavenými pravidly pro zajišťování bezpečnosti a ochrany zdraví jsou žáci
pravidelně prokazatelně seznamováni. V posledním období se počet úrazů význa mně
nezvyšuje, jedná se převážně o drobné úrazy v rámci realizace praktické výuky, odborných
předmětů a výuky tělesné výchovy. Vedení školy se rozborem úrazovosti zabývá a ve
spolupráci s osobou odborně způsobilou v bezpečnosti a ochraně zdraví při práci nastavuje
pravidla pro snižování rizik vzniku úrazu.
Vztahy školy s partnery mají pozitivní dopad na získání odborných kompetencí žáků. Škole
se daří udržovat spolupráci s velmi rozsáhlým a širokým okruhem partnerů, kteří jí zásadním
způsobem umožňují zlepšovat materiální podmínky v oblasti teoretického i praktického
odborného vzdělávání. Někteří z nich vyhlašují pro žáky také stipendijní programy. Škola
aktivně působí v řadě odborných svazů a cechů.




                                           3/9
                          Hodnocení průběhu vzdělávání
Hospitované hodiny teoretické výuky měly odlišnou úroveň. K práci v hodinách byli obecně
nejvíce motivováni žáci maturitních ročníků. Téměř ve všech sledovaných hodinách bylo
žákům sděleno téma hodiny, s výukovými a vzdělávacími cíli pracovali učitelé jen ojediněle.
Často byla první třetina hodin narušována pozdními příchody žáků. Pedagogové v průběhu
výuky žáky podněcovali k plnění úkolů, ale ne vždy to bylo dostatečně účinné. Jen ojediněle
byla pozorována diferenciace výuky vzhledem k žákům nadaným a žákům se SVP.
V převážné většině hospitovaných teoretických hodin však nebyly speciální přístupy
využívány, jen ojediněle docházelo ke zohledňování žáků se SVP. Opačný přístup byl patrný
v odborném výcviku, kde zadávané pracovní úkoly měly mnohdy odlišnou úroveň. Slabá
byla také podpora vzájemné komunikace a diskuse na dané téma mezi žáky navzájem. Jen
v některých hodinách vyučující i žáci účelně využívali digitální technologie. Žáci měli jen
ojediněle možnost pracovat ve výuce s více informačními zdroji. Některé sledované hodiny
probíhaly v učebnách, jejichž prostředí nebylo pro žáky svou úpravou a velikostí podnětné
a inspirující.
Sledované hodiny českého jazyka měly odlišné cíle. V jedné byli žáci prostřednictvím
vhodně zvolených metod a forem práce připravováni na písemnou část maturitní zkoušky.
Ve druhé vyučovací hodině byly zvoleny účelné metody pro aktivní zapojení žáků do výuky.
Vyučující přistupovali k žákům individuálně, využitím digitálních technologií si žáci měli
možnost učivo upevnit a procvičit.
Ve sledovaných hodinách anglického jazyka navozovali vyučující po celou dobu
cizojazyčné prostředí. Využívali účinně kooperativní metody práce a vedli žáky ke vzájemné
konverzaci v cizím jazyce. Účelně střídali metody práce. Digitální technologie byly využity
pouze k poslechu, nikoliv (nebo méně) k vizualizaci učiva. Jedna z vyučovacích hodin byla
narušována nekázní žáků, na kterou vyučující nebyl schopen vhodně reagovat. V hodinách
německého jazyka jako druhého cizího jazyka byla patrná snaha učitelů o navození
cizojazyčného prostředí. Vyučující vytvářeli podmínky pro aktivní zapojení žáků do výuky,
vycházeli ze znalostí žáků, doplňovali je vhodně novými poznatky, které žáci aplikova li
v zadaných úkolech. Pro podporu motivace a přirozené snahy o úspěch využívali učitelé
i žáci digitální technologie a výukové didaktické hry. Závěrečné shrnutí a reflexe proběhlé
hodiny poskytovala zpětnou vazbu k efektivitě výuky.
Ve sledovaných hodinách matematiky vyučující vhodně kombinovali frontální výuku se
samostatnou prací žáků v sešitě. Někteří vyučující využili kooperativní metody práce nebo
zařadili prvky sebehodnocení, které vedly žáky k uvědomění si vlastního pokroku v učivu.
Ne ve všech případech, kdy bylo učivo propojováno se situacemi z praxe, se dařilo
vyučujícím používat reálné parametry vstupních veličin, což mohlo u žáku zkreslit náhled
do reálného stavu věci. Sledovaná výuka fyziky se vyznačovala kvalitativně odlišnou úrovní,
která se projevovala zejména v různé míře aktivizace žáků a jejich spoluúčasti na
vzdělávacím procesu. V některých hodinách byli žáci vedeni ke spolupráci na připravované
prezentaci. Závěrečné shrnutí nebo zhodnocení v hodinách bylo většinou opomíjeno nebo
provedeno spíše formálně. Jen ojediněle byli žáci vedeni k sebehodnocení své práce nebo
práce spolužáků. Výraznější diferenciace výuky zohledňující individuální potřeby
a schopnosti žáků, nebyla zaznamenána. Výuka informačních technologií se vyznačova la
převážně samostatnou prací žáků. Po úvodní instruktá ži žáci zpracovávali úkoly, vycházejíc í
z reálného života. Vyučující zadávali takové úkoly, které jsou použitelné při dalším studiu,
doplněné například o prvky finanční gramotnosti.




                                            4/9
Také sledovaná výuka odborných předmětů se vyznačovala rozdílnou úrovní. Tam, kde
výuka probíhala převážně frontálním způsobem a bez většího využití vizualizač níc h
pomůcek byla méně efektivní. Pokud učitelé používali hojně příkladů z praxe, různé
výukové pomůcky a internet zajistili si větší pozornost žáků a ti se i více zapojovali do
výuky. Ve výuce ekonomických předmětů byli žáci vhodně vedeni k dodržování správné
odborné terminologie a vyučující propojovali cíleně vzdělávací obsah s jejich reálnými
zkušenostmi z běžného života. Pochopení obsahově náročnějších témat napomáhalo právě
uplatnění příkladů z praxe. Účelné bylo využití připravených textů, pracovních materiálů
i použití didaktické techniky. Během sledovaných hodin žáci prezentovali připravená témata
a zapojovali spolužáky do diskuze a vyhledávání dalších informací. Ze strany pedagogů byli
žáci aktivizováni problémově formulovanými dotazy, ale ne vždy důsledně vedli žáky
k rozšířené komunikaci. Pozitivem výuky bylo účelné využití informačních technologií jak
žáky, tak pedagogy. Výuka elektrotechniky byla narušována pozdními příchody většího
množství žáků, což značně ovlivnilo efektivitu výuky a soustředění žáků na zadaný úkol.
Žáci pracovali po celou hodinu samostatně na řešení zadaného úkolu, bez další diferenc iace
učiva, což mělo značný vliv na kázeň v hodině. Jiná sledovaná hodina byla zacílena na
přípravu k maturitě. V průběhu hodiny žáci aktivně pracovali na zadaném úkolu, který
společně v závěru hodiny vyhodnotili. Vyučující vhodně využívala práci s chybou. Po celou
dobu byli žáci motivováni a projevovali zájem o vlastní učení.
Výuka odborného výcviku byla sledována jak na pracovištích školy, tak u smluvníc h
partnerů. V pracovních skupinách pod dohledem učitelů odborného výcviku nebo
instruktorů byla zajištěna účelná organizace prováděných pracovních činností žáků. Výuka
byla realizována formou práce na konkrétních úkolech v rámci oboru, případně se žáci
věnovali procvičování dříve získaných dovedností. U většiny žáků byla zřejmá samostatnost
při práci a zvládnutí pracovních operací. Žáci byli vedeni k propojování svých znalostí
z teoretického vyučování s praxí. Během výuky byli žáci systematicky vedeni
k samostatnosti, zodpovědnosti a profesionalitě ve zvoleném oboru. Některá vybraná
pracoviště poskytovala žákům nadstandardní prostředí vybavené nejmodernějš ími
technologiemi. Kromě odborných kompetencí byly ve výuce rozvíjeny zejména kompetence
komunikativní, sociální a personální.


                          Hodnocení výsledků vzdělávání
Žáci a zákonní zástupci nezletilých žáků jsou o průběžných výsledcích informo va ní
prostřednictvím školního elektronického systému, zákonní zástupci se dále mají možnost
informovat na třídních schůzkách nebo při osobních konzultacích s vyučujícími.
Učitelé hodnotí dosahované výsledky vzdělávání žáků podle pravidel ve školním řádu, která
však nejsou jasně nastavena, což vede k rozdílnému přístupu a nejednotnosti v hodnocení.
Slabou stránkou je absence přesných pravidel a kritérií pro možnost nehodnotit žáka
z důvodu nedostatečných podkladů pro klasifikaci. Nastavena jsou pouze pravidla vzhlede m
k absenci, nikoliv k počtu získaných známek. Pravidla pro hodnocení výsledků vzdělává ní
dále neobsahují jasně dané podmínky pro konání zkoušky v náhradním termínu, kterou
realizují vyučující podle svého uvážení.
Třídní učitelé pravidelně sledují školní docházku žáků, jednají se žáky, informují jejich
zákonné zástupce a pokud identifikují rizikové chování např. záškoláctví, důsledně uplatňují
přísná pravidla pro omlouvání jejich absence. Proto byla opakovaně část zameškaných hodin
žáků neomluvená. Ve školním roce 2021/2022 mělo neomluvenou absenci celkem 196 žáků,
v průměru 17,1 hodin na žáka, za což škola uděluje žákům výchovná opatření nebo snížený


                                            5/9
stupeň z chování. Žáci jsou často na konci klasifikačního období z jednoho či více předmětů
nehodnoceni. Na konci prvního pololetí školního roku 2022/2023 byla hodnocena zhruba
4 % žáků z jednoho nebo více předmětů nedostatečně. Ve většině případů souvisí toto
hodnocení s nízkou motivací žáků ke studiu. Žáci mají díky dobré prostupnosti oborů
a vhodné provázanosti školních vzdělávacích programů možnost vybraný obor v rámci
školy změnit nebo opakovat ročník. Počet těchto žáků je v nízkých jednotkách procent
a v čase je stabilní. Přestože vedení školy přijímá opatření ke zlepšení pravidelné docházky
žáků do školy, nepřinesla dosud očekávané výsledky.
Úspěšnost žáků při ukončování vzdělávání závěrečnou zkouškou v posledním uzavřené m
školním roce byla výrazně vyšší než v předchozích dvou letech. Ve školním roce 2021/2022
byla hrubá neúspěšnost žáků u závěrečné zkoušky 23 %, v předchozích letech to byly
pouhé jednotky procent těchto žáků. Vyšší počet neúspěšných žáků byl zaznamenán v rámci
oborů karosář a mechanik motocyklů. Naopak úspěšnější byli žáci v rámci oboru mechanik
nákladních vozidel a autobusů. Úspěšnost žáků při ukončování vzdělávání maturitní
zkouškou je v posledních třech letech kolísavá, hrubá neúspěšnost žáků se pohybuje kolem
35 %, je však ovlivněna žáky nástavbových oborů, kteří vykazují v posledních letech
neúspěšnost kolem 50 %. Žáci studující obory denní formy mají v posledních třech letech
hrubou neúspěšnost kolem 30 %. Největší neúspěšnost vykazují žáci oboru autotronik
a to jak při závěrečných zkouškách ve třetím ročníku, tak i u maturitní zkoušky.
V průběhu školního roku jsou pro žáky realizovány různé odborné a kulturní exkurze,
výukové programy či přednášky, což vytváří dobré předpoklady pro propojení vzdělávac ího
obsahu s odbornou praxí a běžným životem. Možnost vycestovat v rámci programu
Erasmus+ umožňuje zvyšovat jejich kompetence komunikativní a kompetence
k pracovnímu uplatnění. Třídy jsou každoročně motivovány k výborným výsledkům
prostřednictvím soutěže „Supertřída“. S nadanými žáky či žáky, kteří mají o daný obor
zájem, učitelé pracují převážně mimo povinnou výuku formou nabídky různě zaměřenýc h
zájmových kroužků. Podporují je v účasti na odborných tuzemských i zahranič níc h
soutěžích, ve kterých se jim daří dosahovat velmi dobrých výsledků. Umožňují jim
zahraniční stáže, nabízejí motivační programy s odměnami za vynikající studijní výsledky.
Některé z odborných soutěží škola sama pořádá nebo participuje na jejich organizaci.


                                         Závěry
Vývoj školy
- Průběžné zvyšování počtu žáků
- Rozšíření vzdělávací nabídky o nově vzniklé obory a nová zaměření stávajících oborů
- Zlepšení materiálně-technických podmínek školy
- Snížení počtu pracovníků školního poradenského pracoviště
Silné stránky
- Jedinečná nabídka oborů vzdělání v dopravním a automobilovém průmyslu, kterou škola
  neustále a aktivně inovuje
- Funkční spolupráce s profesními partnery doma i v zahraničí podporuje získávání
  odborných i sociálních kompetencí žáků
- Podmínky odborného vzdělávání mají pozitivní dopad na kvalitu vzdělávání žáků
  v oblasti odborného vzdělávání


                                            6/9
- Rozmanitý a motivující průběh praktického vyučování připravuje žáky v rámci profilu
  absolventa na reálné požadavky trhu práce
Slabé stránky a/nebo příležitosti ke zlepšení
- Podmínky pro hodnocení výsledků vzdělávání žáků v jednotlivých předmětech nejsou
  jednoznačně nastaveny
- Škola nedostatečně realizuje strategie práce s žáky s potřebou podpůrných opatření a žáků
  ohrožených školním neúspěchem v průběhu školního roku
Doporučení pro zlepšení činnosti školy
- Transparentně nastavit podmínky         pro    hodnocení   výsledků   vzdělává ní   žáků
  v jednotlivých předmětech
- Větší pozornost věnovat koordinaci a rozdělení kompetencí v oblasti kariérového
  poradenství
- Prokazatelně evidovat veškerou komunikaci školního poradenského pracoviště se
  zákonnými zástupci, vycházející z písemného záznamu o jednání se žáky, která jsou
  v rozporu se školním řádem
- Ve výuce ve větší míře uplatňovat diferenciaci učiva směrem k žákům se speciálními
  vzdělávacími potřebami, nadaným a žákům mající o dané téma zájem
- Vzhledem k přetrvávajícímu problému pozdních příchodů a absencí žáků přijmout
  adekvátní a účinná opatření k jejich snížení


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Jmenování na pracovní místo ředitele č.j. JMK 5269/2012 od 1. 2. 2012, potvrzení na
      pracovní místo na další období č.j. JMK157514/ 2017 od 31. 1. 2018
 2.   Výpis z rejstříku škol a školských zařízení údaje platné ke dni 27. 3. 2023
 3.   Školní řád účinný od 1. 9. 2021, aktualizace k 1. 11. 2022
 4.   Školní vzdělávací programy platné ve školním roce 2022/2023
 5.   Rozvrh hodin platný ve školním roce 2022/2023
 6.   Smlouvy o obsahu, rozsahu a podmínkách praktického vyučování (vzorek)
 7.   M8 Výkaz o střední škole podle stavu k 31. 10. 2022
 8.   Doklady o nejvyšším dosažením vzdělávání pedagogů (vzorek)


                                           7/9
 9.   Dokumentace k hodnocení zajištění BOZ (Směrnice pro hodnocení a prevenci rizik,
      Traumatologický plán březen 2023, Rozbor úrazovosti ve školním roce 2021/2022
      a 2020/2021, Záznam o provedení prověrky BOZ ze dne 28. 6. 2022, Záznamy
      o provedeném školení a poučení žáka o BOZ ve škole na začátku školního roku
      z jednotlivých tříd., s podpisy žáků datováno září 2022 ; Odborná technická kontrola
      zabudovaného a přenosného tělovýchovného nářadí z 31. 1. 2023, Zpráva o revizi
      elektrického spotřebiče s platností do 16. 7. 2023)
10.   Produktivní práce žáků za období (přehled bankovních účtů žáků, variabilní symbol
      – evidenční číslo, suma, třída) bankovní výpis z 10. 3. 2023
11.   Dokumentace k hodnocení ekonomických a finančních podmínek školy a školního
      stravování
12.   Záznamy z jednání s žákyní/žákem, případně zákonnými zástupci vedené ve školním
      roce 2022/2023
13.   Zápisy z porad Školního poradenského pracoviště ISŠA ve školním roce 2022/2023
14.   Přehled uskutečněných preventivních programů ve školním roce 2022/2023 do data
      inspekční činnosti
15.   Doporučení školských poradenských zařízení pro vzdělávání žáka se speciálními
      vzdělávacími potřebami ve škole včetně individuálních vzdělávacíc h plánů pro školní
      rok 2022/2023 (vzorek)
16.   Záznamy a vyhodnocení z jednání pedagogické rady ve školním roce 2021/2022,
      2022/2023
17.   Zápisy z jednání předmětových komisí ve školním roce 2021/2022, 2022/2023
      (vzorek)
18.   Výroční zprávy školy za školní roky 2019/2020, 2020/2021 a 2021/2022
19.   Webovské stránky školy vedené ve školním roce 2022/2023
20.   Elektronický informační systém školy vedený ve školním roce 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           8/9
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Milan Heroudek, školní inspektor,
 vedoucí inspekčního týmu

 Ing. Ilona Ptáčková, školní inspektorka

 PhDr. Šárka Maleňáková, Ph.D.,
 školní inspektorka

 Mgr. Jakub Mojžíš, školní inspektor

 Ing. Vladimír Panáček, Ph. D.
 odborník na střední odborné vzdělávání
 Bc. Olga Karmazínová,
 kontrolní pracovnice




V Brně 25. 4. 2023




                                           9/9
