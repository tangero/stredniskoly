                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-673/24-U
                                      Sp. zn. ČŠIU-S-124/24-U


Název                               Gymnázium Josefa Jungmanna, Litoměřice,
                                    Svojsíkova 1, příspěvková organizace
Sídlo                               Svojsíkova 1, 412 01 Litoměřice
E-mail                              gjj@gjj.cz
IČO                                 46 773 673
Identifikátor                       600 010 830
Právní forma                        příspěvková organizace
Zastupující                         RNDr. Bc. Radka Balounová
Zřizovatel                          Ústecký kraj
Místo inspekční činnosti            Jezuitská 1/22, Litoměřice
Inspekční činnost na místě          23. 4. 2024 − 25. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                    Charakteristika
Právnická osoba Gymnázium Josefa Jungmanna, Litoměřice, Svojsíkova 1, příspěvková
organizace (dále „škola“) vykonává činnost střední školy a vzdělává žáky v denní formě
vzdělávání v oborech vzdělání 79-41-K/41 Gymnázium (čtyřletý vzdělávací program)
a 79-41-K/81 Gymnázium (osmiletý vzdělávací program).
K 30. 9. 2023 škola vykázala 479 žáků, z toho 221 v osmiletém vzdělávacím programu
a 258 ve čtyřletém vzdělávacím programu. V době inspekční činnosti se ve škole vzděláva lo
27 žáků se speciálními vzdělávacími potřebami a jeden žák s mimořádným nadáním.
Další informace o škole jsou k dispozici na webových stránkách školy www.gjj.cz.


                         Hodnocení podmínek vzdělávání
Ředitelka školy nastoupila do funkce v březnu 2018. Bezprostředně po svém nástupu
oslovila dotazníkovým šetřením všechny účastníky vzdělávání a po důkladné analýze
stanovila hlavní cíle rozvoje školy, kterými jsou mj. poskytování kvalitní výuky a efektivní
podpora nadání žáků s možností zažít úspěch nejen ve výuce, ale i mimo ni. Stanovené cíle
se se zapojením většiny pedagogických pracovníků postupně daří naplňovat. Činnost školy
vedení každoročně vyhodnocuje a ke zjištěním přijímá opatření, která směřují ke
zkvalitňování pedagogického vedení i vzdělávací činnosti školy. Důležitým nástrojem
řídicího procesu je otevřená komunikace, která zajišťuje bezproblémový přenos informac í
a pozitivně ovlivňuje atmosféru ve škole. Aby byla zajištěna neformální komunikace také se
žáky a zákonnými zástupci, otevřela ředitelka školy portál „Nenech to být“, kde mají zájemci
možnost vyjádřit svůj názor.
Účelné delegování kompetencí umožňuje bezproblémové fungování školy. Na řídicí
a kontrolní činnosti se s jasně vymezenou působností podílejí dvě zástupkyně ředitelky
školy, aktivně spolupracují také metodické orgány. Žáci jsou dlouhodobě do činnosti školy
zapojováni prostřednictvím studentského parlamentu.
Stěžejní snahou ředitelky školy je optimalizovat a stabilizovat personální podmínky, což se
postupně daří. Na posilu pozitivních vztahů uvnitř pedagogického sboru každoročně
organizuje teambuilding, kterého se v posledních dvou školních rocích účastnili všichni
pedagogové. Vedení školy aktivně podporuje profesní růst pedagogů. Plány dalšího
vzdělávání pedagogických pracovníků jsou tvořeny ve spolupráci s nimi a stanovují tak
nejen priority pro potřeby školy, ale zahrnují i individuální zájmy jednotlivců v rámci jejich
osobnostního rozvoje. Velký důraz je aktuálně kladen na vzdělávání třídních učitelů (třídní
management). Ke zvyšování kvality poskytovaného vzdělávání přispívá tandemová výuka
a vzájemné hospitace učitelů.
I nadále je pro školu velmi přínosná bohatá spolupráce se sociálními partnery v tuzemsku
i v zahraničí. Mobilitu žáků i učitelů během pravidelných výměnných pobytů efektivně
podporuje již řadu let trvající partnerství se školou v SRN, nově také ve Francii a v Belgii.
Poradenské služby jsou ve škole zajištěny výchovnou poradkyní, metodičkou prevence
a školní psycholožkou. Systém poradenských služeb, vzájemná spolupráce a způsob sdílení
informací s vyučujícími je funkční. Spolupráce se školní psycholožkou významně přispívá
k efektivnímu sledování klimatu ve všech třídních kolektivech, prevenci a případně řešení
problémového chování žáků.




                                             2/7
Vzhledem ke kompletní rekonstrukci školní budovy probíhá v letošním školním roce výuka
v pronajatých prostorách. Během školních prázdnin se podařilo pronajaté prostory upravit
a přestěhovat veškeré školní materiální vybavení tak, aby mohla být od září výuka
realizovaná v plném rozsahu.


                          Hodnocení průběhu vzdělávání
V hospitovaných hodinách byla příjemná pracovní atmosféra, pedagogové nejčastěji
využívali frontální výuku, často v kombinaci se samostatnou prací žáků. Méně zařazova li
párovou nebo skupinovou práci. Ve výuce bylo pracováno převážně s tématem hodiny,
pouze v části hospitovaných hodin byl vzdělávací cíl definován anebo vyplynul z průběhu
výuky. Vzdělávací obsah učitelé často propojovali se zkušenostmi žáků z běžného života,
účelně využívali mezipředmětové vztahy. Ve většině zhlédnutých hodin nebyla žákům
nabízena možnost výběru z diferencovaně zadávaných úloh, žáci plnili úkoly stejné
náročnosti, jen ojediněle byli vedeni k plnění úkolů dle jejich kognitivních předpokladů.
V průběhu řešení úloh a při ověřování odpovědí někteří pedagogové získávali efektivní
zpětnou vazbu o dílčích znalostech žáků. V hodinách však nedocházelo k systematické mu
vyhodnocování vzdělávacích cílů a individuálního pokroku, které by u žáků také vedlo
k rozvoji jejich hodnoticích dovedností. Ve většině hodin nebyla začleňována cvičení, která
by vyžadovala ověřování informací z různých zdrojů a vedla žáky k samostatnému
pochopení souvislostí.
Při výuce matematiky pedagogové zařazovali především společnou práci vhodně
doplňovanou samostatnou prací, při které si žáci upevňovali probírané téma. Efektivně
zařazená práce s chybou a průběžná zpětná vazba podporovala dosažení vzdělávacího cíle.
Okrajově měli žáci možnost vybírat si příklady různé obtížnosti.
V průběhu výuky volitelného předmětu informační a komunikační technologie žáci
pracovali na celoročním projektu, jehož obtížnosti si volili dle svých schopností
a dovedností. Pedagog jim průběžně poskytoval zpětnou vazbu a individuální podporu.
V hodinách cizích jazyků se vyučujícím dařilo udržovat pozornost žáků vhodným střídáním
metod, což se efektivně projevovalo u většiny z nich a přispívalo k jejich aktivitě. Všichni
žáci plnili zadávané úkoly na požadované jazykové úrovni, což významně ovlivňo va lo
efektivitu učení. K prezentování učiva byla ze strany vyučujících ve většině hodin účelně
využita digitální technika, samostatně pracovat s ní bylo žákům umožněno při procvičování
slovní zásoby a gramatiky.
Ve výuce českého jazyka žáci samostatně získávali nové informace, byli vedeni ke
kritickému myšlení. Účelně byla zařazena samostatná práce a práce ve dvojici rozvíjejíc í
kooperativní dovednosti žáků. Efektivní pro rozvoj schopnosti vyjadřovat svůj názor
a argumentovat byla práce s uměleckými texty založená na badatelském stylu.
Pohybové dovednosti žáků byly cíleně rozvíjeny ve výuce tělesné výchovy. Žáci byli
motivováni formou soutěže, vyučující podle potřeby od žáků získával a následně jim
poskytoval zpětnou vazbu využitelnou k dalšímu učení. V průběhu výuky měli žáci dostatek
příležitostí zažít úspěch v důsledků patrných dílčích pokroků.




                                            3/7
                          Hodnocení výsledků vzdělávání
O výsledcích vzdělávání jsou zákonní zástupci informování prostřednictvím elektronické ho
školního infomačního systému Ve škole se mohou o průběhu vzdělávání svých dětí
informovat na pravidelných třídních schůzkách nebo při individuálních konzultacích.
Pro ověřování průběžných znalostí a dovedností využívají pedagogové standardní evaluační
nástroje. Pro ověřování ucelenějších znalostí zadávají učitelé žákům písemné práce čtvrtletní
nebo po větších tematických celcích. Výsledky těchto prací vyhodnocují jednotliví
pedagogové, případně je diskutují v předmětových komisích. V případě vzdělávacích obtíží
žáci využívají doučování a individuální konzultace. Škola také s úspěchem realizuje
„Doučování s úsměvem“, do kterého se zapojují žáci vyšších ročníků nebo absolventi školy.
O kvalitě poskytovaného vzdělávání svědčí výsledky školy v externím testování. Výsledky
dosahované ve čtenářské gramotnosti, v matematice, v českém jazyce a v chemii v kvartě
a ve čtenářské gramotnosti a moderních dějinách ve střední škole jsou v porovnání
s republikovými výborné. Pro efektivní přípravu žáků na maturitní zkoušku využívá škola
volitelné předměty, které si žáci dle svého zaměření volí ve třetím a čtvrtém ročníku. V rámci
těchto seminářů, ale i v běžné výuce, zadávají pedagogové žákům přípravné maturitní testy
včetně úloh z didaktických testů společné části maturitní zkoušky. V nabídce školy jsou také
nepovinné semináře, které se zaměřují přímo na přípravu na didaktické testy. K přípravě
především na profilovou část maturitní zkoušky efektivně přispívá také kurz zaměřený na
přípravu ke studiu na lékařské fakultě. Úspěšnost realizované podpory ukazují výsledky
školy při ukončování vzdělávání maturitní zkouškou. Ve zkušebním období roku 2023 uspě li
všichni žáci, kteří maturitní zkoušku konali, pouze ve čtyřletém vzdělávacím programu jeden
přihlášený žák maturitní zkoušku nekonal z důvodu neukončení posledního ročníku
vzdělávání.
Žáci školy jsou dle svých zájmů a nadání motivováni k zapojováním do předmětových,
uměleckých a sportovních olympiád a soutěží, zapojují se do středoškolské odborné činnosti.
Jsou úspěšní na okresní úrovni, často se účastní krajských kol a případně dále reprezentují
školu na republikové úrovni (např. ve středoškolské odborné činnosti, v online konverzační
soutěži v anglickém jazyce, v energetické olympiádě, dějepisné, recitační). Četná je také
realizace různých školních a mimoškolních akcí a projektů podporujících osobnostní
a sociální kompetence žáků včetně jejich nadání (např. Pátky s vědou, Klub mladého diváka,
Litoměřická debatní liga, Čtení pomáhá, Den za obnovu lesa, tematicky zaměřené exkurze,
sportovní kurzy).
Kvalitní jazykovou přípravu velmi dobře doplňuje aktivní zapojení školy do programu
Erasmus+ a efektivní podpora školy při skládání mezinárodních jazykových zkoušek úrovně
B2 a vyšší. Škola je také členem AFS – mezinárodní neziskové společnosti, která organizuje
a podporuje mezikulturní pobyty a vzdělávání. Aktuálně ve škole studují dva zahraniční žáci.
Aktivně jsou podporováni nadaní žáci, kteří vyjíždějí na stáže do zahraničí, v letošním
školním roce do SRN a Belgie. V rámci spolupráce s Centrem pro talentovanou mládež škola
umožňuje nadaným žákům samostatně studovat zvolený předmět, ze kterého po absolvování
konají tzv. AP zkoušku (mezinárodní oborová zkouška na úrovni prvního ročníku americké
vysoké školy s celosvětovou platností).
Profesní erudice všech pracovníků školního poradenského pracoviště se pozitivně promítá
do kvality poskytovaných poradenských služeb. Výchovná poradkyně efektivně
spolupracuje se školskými poradenskými zařízeními, v součinnosti s vedením školy
zajišťuje a vyhodnocuje účelnost podpory žákům se speciálními vzdělávacími potřebami
a žákům nadaným. Doporučení z psychologických a speciálně pedagogických vyšetření



                                             4/7
žáků jsou prokazatelně předávána ostatním pedagogům a uplatňována ve výuce. Vhodně je
nastaveno kariérové poradenství.
Za účelem prevence rizikového chování škola každoročně aktualizuje a uskutečňuje
preventivní program včetně strategie předcházení školní neúspěšnosti, šikaně a dalším
projevům rizikového chování. Systematická realizace preventivních aktivit vychází ze
střednědobého plánu preventivní činnosti. Plánované aktivity a programy pro každý školní
rok jsou zaměřeny na nejčastější hrozby a druhy rizikového chování žáků. Účinnost těchto
programů je pravidelně vyhodnocována. Získané informace jsou využívány pro úpravu
plánu na další období. V ojedinělých případech identifikovaného rizikového chování
členové školního poradenského pracoviště uskutečňují individuální i skupinová jednání
s ohroženými žáky. Využívání virtuální schránky důvěry nebo dohodnuté konzultace
s metodičkou prevence patří k zavedeným nástrojům, které přispívají k identifikaci a řešení
vzniklých stavů. Pro řešení vztahových problémů mezi žáky se škole osvědčuje spolupráce
s externím pracovníkem z Centra pro demokratické učení (CEDU). Rizikový nárůst
omluvené a neomluvené absence monitorují třídní učitelé a ve spolupráci se členy školního
poradenského pracoviště jednají se žáky a zákonnými zástupci. K primární prevenci rovněž
přispívá realizace výjezdových pobytových akcí. Škola pravidelně pořádá adaptační kurzy
pro žáky primy, kvinty a prvních ročníků čtyřletého studia. K posilování koheze a otevřené
komunikace jsou do programů tříd primy až kvarty zařazovány stmelovací teambuildingo vé
kurzy v přírodě.


                                        Závěry
Vývoj školy
– V březnu 2018 došlo ke změně na pozici ředitelky školy.
– Aktuálně probíhá kompletní rekonstrukce školní budovy, výuka probíhá v pronajatých
  prostorách.
– Postupně se stabilizuje pedagogický sbor, pedagogové začínají týmově spolupracovat.
– Žáci školy dosahují dlouhodobě velmi dobrých výsledků vzdělávání.
– Přetrvává efektivní podpora nadaných žáků a podpora jejich oborové profilace.
– Pokračuje četné zapojení školy do projektové činnosti.
– Od minulé inspekční činnosti přetrvávají nedostatky v oblasti výuky – malá podpora
  rozvoje hodnoticích dovedností žáků a nevyužívaná diferenciace a individualizace
  výuky.

Silné stránky
– Aktivní spolupráce s mnoha sociálními partnery účelně napomáhá naplňovat stanovené
  cíle vzdělávání. (1.5.)
– Podpora rozvoje jazykových kompetencí žáků a jejich příprava na certifikované jazykové
  zkoušky významně přispívají k naplňování cílů v oblasti jazykového vzdělávání. (5.3)
– Efektivní podpora nadání a mimořádného nadání žáků – účast v projektech Otevřená
  věda, Centrum pro talentovanou mládež a v mnoha dalších účelně přispívají
  k všestrannému rozvoji žákovy osobnosti. (5.3)




                                           5/7
– Zapojování žáků do četných školních i mimoškolních akcí a aktivit efektivně posiluje
  rozvoj jejich sociálních a personálních kompetencí. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Pedagogové v průběhu výuky nesystematicky zařazují práci s informačními zdroji. (4.2.)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. Pedagogové nevěnují dostatek
  pozornosti ověření míry dosažení vzdělávacích cílů. Méně je podporován rozvoj
  hodnoticích dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Ve výuce systematicky využívat efektivní zpětnou vazbu o naplnění vzdělávacích cílů.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.
– Rozvíjet hodnoticí dovednosti žáků.
– V průběhu výuky pravidelně zařazovat práci s informačními zdroji.
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j. 172/2001
      (ze dne 11. 1. 2019) včetně příloh a dodatku
 2.   Smlouva o nájmu věci nemovité (ze dne 6. 3. 2023)
 3.   Jmenování ředitelky s účinností od 1. 3. 2018, informace o pokračování na vedoucím
      pracovním místě ředitelky od 1. 3. 2024
 4.   Výpisy z rejstříku škol a školských zařízení MŠMT (ze dne 22. 4. 2024)
 5.   Výkazy o ředitelství škol (R 13-01), o střední škole (M 8) podle stavu k 30. 9.2023
 6.   Koncepce rozvoje školy od školního roku 2019/2020 s výhledem 5 let (ze dne
      11. 9. 2019)


                                            6/7
 7.   Preventivní program školy, školní krok 2023/2024
 8.   Školní vzdělávací programy platné ve školním roce 2023/2024
 9.   Školní řád s účinností od 1. 10. 2023 včetně přílohy (Pravidla hodnocení výsledků
      vzdělávání žáků)
10.   Třídní knihy, školní rok 2023/2024 (vzorek)
11.   Dokumentace k ukončování vzdělávání maturitní zkouškou, zkušební období 2023,
      2024
12.   Školní matrika, školní roky 2022/2023, 2023/2024 (vzorek)
13.   Organizační řád s platností od 1. 3. 2018 včetně organizační struktury
14.   Plán hospitační a kontrolní činnosti, školní rok 2023/2024
15.   Personální dokumentace pedagogických pracovníků (vzorek) včetně osvědčení
      z dalšího vzdělávání pedagogických pracovníků
16.   Výroční zpráva o činnosti školy za školní rok 2022/2023
17.   Inspekční zpráva České školní inspekce č. j.: ČŠIU-509/16-U (ze dne 18. 4. 2016)
18.   Webové stránky školy: www.gjj.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 Mgr. Jaroslav Máliš, školní inspektor
 Bc. Jana Sejvalová, kontrolní pracovnice
16. 5. 2024




                                          7/7
