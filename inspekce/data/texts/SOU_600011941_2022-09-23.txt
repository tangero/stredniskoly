                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1396/22-E


Název                                Střední odborná škola a Střední odborné učiliště
                                     technické, Třemošnice, Sportovní 322
Sídlo                                Sportovní 322, 538 43 Třemošnice
E-mail                               skola@sos-tremosnice.cz
IČO                                  15 052 796
Identifikátor                        600 011 941
Právní forma                         příspěvková organizace
Zastupující                          RNDr. Jana Sýkorová
Zřizovatel                           Pardubický kraj
Místo inspekční činnosti             Sportovní 322, Třemošnice
Termín inspekční činnosti            23., 27. a 29. 9. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.




2022/2023                                            1
                                    Charakteristika
Střední odborná škola a Střední odborné učiliště technické Třemošnice, Sportovní 322 (dále
„škola“) vykonává činnost střední školy a domova mládeže. V aktuálním školním roce
vzdělává žáky ve tříletých oborech vzdělání 33-56-H/01 Truhlář, 23-51-H/01 Strojní
mechanik a 23-52-H/01 Nástrojař ukončovaných závěrečnou zkouškou a ve čtyřletýc h
oborech vzdělání 23-41-M/01 Strojírenství, 23-45-L/01 Mechanik seřizovač a 33-41-L/01
Operátor dřevařské a nábytkářské výroby ukončovaných maturitní zkouškou. Škola
umožňuje žákům v rámci vzdělávání v oboru vzdělání s maturitní zkouškou 33-41-L/01
Operátor dřevařské a nábytkářské výroby absolvovat také závěrečnou zkoušku a získat
výuční list v oboru vzdělání 33-56-H/01 Truhlář a v rámci vzdělávání v oboru vzdělání
s maturitní zkouškou 33-41-L/01 Mechanik seřizovač absolvovat závěrečnou zkoušku a
získat výuční list v oboru vzdělání 23-56-H/01 Obráběč kovů.
V době inspekční činnosti se ve škole vzdělávalo 153 žáků v 9 třídách, z toho bylo
evidováno 16 žáků se speciálními vzdělávacími potřebami a 9 žáků s odlišným mateřským
jazykem. Žákům ze vzdálenějších míst škola zajišťuje ubytování v domově mládeže, který
se nachází v areálu školy. Stravování žáků a zaměstnanců školy je zajištěno ve Školní jídelně
Třemošnice, v ulici Internátní 217.


                         Hodnocení podmínek vzdělávání
Ředitelka školy využívá svoje dlouholeté zkušenosti ve funkci k systematickému řízení
provozu školy, zejména ke zkvalitňování a postupné modernizaci materiálních podmínek.
V oblasti pedagogického řízení školy se zaměřuje především na řešení aktuálních potřeb
účastníků vzdělávání. Nastavený systém řízení školy vychází z organizační struktury
delegování pravomocí na zástupce ředitele, vedoucí učitelku, vedoucího učitele praktického
vyučování a vedoucí vychovatelku a odpovídá potřebám školy. Pravidelné porady
a neformální setkávání s pedagogy zajišťují plynulý chod školy a podporují příznivé klima
přispívající k úspěšné realizaci výchovně vzdělávacího procesu ve škole. Prostřednictvím
školního řádu a dalších interních směrnic má škola přehledně nastavena pravidla svého
působení. Dlouhodobé záměry rozvoje školy vycházejí především z koncepce školy, která
mapuje oblast celospolečenských i regionálních faktorů ovlivňujících odborné zaměření
školy, materiální a výchovně vzdělávací podmínky školy a bohatou projektovou činnost
školy. Počty vzdělávaných žáků v některých oborech jsou nízké (např. ke dni inspekce byl
evidován v 1. ročníku čtyřletého oboru vzdělání 33-41-H/01 Operátor dřevařské
a nábytkářské výroby jeden žák, ve 2. ročníku čtyřletého oboru vzdělání 33-41-H/01
Operátor dřevařské a nábytkářské výroby dva žáci, ve 3. ročníku čtyřletého oboru vzdělání
33-41-H/01 Operátor dřevařské a nábytkářské výroby dva žáci).
Vzdělávání zajišťuje stabilní pedagogický sbor, který od minulé inspekční činnosti prošel
pouze částečnou obměnou. Vedení školy podporuje další vzdělávání pedagogickýc h
pracovníků podle odbornosti pedagogů i potřeb školy (např. Prevence předčasných odchodů
ze vzdělávání). V rámci projektů školy se učitelé již druhým rokem zapojili do projektů
zaměřujících se na podporu rozvoje čtenářské, matematické a digitální gramotnosti, což
podpořilo realizaci vzájemných náslechů, hospitací. Rovněž vedení školy vykonává
kontrolní a hospitační činnost vzdělávacího procesu, ale závěry z hospitací ne vždy poskytují
konkrétní doporučení či opatření směřující ke zlepšení pedagogické práce učitelů. K dalšímu
zefektivnění vzdělávacích strategií na úrovni školy by přispělo poskytovat účinnější zpětnou
vazbu z hospitační činnosti zaměřené na oblast využívání metod a forem práce, diferenc iace



2022/2023                                    2
výuky, aktivizace žáků a využívání závěrů hodin k efektivnímu získávání informac í
o dosažení vzdělávacího cíle.
Materiálně-technické podmínky umožňují plnění školních vzdělávacích programů
vyučovaných oborů vzdělání, v průběhu inspekční činnosti probíhala modernizace
materiálně-technických podmínek dřevozpracujících oborů vzdělání. Škola pro výuku
disponuje vybavenými vlastními pracovišti. Realizována je také doplňková činnost
(pořádání rekvalifikačních kurzů v rámci celoživotního vzdělávání, pronájem prostoru
a ubytovacích kapacit domova mládeže). Zřizovatel a některé partnerské firmy poskytují
finanční prostředky na stipendia žákům vybraných oborů vzdělání. Prostorové, materiá lní
a technické podmínky domova mládeže umožňují realizaci vzdělávacího programu a žáci
zde naleznou také prostory pro odpočinek i přípravu na další výuku. K úspěšné realizac i
školních vzdělávacích programů výrazně přispívá spolupráce se sociálními partnery, která
umožňuje účelně využívat pracoviště v reálném prostředí. Škola pořádá každý rok výjezdové
akce žáků a učitelů do zahraničí v rámci programu Erasmus+, v němž je držitele m
akreditace v oblasti odborného vzdělávání a přípravy v letech 2021-2027. Prioritou je
umožnit žákům i učitelům získat zkušenosti v daném oboru v zahraniční škole nebo u
zahraničního zaměstnavatele.


                          Hodnocení průběhu vzdělávání
Zhlédnuté vyučovací hodiny probíhaly v atmosféře, která spolu s převážně menšími počty
žáků ve třídě vytvářela příznivé podmínky pro vzdělávání a podporovala uplatňová ní
individuálního přístupu. Hodiny se vyznačovaly promyšlenou strukturou, často však spíše
z pohledu obsahu, méně vzhledem k použitým metodám výuky. Jen v malé míře byly
využity skupinové a kooperativní činnosti žáků, častěji vyučující zařazovali samostatnou
práci žáků a práci ve dvojicích. V mnoha hodinách převažovala frontální výuka,
s dominantním postavením učitele, který předával vesměs hotové poznatky. V části hodin
však byl kladen důraz na motivaci žáků a vymezení cíle hodiny, žáci nebyli pasivní,
spolupracovali s učiteli a vyučující je dokázali řízeným dialogem zapojit do vzdělávac ího
procesu. Dobře se to dařilo např. ve vyučovacích hodinách, v nichž učitelé propojovali
vyučované téma se zkušenostmi z praktického vyučování, kdy žáci sami uváděli své
zkušenosti z praxe a kladli otázky k probíranému tématu, při využití trojrozměr nýc h
didaktických pomůcek, strojírenských odborných výkresů apod. Efektivitu vzdělává ní
zvyšovali vyučující v některých hodinách využíváním pracovních listů k rozvoji čtenářské
gramotnosti, charakteristice textu, procvičení a upevnění učiva. Při práci s texty a jejich
interpretaci byli žáci aktivnější.
Ve struktuře sledovaných hodin často chybělo širší celkové závěrečné shrnutí, s cílem
zhodnocení průběhu hodiny, upevňování probíraného učiva a ověřování naplnění
stanovených cílů vzdělávání. Prostor pro sebereflexi žáků, vzájemné vrstevnické hodnocení
či uplatňování efektivnějších forem výuky nebyl vytvářen. Hodnocení nejen ze strany
učitelů, ale i žáků by přispělo k rozvoji schopnosti hodnocení a sebehodnocení žáků
a učitelům by pomohlo při následném plánování výuky.
Odborný výcvik byl dobře organizačně zajištěn. Vhodné byly instruktážní ukázky
jednotlivých úkonů, vesměs aktivní individuální přístup učitelů k žákům, motivace žáků
k dodržování technologických postupů, k samostatnosti a k pečlivosti. Učitelé sledovali
a hodnotili výkon a kvalitu práce. V průběhu sledované výuky bylo zaznamenáno převážně
efektivní využívání času a aktivní přístup žáků k plnění zadaných úkolů. Úkoly byly jasně
vymezené, žáci spolupracovali a od pedagogů průběžně získávali zpětné informace o kvalitě


2022/2023                                   3
své práce. Výuka byla vedena bez zásadních odborných nedostatků. Bylo dbáno
na upevňování zásad bezpečné práce a ochrany zdraví. V průběhu praktického vyučová ní
byla mezi účastníky vzdělávání zřejmá příjemná tvůrčí pracovní atmosféra. Praktické
vyučování bylo prováděno s potřebným vybavením nejen při cvičných, ale také
při produktivních činnostech pod vedením učitelů nebo instruktorů (pověřený zaměstna nec
smluvního partnera). Systém spolupráce školy se smluvními partnery při zabezpečování
odborného výcviku je nastavený a funkční. Práce v reálném prostředí žáky motivova la
a umožňovala jim získat potřebné kompetence (např. odborné, sociální i komunikativní).
Činnost domova mládeže je organizována zejména napříč výchovnými skupinami a je
různorodá. Pro ubytované je vytvářeno pozitivní přátelské klima nahrazující rodinné
prostředí, zajištěna je podpora k učení, k efektivnímu využívání volného času a podpora
zdravého životního stylu. Vychovatelé spolupracují s ostatními pedagogy školy, zajímají se
o problémy ubytovaných žáků a řeší je.


                          Hodnocení výsledků vzdělávání
Vedení školy věnuje pozornost výsledkům vzdělávání žáků, které jsou projednávány
na pravidelných čtvrtletních jednáních pedagogické rady. Zákonní zástupci jsou
o výsledcích vzdělávání informování prostřednictvím elektronického informačního systému
a na třídních schůzkách.
Na konci školního roku 2021/2022 neprospělo ve všech ročnících celkem dvacet
z celkového počtu 152 žáků. Vzhledem k pandemii Covid-19 a důsledkům vyplývajíc ím
z karanténních opatření bylo většině z nich povoleno opakování ročníku. U oborů vzdělání
zakončených závěrečnou zkouškou škola zaznamenala také výrazně negativní dopad
karanténních opatření na docházku a plnění školních povinností (např. devět žáků třetího
ročníku ukončilo předčasně vzdělávání v průběhu školního roku, další neprospěli na konci
školního roku v důsledku vysokého množství zameškané výuky). Závěrečnou zkoušku
složili úspěšně všichni z těch, kteří úspěšně ukončili poslední ročník vzdělávání. Hrubá
neúspěšnost žáků oboru vzdělání zakončených maturitní zkouškou (podíl žáků, kteří
u maturitní zkoušky neuspěli nebo ji nekonali a žáků, kteří byli k maturitní zkoušce
přihlášeni) činila přibližně 40 %. V posledních třech letech volili žáci ve společné části
maturitní zkoušky téměř výhradně zkoušku z anglického jazyka. Neúspěšnost u maturitní
zkoušky se nejvíce projevovala v didaktickém testu z českého jazyka.
Žáci ohroženi školní neúspěšností jsou sledováni a průběžně jim vyučující poskytují podporu
formou doučování a v případě zájmu i individuálních konzultací. Přestože byly poslední dva
roky ovlivněny důsledky pandemie, daří se škole v obdobích umožňujících konání akcí žáky
zapojovat do soutěží a projektů. Zpětnou vazbu o výsledcích vzdělávání získává škola také
z firem, stáží nebo od absolventů.
Primární prevence a výchovné poradenství jsou zajišťovány. Výchovná poradkyně aktivně
spolupracuje se školskými poradenskými zařízeními, informuje jednotlivé vyučujíc í
a připravuje podklady pro realizaci podpůrných opatření. Dopad poskytovaných podpůrných
opatření ve výuce zpravidla projednává s jednotlivými vyučujícími, ale nevyužívá vlastní
posouzení realizace podpory např. hospitacemi v hodinách. Metodička prevence zpracovala
preventivní program, který reflektuje situaci ve škole. Obě vyučující spolupracují při práci
s žáky s potřebou podpory a řešení případných problémů. Žáci mohou v případě potřeby
využít konzultací u školní psycholožky a kariérové poradkyně. Škola se opakovaně zabývá
záležitostmi spojenými s docházkou nebo prospěchem žáků a neopomíjí posilovat vzájemné
vztahy ve třídách a společně s učiteli monitorovat klima tříd. Pozornost byla v uplynulýc h


2022/2023                                    4
školních letech věnována psychické podpoře žáků v souvislosti s distanční výukou. Pro
dobrou adaptaci žáků prvních ročníků škola pravidelně pořádá adaptační kurz. Významno u
roli v oblasti prevence mají i další konané akce s tematikou užívání návykových látek,
prevence šikany, kurz přežití apod.


                                         Závěry
Vývoj školy
- Zkvalitňování materiálně technických podmínek,
- v rámci plánovaného rozvoje školy škola umožňuje ve vzdělávání ve vybraných oborech
  vzdělání s maturitní zkouškou absolvovat také závěrečnou zkoušku a získat výuční list
  v příslušném oboru.

Silné stránky
- Funkční systém spolupráce školy se smluvními partnery při zabezpečování odborného
  výcviku, který umožňuje efektivní realizaci praktického vzdělávání,
- realizace projektové činnosti s dopadem na dobré materiální zajištění vzdělává ní
  a zahraniční spolupráci.

Slabé stránky a/nebo příležitosti ke zlepšení
- Závěry vyučovacích hodin nejsou účelně využívány k efektivní zpětné vazbě o dosažení
  vzdělávacího cíle,
- v malé míře jsou využívány metody a formy výuky pro aktivizaci žáků ve vyučovac íc h
  hodinách,
- nízká míra využívání formativního hodnocení žáků a jejich vedení k sebehodnocení
  a vzájemnému hodnocení.

Doporučení pro zlepšení činnosti školy
- Zaměřit další vzdělávání pedagogů na didakticko-metodické aspekty výuky (využití
  aktivizujících metod a efektivní zpětné vazby o naplnění vzdělávacích cílů),
- více zařazovat formativní hodnocení, sebehodnocení a vzájemné hodnocení žáků,
- poskytovat pedagogům účinnou metodickou podporu a hospitační činnost cíleně
  směřovat ke konkrétním doporučením pro zkvalitnění výuky, důsledně sledovat účinnost
  přijatých opatření.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


2022/2023                                  5
            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 12. 9. 2022
 2. Koncepce dalšího rozvoje školy na období 2018-2023
 3. Školní řád SOŠ a SOU Třemošnice platný od 1. 9. 2022
 4. Školní vzdělávací programy oborů vzdělání platné ve školním roce 2022/2023
 5. Dokumenty k plánování a realizaci dalšího vzdělávání pedagogických pracovníků
    ve školním roce 2021/2022 a 2022/2023 (výběr)
 6. Dokumentace ke kontrolní a hospitační činnosti ve školním roce 2021/2022
    a 2022/2023 (výběr)
 7. Rozvrhy hodin pro školní rok 2022/2023
 8. Školní matrika – aktuální stav
 9. Třídní knihy, deníky odborného výcviku pro školní roky 2021/2022, 2022/2023 (výběr)
10. Personální dokumentace k odborné kvalifikaci pedagogických pracovníků (výběr)
11. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech (výběr)
12. Záznamy z jednání pedagogické rady ve školních rocích 2021/2022 a 2022/2023
13. Záznamy z jednání předmětových komisí ve školních rocích 2021/2022 a 2022/2023
14. Dokumentace výchovného poradenství a preventivních programů pro školní
    rok 2021/2022 a 2022/2023
15. Výroční zpráva o činnosti školy za školní rok 2021/2022
16. Deníky výchovných skupin v domově mládeže vedené ve školním roce 2021/2022
17. Školní vzdělávací program domova mládeže 2022/2023, s účinností od 1. 9. 2022
18. Vnitřní řád domova mládeže platný od 1. 9. 2022
19. Inspekční zpráva čj. ČŠIE-62/16-E




2022/2023                                 6
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy

Mgr. Petra Holánková, školní inspektorka,
vedoucí inspekčního týmu                           Mgr. Petra Holánková v. r.

Ing. Jan Černý, školní inspektor                       Ing. Jan Černý v. r.


Mgr. Jaroslav Loučka, školní inspektor             Mgr. Jaroslav Loučka v. r.

Bc. Daniela Růžová, kontrolní pracovnice            Bc. Daniela Růžová v. r.

Ing. Josef Charamza, odborník                       Ing. Josef Charamza v. r.
na zpracování dřeva

V Pardubicích 26. 10. 2022


Datum a podpis ředitelky školy potvrzující projednání a převzetí inspekční zprávy


RNDr. Jana Sýkorová, ředitelka školy
                                                     RNDr. Jana Sýkorová v. r.
V Třemošnici 1. 11. 2022




2022/2023                                   7
