CSI0X00BRQEB




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2881/23-A
                                      Sp. zn. ČŠIA-S-418/23-A


Název                               Gymnázium a Hudební škola hlavního města Prahy,
                                    základní umělecká škola
Sídlo                               Komenského náměstí 400, 130 00 Praha 3
E-mail                              filip.magram@gmhs.cz
IČO                                 70 874 204
Identifikátor                       600 001 873
Právní forma                        příspěvková organizace
Zastupující                         MgA. Filip Magram
Zřizovatel                          Hlavní město Praha
Místo inspekční činnosti            Komenského náměstí 400, Praha 3
Inspekční činnost na místě          13. 10. 2023 − 18. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a základní uměleckou školou podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium a Hudební škola hlavního města Prahy, základní umělecká škola (dále „škola“
nebo „instituce“) poskytuje všeobecné vzdělání v denní formě osmiletého gymná zia
s individuální výukou hudebního zaměření. Základní umělecká škola (dále „ZUŠ“) nabízí
základy uměleckého vzdělávání v hudebním oboru, realizuje přípravné a základní studium
I. a II. stupně, včetně přípravného studia pro II. stupeň, a studium pro dospělé. Instituce
v obou typech vzdělání nabízí širokou škálu studijních zaměření, včetně méně obvykle
vyučovaných hudebních nástrojů, např. hru na harfu, varhany, cembalo, a výuku zpěvu.

Od posledního inspekčního hodnocení v roce 2016 došlo k mírnému nárůstu počtu žáků
gymnázia i ZUŠ. K 30. 9. 2023 se v gymnáziu v 16 třídách vzdělávalo 295 žáků. Nejvyšší
povolený počet žáků v gymnáziu (310) tak byl téměř naplněn. Z celkového počtu tvoří
přibližně 8 % žáci se speciálními vzdělávacími potřebami (dále „SVP“) a 8 % žáci
s odlišným mateřským jazykem (dále „OMJ“). V ZUŠ se vzdělávalo 701 žáků, nejvyšší
povolený počet (740) byl využit na 95 %, přičemž 7 % představují žáci s OMJ.

Škola úspěšně rozvíjí dlouholetou vzdělávací tradici v hudebním oboru, má status fakultní
základní umělecké školy Pedagogické fakulty Univerzity Karlovy. V rámci České republiky
(dále „ČR“) má jedinečné postavení, jako jediná propojuje všeobecné osmileté gymnaziá lní
vzdělávání pouze s hudebním oborem (klasická hudba). Škola je také význa mným
pořadatelem četných uměleckých přehlídek a soutěží pro žáky z různých tuzemskýc h
i zahraničních hudebních vzdělávacích institucí.


                         Hodnocení podmínek vzdělávání
Ředitel školy (dále „ředitel“) působí v řídicí funkci dlouhodobě. Na základě předchozích
inspekčních zjištění a vlastního hodnocení upravil koncepci rozvoje školy, přijal opatření
ke všem nedostatkům konstatovaným při minulé inspekční činnosti. Upravil školní
vzdělávací program (dále „ŠVP“) pro osmileté gymnaziální vzdělávání tak, aby odpovídal
příslušným rámcovým vzdělávacím programům (dále „RVP“) i novým koncepčním
záměrům. Disponibilní hodiny byly vhodně využity na podporu výuky humanitníc h,
přírodovědných i hudebně vzdělávacích předmětů. Široká nabídka volitelných povinnýc h
i nepovinných předmětů a seminářů umožňuje přizpůsobit vzdělávání vzhlede m
k individuálním potřebám žáků v hudebním oboru, k jejich budoucímu profesnímu uplatnění
či dalšímu studiu. Naplněnost instituce dokládá zájem veřejnosti o vzdělávací nabídku
i úspěšnou realizaci koncepční záměrů. Vizi vedení školy sdílí všichni aktéři vzdělávání.

Navázané partnerské vztahy s četnými sociálními partnery umožňují kvalitní naplňová ní
vzdělávacích programů a podporují rozvoj žákovských odborných kompetencí. Škola
se pravidelně zapojuje do různých projektů, např. ERASMUS+, odborné workshopy,
hudebně vzdělávací projekty s velkými symfonickými orchestry. Spolupráce se zahranič ní
partnerskou školou podporuje rozvoj odborných i jazykových kompetencí žáků. Kooperace
se zřizovatelem přispívá ke zlepšování materiálních podmínek, umožňuje zajištění četných
kulturních akcí a soutěží či zahraničních žákovských výjezdů a stáží. Zákonní zástupci žáků
se na chodu školy podílejí prostřednictvím školské rady a Sdružení rodičů a přátel GMHŠ,
participace žáků je umožněna prostřednictvím Studentské rady.

Organizační struktura odpovídá velikosti a zaměření školy. Od posledního inspekčního
hodnocení došlo k personální obměně na pozici jednoho ze čtyř zástupců ředitele. Funkční
vícestupňový systém řízení vychází z účelného delegování kompetencí na další pedagogické
pracovníky. Stanovení transparentních pravidel a jasně vymezených úkolů umožňuje
optimální fungování školy. K plynulému přenosu informací mezi školou a zákonnými
zástupci žáků napomáhá školní elektronický informační systém. Standardně fungujíc í


                                           2/11
platformu pro participaci všech vyučujících na pedagogických procesech představují
provozní porady, pedagogické a umělecké rady, na nichž ředitel projednává zásadní
pedagogické dokumenty a všechny záležitosti týkající se vzdělávání a prezentačních akcí
žáků.

V rámci předmětových komisí se učitelé společně s vedením školy podílejí na kontrole
naplňování ŠVP, sdílejí výukové materiály, spolupracují na mezitřídních projektech
a při zajišťování soutěží. Méně se však v některých všeobecně vzdělávacích předmětech
zabývají vyhodnocováním účinnosti zvolených metod a forem práce či volbou nástrojů
aktivizace nadaných žáků, sjednocováním kritérií pro hodnocení žáků v jednotlivýc h
předmětech či sdílením pedagogických zkušeností např. formou vzájemných hospitací.

Efektivitu řízení částečně snižuje nedostatečné uplatňovaní nástrojů kontroly. Vedení školy
vyhodnocuje úroveň vzdělávání a kvalitu práce pedagogů prostřednictvím hospitační
činnosti, avšak nevykonává ji systematicky v průběhu celého školního roku. Z jejích závěrů
nevyplývají vždy konkrétní doporučení v oblasti aktivizačních metod a forem výuky či její
diferenciace a individualizace.

Koncepční práce vedení školy se odráží v příznivých personálních podmínkách.
Od posledního inspekčního hodnocení se mírně zvýšil počet pedagogických pracovníků.
Vzdělávání zajišťuje stabilizovaný, téměř plně kvalifikovaný sbor 155 pedagogů, převážně
s delší pedagogickou praxí. Přibližně třetina pedagogů působí současně v gymnáziu i v ZUŠ.
Významná část pedagogů v hudebním oboru jsou aktivní hudebníci, oboroví metodikové
nebo vysokoškolští pedagogové, často také získávají uznání soutěžních porot
za pedagogické vedení svých žáků (i v mezinárodních soutěžích). Nově příchozím
či studujícím pedagogům je poskytována podpora uvádějícího či dalšího konzultujíc ího
učitele, včetně cílené podpory ze strany vedení školy.

Další vzdělávání pedagogických pracovníků (dále „DVPP“) je v souladu s potřebami školy
plánovitě zaměřeno na aktualizaci odborných poznatků, na problematiku primární prevence
a výchovného poradenství, méně však na využití aktivizačních metod a forem práce či práci
s nadanými žáky ve výuce, což se projevilo některými didaktickými a metodickými
nedostatky v části všeobecně vzdělávacích předmětů. Vedení školy klade potřebný důraz
na svůj profesní růst.

Efektivní vícezdrojové financování vytváří kvalitní podmínky pro zajištění plynulého chodu
školy, realizaci ŠVP i pro rozvoj hudebního nadání žáků. Řediteli se ve spolupráci
se zřizovatelem daří získávat další finanční prostředky pro realizaci koncepčních záměrů
z rozvojových programů a projektů. Od posledního inspekčního hodnocení došlo ke zlepšení
a obnově materiálního zázemí a prostor školy. Obměnily se didaktické pomůcky a vybavení
učeben, byly opraveny i zakoupeny nové hudební nástroje, proběhlo datové zasíťování
výukových prostor i v souvislosti s využíváním žákovských tabletů. Škola disponuje
dostatečným počtem kmenových, odborných a jazykových učeben nově vybavenýc h
audiovizuální technikou, včetně učebny pro výuku informačních technologií s 3D tiskárnou.
Hudební vzdělávání probíhá ve specializovaných učebnách (např. klavírní a varhanní,
orchestrální zkušebny apod.). Žáci mají možnost zapůjčit si hudební nástroj i pro domácí
přípravu. Kvalitní zázemí pro vzdělávací a různé školní akce poskytují zrekonstruo va né
víceúčelové prostory, koncertní sály a školní atrium. Pro pohybové aktivity, zájmové
činnosti a relaxaci žáků slouží krytý bazén, tělocvična, posilovna. Žáci mají v budově školy
k dispozici wifi- připojení, kopírky, knihovnu i knihoboxy, odpočinkové zóny, bufet
i nápojové a potravinové automaty. Bezbariérový vstup do školy je zabezpečen stálou


                                           3/11
službou, kamerovým i elektronickým systémem. Zvýšené nároky na zajištění bezpečnosti
žáků pedagogickým dohledem však představují členité školní prostory při volných hodinách
žáků nebo v odpoledních hodinách při souběžné výuce v ZUŠ. Stravování pro žáky
je zajištěno ve spolupráci se smluvním partnerem.



                          Hodnocení průběhu vzdělávání
Kvalita výuky hudebního zaměření v gymnáziu i v ZUŠ je pozitivně ovlivněna zkušenostmi
a profesionalitou vyučujících a probíhá na vysoké odborné úrovni. Efektivitu výuky
podpořily motivační ukázky učitelovy hry, souhra s žákem a pravidelně zařazovaná klavír ní
spolupráce. Poskytovaná zpětná vazba k aktuálnímu výkonu žáků a řešení technicky
náročných pasáží dominovaly vyučovacímu procesu ve většině hospitovaných hodin.
V přípravných a nejnižších ročnících I. stupně ZUŠ volili vyučující vhodné metodické
postupy k upevňování základních dovedností a pracovních návyků (držení nástroje, zvládání
základních prstokladových kombinací, orientace v notovém partu apod.) Ve vyšších
ročnících byla náležitá pozornost věnována rozvoji techniky a výrazových schopností ve hře
na nástroj nebo zpěvu. Velmi dobře organizačně zvládnutá byla skupinová výuka (přípravné
hudební výchovy, hudební nauky či semináře pro žáky 6. a 7. ročníku), kde se vhodně
prolínala teorie s širokou škálou praktických činností (např. rytmické, sluchové, pohybové,
pěvecké, poslechové) s využitím práce s digitální technikou. Ve výuce hlavních oborů
(hra na nástroj) v gymnáziu se projevila vysoká odbornost pedagogické práce. V procesu
příprav soutěžního repertoáru nebo při práci s korepetitorem žáci prokázali schopnost
neprodleně reagovat na drobné interpretační nuance a připomínky pedagoga. Pojetí
výuky společných hudebně teoretických předmětů v gymnáziu se odvíjelo od charakteru
učiva i osobnosti učitele. Frontální výuka byla vhodně doplňována řízeným rozhovorem
a audiovizuálními ukázkami. Při plnění zadávaných úkolů učitelé poskytovali žákům
individuální podporu.

Nízké počty žáků ve třídách a časté dělení žáků do menších studijních skupin vytvář ejí
v gymnáziu vhodné předpoklady pro individualizaci vzdělávání. Kvalitu výuky všeobecně
vzdělávacích předmětů pozitivně ovlivňuje odbornost pedagogů a jejich zaujetí
pro vyučovaný předmět. Společným znakem všech sledovaných hodin byla příjemná
pracovní atmosféra založená na partnerském přístupu učitelů a žáků, i na vzájemné m
respektu. Nastavená a dodržovaná pravidla komunikace a chování i jednotný důsledný
přístup celého pedagogického sboru přispívají k vytváření a posilování pozitivních vztahů.
Vzdělávací strategie vycházely z předem stanovených cílů a charakteru probíraného učiva,
podporovaly osobnostní a sociální rozvoj žáků, jejich vědomostí a dovedností, včetně
kritického myšlení. Učitelé volili frontální výuku v kombinaci s řízeným rozhovorem
či samostatnou prací žáků, často byly využity kooperativní formy práce (párová a skupinová
práce). Časté využití didaktické techniky, pomůcek a textových materiálů efektivně
podporovalo názornost výuky, včetně využívání elektronického úložiště studijníc h
materiálů. K pochopení probíraných jevů v širších souvislostech přispívalo časté zařazování
mezipředmětových poznatků a příkladů z praxe, což přispívalo k rozvoji funkčníc h
gramotností žáků. Žáci reagovali na položené otázky, neobávali se sami dotazovat na detaily
nebo souvislosti daného tématu, iniciativně přistupovali k řešení zadaného úkolu
a prokazovali odpovídající míru znalostí a dovedností.

V jazykovém vzdělávání se vyučujícím dařilo aktivizovat žáky promyšleným střídáním
činností, což umožnilo např. rozvíjet schopnost porozumět obsahu vyslechnuté


                                           4/11
audionahrávky v cizím jazyce či aplikovat probírané gramatické jevy v reálné komunikač ní
situaci. V hodinách anglického jazyka jsou žáci od prvního ročníku rozděleni do menších
skupin podle úrovně jejich jazykových znalostí, pedagogové cíleně podporují vzdělává ní
žáků podle jejich individuální schopností, což přispívá k rovnoměrnému rozvoji
receptivních a produktivních řečových dovedností žáků. Ti prokazovali schopnost
uplatňovat znalosti gramatických jevů a tematické slovní zásoby na požadované úrovni,
přičemž ve vyšších ročnících přesahovaly řečové dovednosti žáků v anglickém jazyce
požadavky dané příslušným rámcovým vzdělávacím programem. Ve sledovaných hodinách
českého jazyka a literatury byla vhodně rozvíjena čtenářská gramotnost, žáci byli vedeni
k pochopení literárního díla v širším kulturně historickém kontextu, ke čtenářskému prožitku
a hledání paralel s běžným životem. Ve společenskovědních předmětech byla vhodně
rozvíjena také postojová složka cíle prostřednictvím aktualizace probíraných témat.
V přírodovědném vzdělávání byli žáci vedeni především k samostatnému řešení úloh,
k pochopení souvislostí a ke kritickému uvažování s důrazem na aplikaci učiva v praxi.
V hospitovaných hodinách matematiky byla výuka efektivně podpořena vhodnou volbou
didaktických a metodických prvků, zvolený postup podporoval rozvoj logického myšle ní
a matematické gramotnosti, včetně samostatného uvažování žáků. Efektivní využití
žákovských notebooků s výukovým programem umožňuje pracovat s matematick ými
objekty a jejich vlastnostmi v širším kontextu. Společné opakování již probraného učiva
nebo odvozování nových poznatků přispívalo pochopení probíraných jevů v širších
souvislostech. Žáci byli systematicky směřováni k pečlivému vypracování úloh, s volbou
strategie řešení. V hodinách tělesné výchovy vhodně zvolené pohybové aktivity umožňo va ly
aktivní zapojení žáků do výuky.

V převážné části sledovaných hodin pedagogové získávali průběžnou zpětnou vazbu
o pochopení učiva, poskytovali žákům pomoc při řešení problému. Práce s chybou byla
většinou účelně využita, vedla tak žáky k dostatečnému uvědomění si správného postupu.
Vyučující využívali ocenění dílčích pokroků žáků k jejich povzbuzení a poskytovali jim
průběžnou efektivní zpětnou vazbu využitelnou v dalším procesu učení. Žákům s potřebou
podpůrných opatření poskytovali učitelé odpovídající prostor pro plnění zadaných úkolů,
popř. nabízeli individuální podporu a dopomoc. Všichni žáci plnili převážně stejné typy úloh
bez odlišné míry obtížnosti. Chyběla častější diferenciace činností s ohledem na žáky nadané
či s větším zájmem o vyučovaný předmět nebo rychlejším tempem práce. Jejich vzdělávac í
potenciál tak nebyl dostatečně využit. Těmto žákům byly zadávány další úlohy místo využití
např. gradovaných úloh či úloh s rozšiřujícím učivem.

Účinnost vzdělávacího procesu v některých sledovaných hodinách všeobecně vzdělávac íc h
předmětů snižovaly dílčí nedostatky, např. převaha předávání hotových poznatků,
neefektivní časové a organizační rozvržení hodiny. Ojediněle také převaha frontální výuky
neposkytovala žákům dostatečný prostor k souvislejšímu slovnímu projevu. Méně efektivní
práce s chybou či pouze příležitostné průběžné ověřování žákovských znalostí nevedla žáky
k dostatečnému uvědomění si správného postupu. V menší míře byli žáci vedeni
k sebehodnocení a vzájemnému hodnocení. V závěru vyučovací hodiny pedagogové
v menší míře vytvářeli prostor pro společné shrnutí důležitých poznatků či sebereflexi žáků.
Poskytovaná zpětná vazba tak nebyla pro všechny žáky dostatečná a využitelná k dalšímu
procesu učení.

Všestranný rozvoj osobnosti žáků je pravidelně podporován aktivitami navazujíc ími
na ŠVP, např. zahraniční výjezdy, projekty, charitativní akce, tematické a odborné exkurze
a přednášky nebo zájmové aktivity žáků. Vydávání školního časopisu přispívá nejen
k rozvoji jazykových a komunikačních kompetencí žáků, ale i k jejich spolupráci


                                           5/11
a pozitivním vztahům napříč třídními kolektivy. Příkladná pozornost je věnována podpoře
žáků v hudební oblasti. V ZUŠ v rámci komorní, souborové a orchestrální hry dlouhodobě
úspěšně pracují smyčcové orchestry nejmladších i starších žáků. Gymnaziální komorní
dechový nebo symfonický orchestr sestavený z vybraných žáků pravidelně vystupuje
na předních pražských i zahraničních koncertních podiích.



                         Hodnocení výsledků vzdělávání
Poskytování poradenských služeb je založeno především na úzké spolupráci členů školního
poradenského pracoviště s vedením školy, s třídními učiteli, ostatními pedagogy
i se zákonnými zástupci žáků. Škola průběžně identifikuje individuální vzdělávací potřeby
žáků, nabízí jim pomoc např. formou doučování. Podle doporučení školských poradenských
zařízení jsou vytvářeny individuální vzdělávací plány nebo plány pedagogické podpory,
které jsou ve spolupráci s třídními učiteli průběžně realizovány a vyhodnocovány.

Nastavené funkční preventivní mechanismy umožňují včas odhalovat a zachycovat různé
formy rizikového chování, což dokládá jejich velmi nízký výskyt. Preventivní program
gymnázia se zaměřuje na podporu bezpečného chování, zdravého životního stylu žáků
a pozitivních mezilidských vztahů, přičemž účelně využívá besed nebo přednášek
k aktuálním tématům. Problematika prevence sociálně patologických jevů se prolíná
do vzdělávacích obsahů některých předmětů. Preventivní aktivity jsou také realizo vá ny
formou školních projektových dnů, mezitřídních projektů a na adaptačních kurzech
pro první a páté ročníky. Pravidelně je prováděno zjišťování sociálního klimatu ve třídách.

Výsledky vzdělávání žáků jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků v gymnaziálním vzdělávání je ověřována prostřednictvím
běžných nástrojů, tzn. pololetní a závěrečná klasifikace, ústní a písemné práce žáků.
Z analýzy průběžných výsledků vzdělávání žáků je však zřejmé, že ne všichni vyučujíc í
respektují stanovená kritéria průběžného hodnocení, což se promítá v odchylkách
v hodnocení žáků v některých všeobecně vzdělávacích předmětech. Přesto v průběhu
vzdělávání vykazují žáci výborné výsledky. Ke 30. 6. mají obvykle všichni žáci uzavřeno u
klasifikaci, přes dvě třetiny žáků prospívá s vyznamenáním, výjimečně neprospějí
jednotlivci nebo opakují ročník. Výsledky vzdělávání žáků se SVP nebo s OMJ jsou
srovnatelné v porovnání se žáky intaktními. Při přechodu z nižšího na vyšší gymnázium
nedochází k výraznějším prospěchovým výkyvům, standardní odchody žáků po ukončení
kvarty gymnázia souvisejí s jejich budoucí profilací. V testování ČŠI žáci dosahují vždy
výborných výsledků. Výsledky žáků při ukončování vzdělávání korespondují s jejich
průběžným hodnocením. Ve sledovaném období dvou školních let uspěli všichni žáci
konající maturitní zkoušku ve všech jejích částech (pouze jeden přihlášený žák zkoušku
nekonal). V profilové části si volí praktickou maturitní zkoušku ze sólové hry na nástroj
přes polovinu maturantů, až 20 % žáků nahrazovalo školní profilovou zkoušku z cizího
jazyka získaným jazykovým certifikátem dokládajícím úroveň B2, velmi často i C1,
ještě více pak volí předmět z přírodovědné oblasti.

Vysokou míru osvojených kompetencí v hudebním vzdělávání prokazují žáci školy v rámci
sólových výkonů a komorních a souborových vystoupeních. Mimořádně vysoká úspěšnost
žáků v četných soutěžích na celostátní i mezinárodní úrovni dokládá nejen kvalitu
poskytovaného vzdělávání i optimálně nastavený systém podpory mimořádně nadaných


                                           6/11
a talentovaných žáků, ale i jejich zájem o studovaný obor a další motivaci ze strany školy
k dosahování výborných výsledků. Např. ve sledovaném období dvou školních let
2021/2022 a 2022/2023 dosáhli žáci předních ocenění v prestižních soutěžích Virtuosi per
musica di pianoforte, Amadeus, Pro Bohemia, v řadě pěveckých soutěží, v soutěžníc h
přehlídkách konzervatoří a středních škol s hudebním zaměřením v ČR a v zahraničí. Žáci
dosahují úspěchů i v předmětových soutěžích, např. často se umisťují na předních místech
v celostátním kole v jazykových olympiádách, výrazný úspěch představuje umístění žáka
na druhém místě v celosvětové olympiádě z fyziky.

Výborné výsledky žáků v průběhu a při ukončování studia korespondují s vysokou
úspěšností absolventů při postupu do terciárního vzdělávání s humanitním nebo častěji
přírodovědným či technickým zaměřením, třetina žáků se dále věnuje studiu v hudebníc h
oborech.


                                        Závěry

Vývoj školy

Od posledního inspekčního hodnocení ředitel přijal opatření ke všem zjištěným
nedostatkům. Mírně se zvýšil počet žáků i pedagogů, došlo k personální obměně na pozici
jednoho ze čtyř zástupců ředitele školy. V souladu s nově zpracovanou koncepcí rozvoje
školy proběhly úpravy školního vzdělávacího programu pro osmileté gymnázium. Široká
nabídka volitelných předmětů podporuje individuální vzdělávání žáků. Škola si udržuje
vysoký standard poskytovaného hudebního vzdělávání.


Silné stránky

Střední škola – gymnaziální obory

– přínosná spolupráce se sociálními partnery umožňuje kvalitní naplňování vzdělávac ího
  programu; (1.5)
– výborné materiální zázemí školy a jeho systematický rozvoj ve vztahu k nastavené
  koncepci vzdělávání; (2.4)
– vysoce erudovaný pedagogický sbor zajišťující hudební vzdělání; (3.1)
– vysoká úroveň hudebního vzdělávání a přístup pedagogů podporující rozvoj talentu
  a individuálního potenciálu žáků; (4.4)
– výborné výsledky žáků v průběhu a při ukončování vzdělávání i v soutěžích na celostátní
  i mezinárodní úrovni; (5.2)
– motivační prostředí pro podporu všestranného osobnostního rozvoje a dosahování
  výborných výsledků vzdělávání žáků; (5.3)




                                          7/11
Základní umělecké vzdělávání

– přínosná spolupráce se sociálními partnery umožňuje kvalitní naplňování vzdělávac ího
  programu; (1.5)
– výborné materiální zázemí školy a jeho systematický rozvoj ve vztahu k nastavené
  koncepci vzdělávání; (2.4)
– vysoce erudovaný pedagogický sbor zajišťující hudební vzdělávání; (3.1)

– vysoká úroveň vzdělávání a přístup pedagogů podporující rozvoj talentu a individuálního
  potenciálu žáků; (4.4)
– motivační prostředí pro dosahování výborných výsledků vzdělávání žáků; (5.3)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)

Střední škola – gymnaziální obory

– méně účinná kontrolní činnost vedení školy; (2.1)
– v části vyučovacích hodin všeobecného vzdělávání méně efektivní práce se závěry hodin,
  chybějící ověření splnění stanoveného vzdělávacího cíle pro závěrečnou reflexi výuky;
  (4.1)
– v části vyučovacích hodin všeobecného vzdělávání nízká míra zapojení žáků
  do evaluačního procesu ve výuce, především nevyužívání vzájemného hodnocení žáků
  podle stanovených kritérií či sebereflexe vlastního učebního pokroku; (4.2)
– nižší míra diferenciace výuky s ohledem na žáky nadané či s větším zájmem o vyučovaný
  předmět nebo rychlejším tempem práce v části vyučovacích hodin všeobecně
  vzdělávacích předmětů; (4.3)

Základní umělecké vzdělávání

– méně účinná kontrolní činnost vedení školy; (2.1)
– v části vyučovacích hodin méně efektivní práce se závěry hodin, chybějící ověření splnění
  stanoveného vzdělávacího cíle pro závěrečnou reflexy výuky; (4.1)
– v části vyučovacích hodin nízká míra zapojení žáků do evaluačního procesu ve výuce,
  především nevyužívání reflexe vlastního učebního pokroku; (4.2)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           8/11
Doporučení pro zlepšení činnosti školy

– nastavit důsledný kontrolní systém s cílem poskytovat pedagogům kvalitní zpětnou vazbu
  o úrovni jejich pedagogické práce,
– hospitační činnost cíleně směřovat ke konkrétním doporučením pro zkvalitnění výuky
  a průběhu vzdělávání, důsledně sledovat účinnost přijatých opatření, sdílet závěry
  z hospitační činnosti s pedagogy na různých úrovních,
– v souladu s koncepčními záměry školy zacílit další vzdělávání pedagogů na aktivizač ní
  metody a formy výuky a organizaci práce v hodině zejména s ohledem na individuá lní
  potřeby žáků nadaných či s rychlejším tempem práce,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
– ve vyšší míře uplatňovat diferenciaci a individualizaci ve výuce vzhledem k rozdílným
  schopnostem a pracovnímu tempu žáků,
– více zapojovat žáky do evaluačního procesu, podporovat vzájemné hodnocení podle
  stanovených kritérií a sebereflexe vlastního pokroku,
– v souladu s koncepčními záměry zacílit vzdělávání pedagogů na metody a formy výuky
  podporující diferenciaci výuky, způsob formativního hodnocení žáků a jejich vedení
  k vzájemnému hodnocení i sebehodnocení.



                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



            Seznam dokladů, o které se inspekční zjištění opírají
 1.   Jmenovací dekret ředitele školy – potvrzení ve funkci – č. j. S-MHMP 465736/2018
      s účinností od 1. 8. 2018
 2.   Koncepce dalšího rozvoje školy platná k termínu inspekční činnosti
 3.   Školní vzdělávací program pro gymnaziální vzdělávání – osmiletý 79-41-K/81, platný
      k termínu inspekční činnosti
 4.   Školní vzdělávací program ZUŠ „Od kolébky na světová pódia“ (obor hudební),
      platný k termínu inspekční činnosti



                                          9/11
 5.   Školní řád pro školní rok 2023/2024 platný k termínu inspekční činnosti
 6.   Záznamy z pedagogických a uměleckých rad, z porad vedení školy, školní roky
      2022/2023 a 2023/2024 vedené k termínu inspekční činnosti
 7.   Rozvrhy hodin platné k termínu inspekční činnosti ve školním roce 2023/2024
 8.   Vybraný vzorek z evidence žáků (školní matrika) vedené k termínu inspekční činnosti
 9.   Výroční zprávy o činnosti školy gymnázium a ZUŠ – školní rok 2021/2022
10.   Třídní knihy – školní roky 2022/2023 a 2023/2024 vedené k termínu inspekční
      činnosti
11.   Plán DVPP a přehled DVPP ve školním roce 2022/2023 a 2023/2024 platný k termínu
      inspekční činnosti
12.   Výběr z personální dokumentace pedagogických pracovníků vedené k termínu
      inspekční činnosti
13.   Dokumentace školního poradenského pracoviště vedená k termínu inspekční činnosti
14.   Dokumentace k bezpečnosti a ochraně zdraví žáků vedená k termínu inspekční
      činnosti
15.   Smlouva o zajištění školního     stravování s externím poskytovatelem – platná
      k termínu inspekční činnosti
16.   Rozbor hospodaření a finanční vypořádání dotací poskytnutých ze státního rozpočtu
      za rok 2020 a 2022



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         10/11
Složení inspekčního týmu a datum vyhotovení inspekční zprávy


 Mgr. Hana Vejrážková, vedoucí inspekčního týmu
 školní inspektorka
 MgA. Naděžda Ostřanská, školní inspektorka

 PhDr. Bc. Tibor Slažanský, školní inspektor

 Bc. Hana Vejdovská, kontrolní pracovnice

 RNDr. Helena Knappová, přizvaná osoba




15. 11. 2023




                                          11/11
