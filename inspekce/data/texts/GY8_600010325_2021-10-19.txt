                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-897/21-U


Název                               Gymnázium a Střední odborná škola, Klášterec nad
                                    Ohří, Chomutovská 459, příspěvková organizace
Sídlo                               Chomutovská 459, 431 51 Klášterec nad Ohří
E-mail                              gymkl@gymkl.cz
IČ                                  47 792 931
Identifikátor                       600 010 325
Právní forma                        příspěvková organizace
Zastupující                         Mgr. Vojtěch Živnůstka
Zřizovatel                          Ústecký kraj
Místo inspekční činnosti            Chomutovská 459, Klášterec nad Ohří
Termín inspekční činnosti           19. 10. 2021 − 22. 10. 2021


                                 Předmět inspekční činnosti
Inspekční činnost podle § 174 odst. 2 písm. b), c), d) a odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                   Charakteristika
Právnická osoba Gymnázium a Střední odborná škola, Klášterec nad Ohří, Chomutovská
459, příspěvková organizace (dále „škola“) vykonává činnost střední školy a školní jídelny
a vzdělává žáky v denní formě vzdělávání v oborech vzdělání 79-41-K/41 Gymnázium ve
čtyřletém vzdělávacím programu, 79-41-K/81 Gymnázium v osmiletém vzdělávac ím
programu a 75-41-M/01 Sociální činnost.
K 30. 9. 2021 vykázala škola 346 žáků, z toho 158 žáků ve čtyřletých vzdělávac íc h
programech a 188 v osmiletém vzdělávacím programu.
Další informace o škole je možné získat na adrese www.gymkl.cz.


                         Hodnocení podmínek vzdělávání
Ředitel školy je ve funkci od minulého školního roku. Od svého nástupu usiluje zejména
o větší propagaci školy na veřejnosti. Účinnou prezentací školy veřejnosti prostřednictvím
nově sestaveného marketingovému týmu z řad pedagogických pracovníků se podařilo mírně
zvýšit počet žáků v prvních ročnících čtyřletých oborů vzdělání. Dalším důležitým záměrem
vedení je pokračovat v intenzivním propojování teoretické výuky s praxí tak, aby se zvýšila
uplatnitelnost absolventů na trhu práce. Organizováním množství aktivit v rámci výuky
a četnou spoluprací se sociálními partnery (např. léčebna dlouhodobě nemocnýc h
v Petrohradě, nemocnice Kadaň, domovy seniorů, Město Klášterec a mnoho dalších) se
záměr daří naplňovat. Spokojenost pedagogických pracovníků zjišťuje ředitel školy pomocí
dotazníkového šetření. Při následných osobních rozhovorech jsou s nimi projednávány
i možnosti jejich dalšího profesního rozvoje. Škola se na konci minulého školního roku
zajímala formou dotazníkového šetření o názory zákonných zástupců a žáků na kvalitu
výuky především v období distančního vzdělávání. Závěry z těchto zjištění byly zpracovány
a budou využívány v dalším období. K chodu školy se mají možnost vyjadřovat také žáci
prostřednictvím Žákovského parlamentu.
Dlouhodobě stabilní pedagogický sbor a jeho aktivní zapojení do školních a četných
mimoškolních činností příznivě ovlivňuje vzdělávání. V uplynulém období v průběhu
distanční výuky se pedagogové vzdělávali především v možnostech využití digitálníc h
technologií a využití různých metod a forem výuky v průběhu online vzdělávání, což
pozitivně ovlivnilo průběh distančního vzdělávání.
Materiálně technické podmínky pro vzdělávání jsou velmi dobré. V uplynulém školním roce
byla dokončena kompletní rekonstrukce školní budovy. Nové školní prostředí je podnětně
i esteticky funkční, je dostatečně vybavené digitálními technologiemi a efektivně podporuje
vzdělávání žáků.


                          Hodnocení průběhu vzdělávání
V hospitovaných vyučovacích hodinách českého a anglického jazyka byla činnost žáků
směřována k naplnění stanoveného cíle. V průběhu převažující párové nebo skupinové práce
žáci spolupracovali, věcně komunikovali, řešili problémové úlohy různé obtížnosti,
vyhledávali a zpracovávali informace s využitím vlastní techniky. Výstupy společné práce
prezentovali a odůvodňovali získaná řešení. Vyučující poskytovaly žákům zpětnou vazb u,
pozitivní slovní hodnocení využívaly jako motivační prvek k aktivizaci a posílení zájmu.
Dostatečný čas byl věnován reflexi učiva ze strany žáků a naplnění vzdělávacího cíle.
Aplikované pedagogické formy a metody práce v hospitovaných hodinách anglické ho


2021/2022                                   2
jazyka účinně rozvíjely komunikační dovednosti žáků. Přesto při ukončování vzdělává ní
maturitní zkouškou dosahují žáci osmiletého vzdělávacího programu Gymnázium a žáci
oboru vzdělání Sociální činnost horších výsledků než je republikový průměr v dané skupině
oborů.
Při výuce přírodovědných předmětů učitelé vhodně střídali frontální, skupinovo u
a samostatnou práci. Někteří vyučující účelně propojovali výuku s reálným životem.
V některých hodinách vyučující vhodně střídali činnosti, což vedlo k aktivnímu zapojení
žáků do výuky. Diferenciace dle individuálních potřeb jednotlivců využita nebyla. Závěry
hodin byly spíše formální, nebyly využity ke shrnutí učiva a zhodnocení dosažení
vzdělávacího cíle. Efektivní práce s chybou byla zařazena minimálně.
Ve vyučovacích hodinách odborných předmětů převažoval frontální styl výuky s výraznými
aktivizujícími prvky. Pedagogové často využívali metodu řízeného rozhovoru, ve kterém
umožňovali žákům vyjádřit vlastní názory. Většina vyučovacích hodin měla promyšle no u
strukturu vedoucí k dosažení stanoveného cíle a vhodné zpětné vazby z hodiny. Učivo bylo
propojováno s reálnými situacemi a životními zkušenostmi žáků. Přiměřený prostor byl
věnován procvičování a upevňování učiva. Pouze někteří pedagogové efektivně rozvíje li
u žáků schopnost sebereflexe, vrstevnické hodnocení v hodinách využito nebylo. Formativní
zpětná vazba žákům o míře zvládnutí probíraného učiva při výuce většinou chyběla.
Vyučující respektovali pracovní tempo žáků, obsahová diferenciace výuky vzhlede m
k jejich individuálním vzdělávacím potřebám uplatněna nebyla.
Vzdělávání v cizích jazycích je realizováno ve skupinách, do kterých jsou zařazováni žáci
jednotlivých tříd v ročníku. V průběhu školního roku, na základě dosažené úrovně
vzdělávacích výsledků, jsou skupiny v ročníku vzájemně prostupné. Nižší počet žáků ve
skupině umožňuje efektivní a pro žáky přínosnou výuku cizích jazyků s využívá ním
netradičních forem a metod výuky. Škola nabízí žákům mnoho příležitostí podporujícíc h
aktivní rozvoj komunikačních dovedností. Organizuje nadstandardní programy, v rámci
kterých si žáci rozvíjejí získané znalosti. Žáci primy až kvarty se každoročně účastní
Amerického týdne, ve kterém intenzivně konverzují s externím rodilým mluvčím. Starší žáci
se dlouhodobě (12 let) zapojují do Česko-holandského projektu, v průběhu kterého se ve
svém městě setkávají, rozvíjejí komunikaci a navazují přátelské vztahy se žáky zahranič ní
střední školy. Rozvíjeno je partnerství se školou v Německu, organizovány jsou vzájemné
tematicky zaměřené návštěvy žáků a pedagogů. Jednou za dva roky se mohou žáci účastnit
poznávacího zájezdu do Anglie nebo Francie.


                         Hodnocení výsledků vzdělávání
Individuální a skupinové výsledky vzdělávání žáků jsou zjišťovány obvyklými způsoby
(především písemné a ústní zkoušení), jsou evidovány v elektronické podobě a hodnoceny
ve čtvrtletních intervalech na jednáních pedagogické rady. Žákům ohroženým školní
neúspěšností nabízí škola individuální konzultace a doučování. Informace o individuálníc h
i skupinových výsledcích vzdělávání jsou žákům a zákonným zástupcům dostupné
prostřednictvím elektronického informačního systému. Vedení školy a pedagogové sledují
dosahované výsledky vzdělávání žáků v jednotlivých předmětech, ale převládá sumarizace
nad analýzou. Neúspěšnost žáků ve společné části maturitní zkoušky je v uplynulých dvou
letech u čtyřletého oboru vzdělání Gymnázium v českém jazyce a anglickém jazyce
a u oboru vzdělání Sociální činnost dlouhodobě v anglickém jazyce výrazně vyšší, než
průměrná neúspěšnost ve skupině oborů v rámci České republiky. Komplexní analýza, která
by se zabývala příčinami horších výsledků žáků ve společné části maturitní zkoušky,
realizována není. Nejsou přijímána opatření, která by cíleně mířila na konkrétní nedostatky


2021/2022                                   3
jednotlivých žáků. Hrubá neúspěšnost (podíl počtu žáků, kteří zkoušku nekonali nebo ji
nevykonali úspěšně k počtu přihlášených) žáků v osmiletém vzdělávacím programu
Gymnázium byla v roce 2020 v anglickém jazyce 11,8 %, což je výrazně horší než
republikový průměr 0,6 %, v českém jazyce dosáhli žáci tohoto studia hrubé neúspěšnosti
11,1 %, republikový průměr je 0,7 %. Ve čtyřletém vzdělávacím programu Gymnázium byli
všichni žáci úspěšní. Průměrný výsledek zkoušky z českého i anglického jazyka byl
srovnatelný s republikovým výsledkem. V matematice byl naopak výrazně horší, než je
republikový výsledek. Žáci oboru vzdělání Sociální činnost dosáhli hrubé neúspěšnosti
v anglickém jazyce 35,7 %, republikový průměr v dané skupině oborů je 8,5 %. Podobně
v českém jazyce dosáhli žáci tohoto oboru hrubé neúspěšnosti 35,7 %, republikový průměr
v dané skupině oborů je 9,8 %. V roce 2021 byla hrubá neúspěšnost žáků oboru vzdělání
Sociální činnost v českém jazyce 18,2 %, republikový průměr v dané skupině oborů je
5,4 %. V anglickém jazyce dosáhli žáci tohoto oboru vzdělání hrubé neúspěšnosti 28,6 %,
republikový průměr v dané skupině oborů je 6,9 %.
Škola systematicky usiluje o formování odborných dovedností žáků, realizuje pravidelnýc h
odborné přednášky zaměřené na získávání nových informací o činnosti speciálních center,
o životě rodin s postiženým členem, o poskytování první pomoci apod. Sociální dovednosti
žáků jsou formovány mezigeneračním setkáváním prostřednictvím projektů např. „Žijeme
s vámi, ne vedle vás“, v rámci kterého žáci připravují aktivity pro žáky základní školy.
Dlouhodobě žáci docházejí do domu s pečovatelskou službou, kde připravují programy pro
klienty, na seniory je také zaměřen projekt „Mezigenerační setkávání“, každoročně se
podílejí na charitativních sbírkách, které podporují rozvoj jejich sociálního cítění. Žáci se
pravidelně účastní sportovních a kulturních akcí pořádaných školou, které
napomáhají rozvoji jejich klíčových kompetencí a přispívají k dobré atmosféře v třídníc h
kolektivech.
Škola je tradičním organizátorem okresního kola olympiády v cizích jazycích. Žáci
reprezentující školu se pravidelně umísťují na předních místech. Někteří se také zapojili do
celoevropské online soutěže Best in English, v níž jedna žákyně získala úspěšné 20. místo
v Evropě. Nejstarší žáci si zdokonalují své cizojazyčné dovednosti v odborných
workshopech a přednáškách organizovaných ve spolupráci s Metropolitní univerzito u
v Praze. I přes náročný školní rok 2020/2021 se žáci úspěšně zapojili nejen do školních
a okresních kol soutěží, ale postoupili také do krajských nebo republikových kol (např.
dějepisná, geologická, biologická, ekologická, zeměpisná nebo matematická olympiáda,
sportovní soutěže). Na republikové úrovni byli žáci úspěšní také v soutěži YPEF („Mladí
lidé v evropských lesích“).
Činnost školního poradenského pracoviště zajišťuje výchovná poradkyně a školní metodička
prevence. Ve spolupráci průběžně poskytují informační a poradenské služby všem aktérům
vzdělávání. Na podkladě doporučení školských poradenských zařízení se společně
s pedagogy podílejí na zajištění péče o žáky vyžadující speciální edukační a výchovné
přístupy. Žákům vyšších ročníků je poskytována odborná pomoc v oblasti profesní
orientace. Škola přijala opatření v oblasti prevence rizikového chování žáků. Na základě
dlouhodobých zkušeností a osvědčených kontaktů s odbornými institucemi jsou
organizovány výchovně preventivní programy, projekty a jiné vzdělávací aktivity (např.
Projekt Cesta, Desatero prevence, Žít zdravě). Kromě toho realizuje odborné vzdělávání také
pro pedagogy. Přínos preventivních programů je průběžně vyhodnocován pomocí
autoevaluačních nástrojů.




2021/2022                                    4
                                         Závěry
Vývoj školy
Od školního roku 2020/2021 došlo ke změně na pozici ředitele školy. Výrazně se zlepšily
materiálně-technické podmínky vzdělávání. Při výuce jazyků jsou využívány moderní formy
učení. Přetrvává vyšší neúspěšnost žáků při ukončování vzdělávání ve společné části
maturitní zkoušky ve čtyřletém oboru vzdělání Gymnázium a v oboru vzdělání Sociální
činnost.
Silné stránky
Využívání moderních trendů ve výuce jazyků účinně podporuje rozvoj komunikač níc h
dovedností žáků.
Četné aktivity nad rámec výuky přispívají k pozitivnímu sociálnímu klimatu v třídníc h
kolektivech a významně podporují osobnostní rozvoj žáků.
Funkční spolupráce se sociálními partnery napomáhá úspěšnému naplnění               profilu
absolventa.
Slabé stránky a/nebo příležitosti ke zlepšení
Nepravidelné využívání reflexe vzdělávacích cílů v závěru výuky omezuje účinnou zpětnou
vazbu pedagogům i žákům o míře zvládnutého učiva, chybějící diferenciace v průběhu
výuky zejména přírodovědných a odborných předmětů dostatečně nezohledňuje odlišné
potřeby jednotlivců.
Přes přijímaná opatření přetrvává vyšší neúspěšnost žáků při ukončování vzdělává ní
maturitní zkouškou ve čtyřletém oboru vzdělání Gymnázium a v oboru vzdělání Sociální
činnost.
Doporučení pro zlepšení činnosti školy
Výuku diferencovat podle individuálních vzdělávacích potřeb jednotlivců, v závěru hodin
ověřovat naplnění stanovených vzdělávacích cílů.
Analyzovat výsledky vzdělávání, zejména při ukončování vzdělávání maturitní zkouškou.
Přijímat účinná opatření ke zvýšení úspěšnosti žáků ve společné části maturitní zkoušky.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Ústeckého kraje č. j.: 101/2001
       (ze dne 1. ledna 2020) včetně příloh
 2.    Jmenování ředitele s účinností od 1. 8. 2020 (ze dne 7. 7. 2020)


2021/2022                                    5
 3.    Výpisy z rejstříku škol a školských zařízení (ze dne 18. 10. 2021)
 4.    Výkazy o střední škole (M 8) podle stavu k 30. 9. 2020 a k 30. 9. 2021
 5.    Výkaz o ředitelství škol (R 13-01) podle stavu k 30. 9. 2020
 6.    Organizační řád střední školy s účinností od 1. 8. 2020
 7.    Školní řád s účinností od 1. 9. 2021
 8.    Výroční zpráva o činnosti školy ve školním roce 2020/2021
 9.    Koncepce rozvoje školy
10.    Zápisy z provozních porad a pedagogických rad, školní roky 2019/2020, 2020/2021
11.    Třídní knihy v elektronické podobě, školní roky 2020/2021, 2021/2022
12.    Rozvrhy hodin ve školním roce 2021/2022
13.    Personální dokumentace (vzorek)
14.    Stanovení přímé pedagogické činnosti na školní rok 2021/2022
15.    Dokumentace výchovného poradenství, školní roky 2020/2021, 2021/2022
16.    Minimální preventivní program pro školní rok 2021/2022
17.    Aktuálně platné školní vzdělávací programy pro nižší stupeň gymnázia, vyšší stupeň
       gymnázia a obor vzdělání Sociální činnost
18.    Školní matrika v elektronické podobě, školní roky 2020/2021, 2021/2022
19.    Dokumentace k ukončování vzdělávání maturitní zkouškou, školní roky 2019/2020,
       2020/2021
20.    Dokumentace k přijímacímu řízení pro školní rok 2021/2022
21.    Záznamy z jednání předmětových komisí, školní roky 2020/2021, 2021/2022
22.    Záznamy z kontrolní a hospitační činnosti, školní roky 2020/2021, 2021/20221
23.    Inspekční zpráva č. j.: ČŠIU-1511/16-U (ze dne 12. 12. 2016)
24.    Webové stránky školy www.gymkl.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát, W.
Churchilla 6/1348, 400 01 Ústí nad Labem, případně prostřednictvím datové schránky
(g7zais9), nebo na e-podatelnu csi.u@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   6
Složení inspekčního týmu a datum vyhotovení inspekční zprávy


 Mgr. Ilona Hronová, školní inspektorka,            Mgr. Ilona Hronová v.r.
 vedoucí inspekčního týmu
 PaedDr. Jana Hornová, školní inspektorka            PaedDr. Jana Hornová v.r.
 Ing. Anna Kejřová, školní inspektorka              Ing. Anna Kejřová v.r.
 PhDr. Alena Pilousová, školní inspektorka           PhDr. Alena Pilousová v.r.
 Bc. Jana Sejvalová, kontrolní pracovnice            Bc. Jana Sejvalová v.r.

V Ústí nad Labem 9. 11. 2021


Datum a podpis ředitele školy potvrzující projednání a převzetí inspekční zprávy


 Mgr. Vojtěch Živnůstka,                          Mgr. Vojtěch Živnůstka v.r.
 ředitel školy

V Klášterci nad Ohří 24. 11. 2021




2021/2022                                    7
