                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-430/22-U


Název                               Střední průmyslová škola elektrotechnická a zaříze ní
                                    pro další vzdělávání pedagogických pracovníků,
                                    spol. s r. o.
Sídlo                               Svatováclavská 1404, 438 01 Žatec
E-mail                              romana.sramkova@spsezatec.cz
IČ                                  25115138
Identifikátor                       600011038
Právní forma                        společnost s r.o.
Zastupující                         Ing. Romana Šrámková
Zřizovatel                          Ing. Gordana Rajilić, Mgr. Milica Krišan, Violeta
                                    Aleksičová
Místo inspekční činnosti            Svatováclavská 1404, Žatec
Termín inspekční činnosti           11. 4., 12. 4. a 22. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programu. Zjišťování a hodnocení naplnění
školního vzdělávacího programu pro střední vzdělávání a jeho souladu s právními předpisy
a rámcovým vzdělávacím programem.




2021/2022
                                   Charakteristika
Právnická osoba Střední průmyslová škola elektrotechnická a zařízení pro další vzdělává ní
pedagogických pracovníků, spol. s r. o (dále „škola“) vykonává činnost střední školy
a vzdělává žáky v oborech vzdělání Elektrotechnika 26-41-M/01 a 18-20-M/01 Informač ní
technologie, které jsou zakončeny maturitní zkouškou.
K 30. 9. 2021 vykázala škola 56 žáků v 5 třídách v denní formě vzdělávání a 25 žáků
v kombinované formě vzdělávání oboru vzdělání Elektrotechnika. V době inspekční činnosti
se ve škole vzdělávalo 6 žáků se speciálními vzdělávacími potřebami.
Další informace o škole je možné získat na webových stránkách školy na adrese
www.spsezatec.cz.


                         Hodnocení podmínek vzdělávání
Ředitelka školy je ve funkci od školního roku 2021/2022. Postupně začíná naplňovat cíle
stanovené ve strategickém plánu rozvoje školy, zejména cíle zaměřené na zlepšení
materiálních podmínek učeben pro odbornou výuku, posílení zodpovědnosti pedagogů za
kvalitu výuky, kladení důrazu na jejich osobní rozvoj a další vzdělávání, posílení úlohy
metodických orgánů, zlepšování dosahovaných výsledků vzdělávání. Od tohoto školního
roku byla vzdělávací nabídka školy rozšířena o obor vzdělání s informačně technologick ým
zaměřením. Pro nově zařazený obor vzdělání vedení školy buduje odpovídající personální
a materiální podmínky. Efektivní a velmi zdařilá je spolupráce se sociálními partnery.
V tomto školním roce se podařilo obohatit síť partnerů o další subjekty. Jedná se zejména
o firmy, které se školou spolupracují při realizaci odborné praxe, která se koná v prostředí
firem, stáží pedagogických pracovníků, exkurzí žáků nebo při zapojení odborníků z praxe
ve výuce odborných předmětů. Spolupráce podporuje rozvoj odborných kompetencí žáků
a motivuje je ke studiu i budoucí profesi.
Ředitelka školy postupně vytváří mechanismy pro monitorování a vyhodnocování kvality
poskytovaného vzdělávání. Kontrolní a hospitační činnost je vedením školy vykonávána, ale
závěry z hospitací neposkytují konkrétní doporučení či opatření směřující ke zlepšení
pedagogické práce učitelů. Pravidelné porady a neformální setkávání s pedagogy přispívají
k bezproblémovému přenosu informací. Vedení školy reflektovalo distanční vzdělává ní,
názory zákonných zástupců a žáků na kvalitu výuky byly zjišťovány dotazníkovým
šetřením. Závěry z těchto zjištění přispěly v dalším období například k většímu využívá ní
digitálních technologií pedagogy a ke zvýšení efektivity práce se studijními materiály při
prezenční výuce.
Vedení školy se postupně snaží stabilizovat pedagogický sbor a zvýšit míru jeho
kvalifikovanosti, podporuje začínající a nekvalifikované pedagogy, ale pro jejich
pedagogické vedení ještě nemá vytvořený účinný systém. Nedostatek zkušeností a chybějíc í
pedagogické vzdělání se u některých pedagogů negativně projevilo v průběhu inspekčníc h
hospitací v didaktické stránce výuky. V uplynulém období v průběhu distanční výuky se
pedagogové vzdělávali především v možnostech využití digitálních technologií. Prioritou je
studium ke splnění kvalifikačních předpokladů. Poradenské služby ve škole zajišťuje nově
ustanovená výchovná poradkyně, kariérová poradkyně a metodik prevence.
Prostorové, materiální a technické podmínky vzdělávání splňují základní požadavky
a potřeby vyučovaných oborů. Pro teoretickou výuku i výuku odborných předmětů
informačních technologií jsou učebny účelně vybaveny. Dílna, zaměřující se na práci se
dřevem a kovem, má vybavení dostatečné. Laboratoř pro elektrotechnická měření a praxi je


2021/2022                                    2
spíše na úrovni elektro-dílny a bylo by vhodné ji doplnit o další elektrické stroje a přístroje
a o moderní techniku. Úroveň materiálně technických podmínek pro praktickou výuku
elektrotechniky není dostačující.


                           Hodnocení průběhu vzdělávání
Společným znakem všech hospitovaných hodin byla atmosféra založená na vzájemné důvěře
a respektu. Pedagogové většinou respektovali pracovní tempo žáků, individualizac i
a diferenciaci zadávaných úkolů podle individuálních potřeb žáků však nevyužívali. Méně
byly do výuky zařazovány kooperativní činnosti a účelné aktivizační metody, převažovala
frontální práce a řízený rozhovor. Prostor pro sebehodnocení či vzájemné hodnocení jako
motivačního faktoru k dalšímu učení a prostředku osobnostního rozvoje žáků učitelé
nevytvářeli. Jen někteří učitelé v závěru efektivně shrnovali probírané učivo a ověřovali, zda
byly naplněny vzdělávací cíle.
Výuka anglického jazyka byla efektivní z hlediska rozvoje komunikačních dovedností žáků.
Vyučující vytvářela prostor pro vzájemnou komunikaci žáků a rozvoj perceptivníc h
dovedností prostřednictvím poslechových cvičení. Negativním jevem bylo rychlé tempo
výuky a chybějící diferenciace, které omezovaly aktivní zapojení některých žáků. V závěru
byla výuka zhodnocena nejen vyučující, ale i některými žáky.
V hodinách teoretických odborných předmětů byly poznatky vhodně propojovány
s reálnými situacemi a zkušenostmi pedagoga i žáků. Vyučující se snažili aktivizovat žáky
využitím názornosti. V maturitním ročníku se cíleně zaměřovali na přípravu k maturitní
zkoušce, což zejména v předmětu elektrotechnická měření bylo na úkor rozmanitos ti
procvičovaných úloh, protože cílená příprava k maturitní zkoušce probíhala již od listopadu.
V prvním ročníku je z důvodu nižšího počtu žáků třída zřízena jako víceoborová. Ve
společné výuce některých odborných předmětů v této třídě se na efektivitě vyučovac íc h
hodin negativně projevil rozdílný zájem žáků o vzdělávání podle významu vyučované ho
předmětu v daném oboru vzdělání. Odborná erudice vyučujících odborných předmětů byla
na dobré úrovni, ale nedostatky byly shledány v pedagogickém vedení výuky. Žákům nebyla
poskytována efektivní zpětná vazba, chybělo také formativní hodnocení i sebehodnocení
žáků.
Výchovná poradkyně koordinuje práci s žáky se speciálními vzdělávacími potřebami ve
výuce a seznamuje pedagogy s podpůrnými opatřeními. I přes informovanost učitelů
o přítomnosti žáků se speciálními vzdělávacími potřebami ve výuce byla potřebná
individualizace a diferenciace ve vzdělávání těchto žáků v hospitovaných hodinách
zaznamenána jen ojediněle.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými interními
evaluačními nástroji (především písemné a ústní zkoušení). Zákonní zástupci jsou
o průběžných výsledcích žáků informováni prostřednictvím školního elektronické ho
informačního systému a třídních schůzek. Výsledky žáků a tříd jsou sumarizo vá ny
a projednávány na čtvrtletních jednáních pedagogické rady. Převládá však sumarizace nad
podrobnou analýzou příčin neúspěšnosti jednotlivých žáků a vyhodnocováním účinnos ti
přijatých opatření ke zlepšení. Žáci ohroženi školní neúspěšností jsou sledováni a průběžně
jim vyučující poskytují podporu formou doučování a v případě zájmu i individuálníc h
konzultací. Pro zvýšení úspěšnosti u maturitní zkoušky je každoročně realizována pro žáky


2021/2022                                     3
posledních ročníků v jarním období školního roku maturitní generálka obsahující didaktické
testy společné části maturitní zkoušky z minulých let.
Výsledky žáků při ukončování vzdělávání maturitní zkouškou odpovídaly dosahovanému
průměru v dané skupině oborů v ČR. V roce 2020 prospěli všichni žáci, kteří maturitní
zkoušku konali. V roce 2021 z 28 přihlášených žáků jeden žák ukončil předčasně studium
a šest žáků v jarním zkušebním období neprospělo. Jeden žák ve společné části a pět žáků
v profilové části maturitní zkoušky. Všichni byli úspěšní v opravném podzimním termínu.
Nadání a zájmy mohou žáci rozvíjet i mimo vyučování v zájmových útvarech zaměřenýc h
na programování nebo robotiku, jsou organizovány projektové dny (např. „Technologická
gramotnost“, „Anglický workshop“). Získané znalosti a dovednosti žáci prezentují
v předmětových soutěžích nejen ve školních, ale i v okresních kolech.
Preventivní program školy je v aktuálním školním roce zaměřen na klima tříd, posilová ní
vzájemných vztahů a zdravý životní styl. Pozornost byla věnována psychické podpoře žáků
v souvislosti s distanční výukou realizováním třídnických online hodin, případně
individuálním pohovorům s jednotlivými žáky. Pro dobrou adaptaci žáků prvních ročníků
škola pravidelně pořádá adaptační sportovní kurzy.


                                         Závěry
Vývoj školy
V letošním školním roce došlo ke změně na pozici ředitelky školy a zřizovatele, otevřen byl
první ročník nového oboru vzdělání Informační technologie. V souvislosti s novým oborem
byly zlepšeny materiální podmínky v oblasti informačních technologií.

Silné stránky
Široká síť sociálních partnerů efektivně podporuje získávání odborných kompetencí
a přípravu žáků na jejich budoucí pracovní uplatnění.

Slabé stránky a/nebo příležitosti ke zlepšení
Metodická podpora poskytovaná pedagogům není efektivní a nepřispívá ke zvyšová ní
kvality vzdělávání.
Absence reflexe vzdělávacích cílů v závěru výuky omezuje účinnou zpětnou vazbu
pedagogům i žákům o míře zvládnutého učiva.
Chybějící diferenciace   v průběhu výuky        dostatečně nezohledňuje   odlišné potřeby
jednotlivců.
Převaha frontální práce nedostatečně podporuje aktivní zapojení žáků do výuky.
Pedagogové ve výuce nevyužívají formativní zpětnou vazbu jako prostředek rozvoje
osobnosti žáků a jejich motivace k dalšímu vzdělávání.

Doporučení pro zlepšení činnosti školy
Výuku diferencovat s ohledem na rozvoj studijního potenciálu žáků, v závěru hodin
ověřovat naplnění stanovených vzdělávacích cílů a pravidelně využívat formativní
hodnocení.




2021/2022                                   4
Poskytovat pedagogům účinnou metodickou podporu a hospitační činnost cíleně směřovat
ke konkrétním doporučením pro zkvalitnění výuky, důsledně sledovat účinnost přijatých
opatření.
Další vzdělávání pedagogických pracovníků zacílit na implementaci aktivizačních metod
a forem do výuky a na oblast formativního hodnocení.
Zlepšit materiálně   technické   podmínky       pro   praktickou   výuku   oboru   vzdělání
Elektrotechnika.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z obchodního rejstříku, vedeného Krajským soudem v Ústí nad Labem oddíl
       C, vložka 13530 s datem zápisu 21. 3. 1997 (ze dne 1. 4. 2022)
 2.    Zřizovací listina soukromé školy (ze dne 1. 9. 2021)
 3.    Jmenování ředitelky školy s účinností od 1. 8. 2021 (ze dne 2. 7. 2021)
 4.    Výpis z rejstříku škol a školských zařízení MŠMT (ze dne 7. 4. 2022)
 5.    Výkazy o ředitelství škol (R 13-01) podle stavu k 30. 9. 2020, 30. 9. 2021
 6.    Výkazy o střední škole (M 8) podle stavu k 30. 9. 2020, k 30. 9. 2021
 7.    Školní vzdělávací programy platné ve školním roce 2021/2022
 8.    Školní řád a pravidla pro hodnocení výsledků vzdělávání žáků s účinností od
       1. 9. 2021
 9.    Organizační řád (ze dne 1. 9. 2021)
10.    Personální dokumentace pedagogických pracovníků včetně absolvovaného dalšího
       vzdělávání (vzorek)
11.    Rozvrhy hodin, školní rok 2021/2022
12.    Třídní knihy, školní rok 2021/2022 (vzorek)
13.    Školní matrika, školní roky 2020/2021, 2021/2022 (vzorek)
14.    Strategický plán rozvoje školy 2021-2024
15.    Zápisy z provozních porad a pedagogických rad, školní roky 2020/2021, 2021/2022
16.    Záznamy z kontrolní a hospitační činnosti, školní rok 2021/2022



2021/2022                                   5
17.    Dokumentace výchovného poradenství, školní roky 2020/2021, 2021/2022
18.    Minimální preventivní program, školní roky 2020/2021, 2021/2022
19.    Dokumentace k ukončování vzdělávání maturitní zkouškou, školní roky 2019/2020
       až 2021/2022
20.    Dokumentace k přijímacímu řízení, školní rok 2021/2022
21.    Plán dalšího vzdělávání pedagogických pracovníků, školní rok 2021/2022
22.    Výroční zpráva o činnosti školy, školní rok 2020/2021
23.    Inspekční zpráva České školní inspekce č. j.: ČŠIU-355/13-U (ze dne 13. 5. 2013)
24.    Webové stránky školy: www.spsezatec.cz


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka,
 vedoucí inspekčního týmu                           PhDr. Alena Pilousová v. r.
 Mgr. Ilona Hronová, školní inspektorka              Mgr. Ilona Hronová v. r.
 Bc. Jana Sejvalová, kontrolní pracovnice             Bc. Jana Sejvalová v. r.
 Mgr. Bc. Pavel Novák, odborník v oblasti
 elektrooborů                                       Mgr. Bc. Pavel Novák v. r.

V Ústí nad Labem 27. 5. 2022



Datum a podpis ředitelky školy potvrzující projednání a převzetí inspekční zprávy


 Ing. Romana Šrámková, ředitelka školy              Ing. Romana Šrámková v. r.

V Žatci 30. 5. 2022



2021/2022                                     6
