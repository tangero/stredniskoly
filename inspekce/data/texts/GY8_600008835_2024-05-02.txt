                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-577/24-C
                                      Sp. zn. ČŠIC-S-117/24-C


Název                               Táborské soukromé gymnázium a Základní škola,
                                    s. r. o.
Sídlo                               Zavadilská 2472, 390 02 Tábor
E-mail                              sekret@tabsg.cz
IČO                                 25 160 184
Identifikátor                       600 008 835
Právní forma                        společnost s.r.o.
Zastupující                         PhDr. Markéta Švadlenová
Zřizovatel                          Mgr. Věra Komzáková
Místo inspekční činnosti            Zavadilská 2472, Tábor
Inspekční činnost na místě          2. 5. 2024 − 13. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Táborské soukromé gymnázium a Základní škola, s. r. o. (dále škola) vykonává činnost
střední školy, základní školy, školní družiny, a školní jídelny-výdejny. Poskytuje základní
vzdělání v oboru 79-01-C/01 Základní škola a střední vzdělání zakončené maturit ní
zkouškou v oborech vzdělání 79-41-K/41 Gymnázium s délkou vzdělávání čtyři roky,
79-41-K/61 Gymnázium s délkou vzdělávání šest let a 79-41-K/81 Gymnázium s délkou
vzdělávání osm let. Podle výkazů k 31. 3. 2024 navštěvuje základní školu 124 žáků v osmi
třídách prvního až osmého ročníku, školní družinu 55 účastníků ve třech odděleních a střední
školu 207 žáků v jedenácti třídách. Podpora je poskytována 32 žákům se speciálními
vzdělávacími potřebami a 15 žákům s odlišným mateřským jazykem. Sedmnácti žákům bylo
povoleno vzdělávání v kombinované výuce v pilotním ověřování MŠMT. Škola klade důraz
na kvalitní jazykové vzdělávání a ekologickou výchovu.


                         Hodnocení podmínek vzdělávání
Ředitelka vede školu od roku 2007. Vedení školy pokračuje od poslední inspekce v realizac i
opatření ke zlepšení kvality poskytovaného vzdělávání. Koncepce rozvoje školy pro školní
rok 2023–2024 je v souladu s vizí zřizovatelky a stanovuje konkrétní aktivity. Zabývá se
inovacemi školních vzdělávacích programů (dále „ŠVP“) a počítá s navýšením kapacity
základní školy. Vhodně propojuje pedagogické vedení s dalším vzděláváním pedagogickýc h
pracovníků např. zavedením plánů osobního pedagogického rozvoje a konzultac e mi
s ředitelkou školy.
Nastavená organizační struktura vedení školy odpovídá velikosti a rozsahu činností,
kompetence jsou nově a účelně rozděleny mezi ředitelku školy a její tři zástupce. Výrazně
se zefektivnil přenos informací a komunikace vedení školy a pedagogů ve sdílené m
virtuálním prostředí. Kontrolní a hospitační činnost probíhá systematicky a s patrným úsilím
o pedagogický rozvoj školy. Zprávy třídních učitelů poskytují vedení školy dostatek
informací o realizaci ŠVP a průběžně také zprostředkovávají příslušné informace zákonným
zástupcům. Svou funkci při komunikaci vedení s učiteli dobře plní pedagogická rada
a pravidelně probíhající porady. Drobné formální nedostatky v povinné dokumentaci školy
byly odstraněny v průběhu inspekční činnosti.
Pedagogický sbor prochází přirozenou obměnou, někteří vyučující si příslušnou kvalifik ac i
doplňují studiem. Ředitelka školy doložila, že trvale a prokazatelně hledá kvalifiko va né
pedagogy. Vedení školy plně podporuje další vzdělávání pedagogických pracovníků,
efektivně k tomu využívá možností projektů. Vyučující tak měli možnost účasti na odborně
zaměřených stážích v poradenském zařízení a stínování ve výuce u zahraniční partnerské
školy. Přínosem pro spolupráci pedagogů jsou četné vzájemné hospitace. Také začínajíc ím
a novým učitelům je poskytována účinná metodická pomoc a podpora. Ve školním roce
2022/2023 působil ve škole rodilý mluvčí angličtiny. Pedagogové se v metodickýc h
sdruženích podílejí na aktualizacích ŠVP, rozvoji gramotností a sdílení poznatků z dalšího
vzdělávání.
Škola v roce 2023 dokončila rekonstrukci a přístavbu budovy, k dispozici má dostatek
prostor pro činnost školy a relaxaci žáků. Prostory školy jsou esteticky vyzdobeny
výtvarnými pracemi a výstupy z výuky a projektů všech tříd. Nástěnky tříd na chodbách jsou
průběžně aktualizovány, přispívají tak k vytváření podnětného prostředí a prezentují
výsledky realizovaných aktivit. Dlouhodobě dobře funguje žákovská knihovna, která účinně
přispívá k rozvoji čtenářské gramotnosti žáků. Také další vybavení školy je modernizo vá no
budováním učeben s moderními didaktickými a digitálními pomůckami (mobilní počítačová
učebna, notebooky a robotické pomůcky pro žáky aj.).
Vedení školy je úspěšné v oblasti získávání finančních prostředků. Využilo především
finanční prostředky z EU v rámci Erasmus+, Národního plánu obnovy, projektů Šablony,
operačního programu Jan Amos Komenský. Škola tak mohla vzdělávání inovovat, podpořit
jej digitálními a programovatelnými učebními pomůckami, doučováním žáků, pořádáním
projektových dnů, uskutečněním mezinárodních výjezdů. Škole se podařilo také ze


                                            2/7
získaných dotací provést energeticky úsporná opatření v budově školy a obnovit přírodní
zahradu s venkovní učebnou.


                          Hodnocení průběhu vzdělávání
Výuka v hospitovaných hodinách probíhala v pozitivní pracovní atmosféře, vyučujíc í
jednali se žáky vstřícně a s respektem, žáci dodržovali nastavená pravidla a ochotně plnili
zadané úkoly. Hospitované hodiny byly až na výjimky dobře obsahově připravené, převážně
organizačně zvládnuté a měly spád. Vyučující promyšleně navazovali na dosavadní znalosti
a zkušenosti žáků, vytyčené cíle hodin se vyváženě zaměřovaly na vědomosti a dovednosti
i postojové cíle. K podpoře žáků se speciálními vzdělávacími potřebami využívali učitelé
účelně spolupráci s asistenty pedagoga, koordinace práce se žáky byla efektivní.
Ve většině hospitovaných hodin převažovala efektivní frontální výuka, v menší míře byla
zařazována aktivizující skupinová a samostatná práce žáků. Po většinu hodiny plnili všichni
žáci stejný typ úloh a zadání, nebyla zaznamenána diferenciace cílů různé kognitivní
náročnosti, kritické myšlení a vedení výuky k chápaní souvislostí. Také vyhledá vá ní
a využívání informací z různých zdrojů, jejich interpretace, třídění nebo analýza se ve
sledovaných hodinách vyskytly méně často, výjimkou byla sledovaná výuka českého jazyka
a literatury. Propojování výuky s reálnými situacemi a místní historií se dařilo s využitím
každodenních zkušeností žáků. Učební pomůcky a digitální technologie pro podporu
názornosti a lepší pochopení probírané látky byly využívány účelně, pozitivem je používá ní
elektronických verzí učebnic a funkcionalit MS Teams. Ve výuce byl kladen dostatečný
důraz na podporu čtenářské gramotnosti. V hodinách, kde byly využity prvky činnostního
učení, práce s chybou a mezipředmětové vztahy, byla patrná vyšší míra aktivity žáků a jejich
zájmu o předkládané učivo. Pozornost a aktivitu žáků na 1. stupni základní školy udržovaly
také pohybové a relaxační chvilky.
Vyučující poskytovali žákům efektivní zpětnou vazbu. V průběhu některých hodin učitelé
využívali motivační hodnocení tak, aby všichni žáci zažili úspěch. Nedílnou součástí
některých vyučovacích hodin bylo hodnocení okamžitých výkonů během jednotlivýc h
aktivit a poskytování potřebné zpětné vazby k výsledkům práce žáků. Zaznamenáno bylo
i vrstevnické hodnocení žáků nebo hodnocení ve skupině podle předem známých kritérií.
V případech, kdy hodnocení mělo formativní charakter, mělo pozitivní dopad do učebního
procesu žáků.
Výuka je realizována mnoha dalšími formami. Průřezová témata a digitální kompetence jsou
získávány a naplňovány aktivní účastí žáků v projektech a projektových dnech. Úroveň
pohybových dovedností žáků rozvíjejí kurzy bruslení, plavání a lyžování. Škola připravuje
žáky, kteří mají zájem, na složení mezinárodně uznávaných jazykových certifikátů.
V angličtině je to ve spolupráci s Evropským jazykovým centrem v Českých Budějovic íc h,
v němčině funguje pod hlavičkou školy samostatné certifikované zkušební centrum.
Přínosem pro žáky je i spolupráce s městskou knihovnou a městským divadlem.
K rozvoji zájmového vzdělávání žáků přispívá činnost školní družiny. Nabízené činnosti
reagují na aktuální dění ve škole, pestrá je i skladba kroužků (badatelský, čtenářský,
dramatický, šachový, šikovné ručičky) a doplňuje je nabídka letních příměstských táborů.
Škola navíc zajišťuje účast na dalších atraktivních kroužcích (golf, tenis), při kterých je
zajištěn dohled a doprovod.
Přístup vychovatelek k účastníkům zájmového vzdělávání byl v hospitovaných činnostech
vstřícný a přátelský. Účastníci měli prostor pro volbu činností dle vlastního zájmu,


                                            3/7
zapojovali se do společenských her často za účasti vychovatelek. Výtvarným činnoste m
předcházel motivační rozhovor, který spolu s vhodnou nabídkou pomůcek a materiálů
pozitivně ovlivnil výsledky práce žáků. Společná četba a řízený rozhovor rozvíje ly
čtenářskou gramotnost, komunikativní a sociální dovednosti. Při sledovaných činnostech
byli aktivní všichni účastníci, dodržovali nastavená pravidla. Příprava na vyučová ní
probíhala formou různých her, účastníci mají možnost vypracovat si domácí úkoly. Účastníci
pravidelně navštěvují školní knihovnu. Do programu jsou zařazovány činnosti venku, které
kompenzují únavu z vyučování a nejčastěji probíhají na školní zahradě.


                          Hodnocení výsledků vzdělávání
Škola aktivně zjišťuje výsledky vzdělávání žáků základního a středního vzdělávání interními
a externími nástroji. Průběžné i celkové vzdělávací výsledky žáků jsou analyzo vá ny
vedením školy a projednávány pedagogickou radou i metodickými komisemi. Ve školním
roce 2022/2023 dosáhli žáci gymnázia v testování ČŠI ve čtenářské a finanční gramotnosti
výborných výsledků. Také výsledky testování, které porovnávají výsledky v hlavníc h
předmětech s obecnými studijními předpoklady, prokázaly, že studijní potenciál žáků školy
je využíván dobře (český jazyk) nebo optimálně (matematika). Škole se dále daří záměr, aby
co největší počet žáků získal mezinárodně uznávaný jazykový certifikát v úrovních A2 až
C1. Ve školním roce 2022/2023 tyto certifikáty získalo 21 žáků v anglickém jazyce a 5 žáků
v německém jazyce.
Pravidelná evaluace školy v dalších oblastech je realizována jako dotazníkové šetření „mapa
školy“ ve dvouletých intervalech a je podnětem pro vedení školy k přijímání přísluš nýc h
opatření. Při ukončování středního vzdělávání vykazuje škola v celorepublikovém srovnání
srovnatelné výsledky ve skupině stejných oborů vzdělání. Škola motivuje žáky k učení
a k pozitivním postojům pro aktivity školy udělováním velkého počtu pochval, jejich počet
za minulý školní rok je oproti uděleným kázeňským opatřením několikanásobný. Také počet
hodin omluvené absence je přiměřený. Třídní učitelé i vedení školy komunikují bez prodlení
se zákonnými zástupci v případech zhoršení prospěchu nebo při vyšších absencích žáka.
Uplatnění absolventů škola dlouhodobě sleduje, informace o přijetí na vysoké školy
a o uplatnění v praxi jsou využívány jako nástroj kariérového poradenství.
Škola má stanoveného koordinátora podpory nadání, který zajišťuje spolupráci
s univerzitami a vysokými školami a organizacemi zabývajícími se diagnostikou a prací
s nadanými žáky (Mensa). V případě potřeby umožňuje škola nadaným žákům navštěvovat
konkrétní předměty ve vyšším ročníku. Vybraní žáci školy se pravidelně účastní akcí
TalentAkademie Jihočeských nadějí. Škola podporuje žáky v účasti v široké škále soutěží
a olympiád, v nichž zaznamenává úspěchy na okresní a krajské úrovni, v astronomické,
dějepisné a recitační soutěži až na celorepublikové úrovni. Účast v mezinárodní soutěži Best
in English umožnila žákům porovnat své znalosti angličtiny s žáky jiných českých
a zahraničních škol a zlepšit své komunikační dovednosti.
Škole se podařilo získat akreditaci v programu Erasmus+ na období 2020–2027, v jejímž
rámci realizuje řadu krátkodobých recipročních vzdělávacích mobilit žáků i vyučujíc íc h
v partnerských školách. Další projekty škola realizuje zejména v rámci česko-rakouské
spolupráce. Účastní se mezinárodního projektu s environmentální tematikou a je zapojena
do realizace místního akčního plánu. Žáci školy se pravidelně zapojují do veřejného života
města, účastní se řady charitativních a obecně prospěšných akcí.
Při škole je zřízen Nadační fond Táborského soukromého gymnázia, z jehož prostředků jsou
podporováni žáci formou stipendijního programu, žáci účastnící se středoškolské odborné


                                            4/7
činnosti a jsou pořizovány učební pomůcky. Další oblastí je publikační činnost, v jejím rámci
je vydáván školní časopis Soukromák, který je pravidelně úspěšný v soutěži žákovských
časopisů na krajské i republikové úrovni. Škola usiluje o propagaci svých činností na svých
stále aktualizovaných webových stránkách, nově také videosekvencemi, na jejichž tvorbě
a obsahu se podílejí žáci.
Činnosti školního poradenského pracoviště zajišťují dvě výchovné poradkyně a školní
metodik prevence, odpovídající specializační studium neabsolvoval žádný z nich. Mají jasně
vymezené kompetence, vzájemně spolupracují a sdílejí potřebné informace mezi sebou
i s ostatními pedagogickými pracovníky. Péče o žáky se speciálními vzdělávacími potřebami
i kariérové poradenství jsou zajišťovány podle potřeb žáků. Daří se též podpora žáků
ohrožených školním neúspěchem, počet neprospívajících žáků je velmi nízký. Patřičná
pozornost je věnována prevenci rizikového chování. Škola systematicky monitor uje
a vyhodnocuje rizika v třídních kolektivech, na základě svých zjištění zpracovává
preventivní program a realizuje preventivní aktivity. V oblasti prevence se osvědčují
adaptační kurzy, program etických dílen a škola v přírodě na 1. stupni základního vzdělává ní
a doučování žáků. Při problémech škola reaguje bezodkladně, v případě potřeby účelně
spolupracuje se zákonnými zástupci či externími odborníky.


                                         Závěry
Vývoj školy
– Vedení školy bylo rozšířeno o jednoho zástupce ředitelky školy a s tím souviselo
  přerozdělení kompetencí tří zástupců, o jednoho výchovného poradce bylo také posíleno
  školní poradenské pracoviště.
– Od r. 2021 byla škola zařazena do pokusného ověřování kombinované výuky
  s prodloužením v r. 2023. Škola získala akreditaci pro program Erasmus+ platnou do roku
  2027.
– Školní vzdělávací programy byly inovovány (nová informatika, výuka třetího cizího
  jazyka od kvinty). Pedagogové využívají vzájemné hospitace k efektivní spolupráci.
– Dokončením rekonstrukce a přístavby budovy získala škola dostatek prostor pro svoji
  činnost; průběžně jsou modernizovány pomůcky a digitální nástroje.
Silné stránky
– Škola v rámci reálných možností aktivně spolupracuje s relevantními partnery s cílem
  naplňování ŠVP (partnerské školy v zahraničí), vstupuje do výměnných programů nebo
  společných projektů a efektivně využívá výsledky spolupráce ke zkvalitňování činnosti
  školy. Škola podporuje aktivní zapojení žáků a pedagogů do národních či mezinárod níc h
  projektů. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Pedagogové v menší míře nabízejí žákům v hodinách aktivity podporující objevování,
  experimentování, kladení otázek, tvořivost a iniciativu každého z žáků. Příležitostí ke
  zlepšení je trvalé rozvíjení schopnost žáků účelně využívat různé informační zdroje,
  aktivity vedoucí k chápání souvislostí a kritickému myšlení a zařazování úloh s různou
  kognitivní náročností. (4.2)


                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce se nadále zaměřovat na promyšlené postupy vedoucí k aktivizaci žáků
  (diferenciace, kritické myšlení, využívání informací z různých zdrojů, interakce mezi
  žáky).
– Usilovat o odpovídající odbornou způsobilost pedagogických pracovníků a absolvování
  specializačního studia pedagogů školního poradenského pracoviště.


Pro účely zvýšení dotací právnická osoba vykonávající činnost školy a školského zaříze ní
dosahuje škola dosahuje výsledků hodnocení požadovaných dle § 5 odst. 3 písm. b) zákona
č. 306/1999 Sb., o poskytování dotací soukromým školám, předškolním a školským
zařízením, ve znění pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení k termínu zahájení inspekční činnosti
 2.   Školní vzdělávací program pro základní vzdělávání „Poznávání nás baví“ s čj.
      TSG- 648/2023 platný od 1. 10. 2023
 3.   Školní vzdělávací program pro vyšší stupeň gymnázia s motivačním názvem „Dnes
      poznáváme, zítra uskutečňujeme!“ s čj. TSG-647/2023 pro obory G4 – všeobecné
      gymnázium, G6 – živé jazyky a G8 – živé jazyky platný od 1. 9. 2023
 4.   Školní vzdělávací program pro nižší stupeň gymnázia s motivačním názvem „Chceme
      se učit a poznávat!“ s čj. TSG-646/2023 pro obory G6 – živé jazyky a G8 – živé
      jazyky platný od 1. 9. 2023
 5.   ŠVP školní družiny platný od 1. 9. 2023
 6.   Školní řád – gymnázium s čj. TSG-620/2023 platný od 1. 9. 2023
 7.   Školní řád – základní škola s č.j.TSG-637/2023 platný od 1. 9. 2023
 8.   Vnitřní řád školní družiny platný od 1. 9. 2023
 9.   Vnitřní řád školní jídelny platný od 1. 9. 2021
10.   Přihláška školy k pokusnému ověřování obsahu, metod a organizace kombinova né ho
      vzdělávání čj. MSMT-34023/2020-1
11.   Zařazení školy do pokusného ověřování obsahu, metod a organizace kombinova né ho
      vzdělávání čj. MSMT-34023/2020-14 z dubna 2021


                                            6/7
12.   Další dokumentace k pokusnému ověřování obsahu, metod a organizace
      kombinovaného vzdělávání
13.   Záznamy z jednání pedagogické rady ve školním roce 2023/2024
14.   Záznamy z jednání předmětových komisí ve školním roce 2023/2024
15.   Hospitační záznamy ve školním roce 2023/2024
16.   Výroční zpráva o činnosti školy za školní rok 2022-2023 (včetně přehledu
      absolvovaných akcí dalšího vzdělávání pedagogických pracovníků)
17.   Koncepce rozvoje vzdělávání na období 2019 až 2022
18.   Rozvrhy tříd – střední a základní škola
19.   Třídní knihy střední a základní školy za školní roky 2022/2023 a 2023/2024
20.   Přehledy výchovně-vzdělávací práce školní družiny za školní rok 2023/2024
21.   Přihlášky do školní družiny ve školním roce 2023/2024
22.   Další dokumentace školní družiny pro školní rok 223/2024
23.   Dokumentace k výchovnému poradenství a prevenci rizikového chování
24.   Ekonomická dokumentace školy vztahující se k hodnocení finančních podmínek za
      roky 2022 a 2023
25.   Dokumentace týkající se oblasti BOZ včetně knihy úrazů
26.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
      Dokumentace týkající se školního stravování


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Bc. Jana Cipínová, školní inspektorka, vedoucí inspekčního týmu
 Mgr. Marie Adamová, školní inspektorka
 Ing. Jana Kotyzová, školní inspektorka
 Mgr. Jana Štěpánková, školní inspektorka
 Bc. Jiřina Svobodová, kontrolní pracovnice
28. 5. 2024




                                          7/7
