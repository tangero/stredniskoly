                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1149/23-T


Název                                Matiční gymnázium, Ostrava, příspěvková organizace
Sídlo                                Dr. Šmerala 2565/25, 702 00 Ostrava
E-mail                               info@mgo.cz
IČO                                  00842761
Identifikátor                        600017508
Právní forma                         příspěvková organizace
Zastupující                          Mgr. Ladislav Vasevič
Zřizovatel                           Moravskoslezský kraj
Místo inspekční činnosti             Dr. Šmerala 2565/25, 702 00 Ostrava
Inspekční činnost na místě           9. 5. 2023 − 12. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů na základě § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika
Matiční gymnázium, Ostrava, příspěvková organizace (dále „škola“) vykonává činnos t
střední školy. K termínu inspekční činnosti 2022/2023 střední škola vzdělávala ve 20 třídách
celkem 597 žáků, z toho v oboru vzdělání 79-41-K/41 Gymnázium (čtyřleté) 122 žáků,
v oboru vzdělání 79-41-K/81 Gymnázium (osmileté) 475 žáků. Od poslední inspekční
činnosti ve školním roce 2016/2017 je počet žáků i pedagogů školy stabilní. K termínu
inspekční činnosti evidovala škola 23 žáků se speciálními vzdělávacími potřebami, dva
z nich jsou vzděláváni, na základě doporučení školského poradenského zařízení, podle
individuálního vzdělávacího plánu. Pět žáků má odlišný mateřský jazyk.


                          Hodnocení podmínek vzdělávání
Ředitel školy (dále „ředitel“) vykonává funkci od září 2012. Na organizaci a hodnocení
vzdělávání se společně s ním podílí jeho dva zástupci. Delegování kompetencí a povinnos tí
na jednotlivé pracovníky je účelné a odpovídá potřebám školy. Strategické cíle a stanovení
podmínek pro jejich dosažení vychází z vlastní analýzy školy, jsou reálné a odráží se
v činnosti školy. Jednou z priorit je udržení vysokého zájmu uchazečů o vzdělává ní
a motivování žáků k dosahování co nejlepších výsledků vzdělávání. Dále zaměření
vzdělávání pedagogů na rozvoj profesních kompetencí a osobnostní rozvoj, podpora širšího
využití informačních technologií ve výuce a rozvoj digitálních kompetencí žáků, zapojení se
do nových forem projektových aktivit ve spolupráci se zahraničními partnery. Naplňování
vytýčených cílů je průběžně sledováno, vyhodnocováno a je součástí aktuálních dokumentů
školy. Hospitační činnost je plánována, prováděna v souladu s nastavenými kritérii, ale
s menší mírou zpětnovazebního metodického vedení výuky. Ředitel vytváří podmínky pro
další vzdělávání pedagogických pracovníků a věnuje potřebnou pozornost vlastnímu
profesnímu rozvoji. Vzdělávací aktivity jsou plánovány s ohledem na současné potřeby
školy a zohledňují i potřeby a zájmy vyučujících. Spolupráce pedagogů spočívá ve sdílení
informací o žácích, výměně materiálů k výuce, předávání pedagogických zkušeností
i částečně prostřednictvím vzájemných hospitací. V potřebné míře je orientována také
na vzdělávací výsledky žáků. Začínající učitelé ve škole nejsou. Před distanční výukou
realizovala škola sociální šetření se zaměřením na spokojenost žáků v třídních kolektivec h.
Z dotazníků pro žáky zadaných inspekčním týmem s dílčím zaměřením na školní klima
vyplynulo, že je jejich třídní spolupráce obtížnější. Učitelé se rovněž vyjádřili, že v případě
názorových rozdílů je náročnější vzájemná komunikace s vedením školy. Proto je nutné
věnovat pozornost potřebě mapování sociálního klimatu školy. Poradenské služby ve škole
jsou žákům i zákonným zástupcům poskytovány výchovnou poradkyní, školní metodičkou
prevence a školní psycholožkou. Péčí o nadané a mimořádně nadané žáky ve škole jsou
pověřeni třídní učitelé ve spolupráci s vedoucími předmětových komisí. Škola dlouhodobě
aktivně spolupracuje s různými externími partnery např. v oblasti prevence, péče o žáky se
speciálními vzdělávacími potřebami, podpory nadaných žáků a soutěží. Do vzdělávání žáků
se pozitivně promítá zapojení školy do různých projektových aktivit, které např. umožňují
mobilitu žáků a rozvoj jejich jazykových dovedností, účinnou podporu talentovaných žáků,
zajištění technického vybavení a vzdělávání žáků i učitelů. Finanční prostředky
z projektových aktivit škola získala a využila na tandemovou výuku, projektové dny, činnost
školní psycholožky, zajištění mezinárodních zkoušek, zakoupení digitálních pomůcek aj.
Prostorové a materiální podmínky odpovídají potřebám realizovaných školních
vzdělávacích programů. Ředitel jejich stav průběžně vyhodnocuje a zlepšuje. Od poslední
inspekční činnosti bylo vybudováno zázemí pro relaxaci žáků, podle možností školy je
postupně zlepšováno pracovní prostředí učitelů. V současné době probíhá revitalizace atria


                                             2/8
s podiem a voliérou. Došlo k rekonstrukci laboratoře chemie a biologie, vznikla nová
multimediální učebna, hudebna a učebna výtvarné výchovy. Žáci jsou pravidelně
seznamováni s pravidly bezpečného chování a ochrany zdraví při vzdělávání a souvisejíc íc h
aktivitách. K většině úrazů dochází při žákovských tělovýchovných aktivitách. Vedení školy
provádí rozbor úrazovosti. Ke kolísavému stavu úrazovosti přijímá opatření. Školní
stravování žáků zajišťuje v budově školy blízká základní škola. Žáci mají dále možnost
využít nabídku dalšího občerstvení (potravinové automaty, provozovna pekárny v budově
školy).


                          Hodnocení průběhu vzdělávání
Průběh vzdělávání byl sledován hospitacemi ve třídách osmiletého a čtyřletého gymná zia,
úroveň výuky byla na nižším i vyšším stupni gymnázia srovnatelná. Výuka probíhala
v příznivé pracovní atmosféře se vstřícným přístupem učitelů a vzájemným respektem.
V průběhu vzdělávání byli vhodně podporování žáci s hlubším zájmem o daný obor, u žáků
se speciálními vzdělávacími potřebami byla respektována jejich specifika. Zaujetí
a odbornost pedagogů účinně podporovaly zájem žáků o probíranou učební látku. Efektivitu
vzdělávání zvyšovala účinná práce s chybou a mezipředmětové propojení, které umožňo va lo
porozumění učivu v širších souvislostech i rozvoj digitálních dovedností žáků. Žáci byli
vedeni k práci s informacemi např. z textů, videoukázek, audionahrávek, učebnic, internetu.
Ve větší části výuky byl kladen důraz nejen na získávání nových vědomostí, ale i na rozvoj
gramotností a praktických dovedností s využitím získaných poznatků v reálném životě.
Doposud se v oblasti výuky nedaří realizovat dostatečně účinné postupy k naplnění
doporučení z předchozí inspekční činnosti týkající se sebehodnocení žáků. V menší části
výuky byl vytvářen prostor pro samostatné vyhledávání, porovnávání a vyhodnoce ní
informací z více různých zdrojů. Chybělo vedení žáků ke kritickému myšlení pomocí vhodně
zvolených metod. Jen v části sledované výuky bylo využito kooperativního učení, jenž by si
žáci mohli vzájemně předávat zkušenosti a rozvíjet své dovednosti, komunikovat a plnit
úkoly v týmu.
Při vzdělávání v českém jazyce, společenskovědních a části přírodovědných předmětů
navazovalo nové učivo na již osvojené vědomosti žáků. Ačkoli byla v části vyučovac íc h
hodin zařazena samostatná práce žáků a práce ve dvojicích či menších skupinkách,
ve většině výuky převažoval málo efektivní frontální způsob výuky s dominantním
postavením vyučujícího. Nové učivo bylo žákům většinou předkládáno formou výkladu,
prokládaného řízeným rozhovorem a diktovaným zápisem do sešitu. Pouze v některých
hodinách pracovali žáci s učebním materiálem (učebnice, pracovní listy). Aktivizač ní
metody výuky byly využívány jen občas, většinou byli žáci v roli pasivních příjemců
informací. Měli tak málo prostoru pro rozvoj vlastních kompetencí, jako např. vyhledá vá ní
informací v textu, vyvozování, badatelské postupy. Příležitost k rozvoji komunikativníc h
schopností a jazykových dovedností získali pouze někteří žáci, většinou ve formě prezentace
referátu. Zvolený způsob výuky neumožňoval výraznější uplatnění diferenc iace
a individuálního přístupu k jednotlivým žákům. Ačkoli je v každé učebně k dispozic i
dataprojektor, didaktická technika byla využívána jen v nízké míře. Efektivitu většiny výuky
snižovala nízká míra využití pomůcek k podpoře názornosti.
Výuka cizích jazyků se vyznačovala optimálním střídáním činností a efektivním využitím
aktivizujících prvků. Vedením výuky výhradně v cílovém jazyce učitelé vytvářeli podnětné
jazykové prostředí, žáci prokazovali velmi dobrou úroveň osvojení cizího jazyka. V průběhu
vzdělávání byly rovnoměrně rozvíjeny produktivní i receptivní dovednosti. Výuka
směřovala k praktickému využití poznatků. Gramatické i lexikální učivo bylo procvičováno


                                            3/8
spontánně při společné i samostatné práci žáků s texty i při nácviku komunikač níc h
dovedností ve dvojicích. V menší míře byl dán prostor žákům pro delší samostatné mluve né
projevy žáků a jejich sebeprezentaci. Vhodně byla uplatněna diferenciace výuky ve vztahu
k nadaným žákům i žákům, kteří ještě nedosahují podobně přiměřeného výkonu než ostatní.
Výuka v matematice byla promyšlená a organizačně dobře zvládnutá, zařazené vzdělávac í
strategie a postupy odpovídaly charakteru probíraného učiva i potenciálu a vysoké
motivovanosti žáků. Ve většině sledované výuky byl vyváženě zastoupen výklad nového
učiva a procvičování již osvojených znalostí. Důraz byl kladen na rozvoj matematické
gramotnosti, logického myšlení, správného vyjadřování a dodržování stanovených postupů
řešení. Žáci se aktivně zapojovali do individuálních činností, uměli zaujmout postoj
k probírané problematice a obhájit svůj názor. Nadaným žákům a žákům s vyšším zájmem
o předmět vytvářeli vyučující potřebný prostor pro iniciativu, formulaci hypotéz a jejich
odůvodnění.
V přírodovědných předmětech pedagogové vedli žáky k samostatnému vyvozo vá ní
poznatků. Žáci většinou správně reagovali na problémové otázky, aktivně se zapojovali
do řízených rozhovorů, logickými argumenty zdůvodňovali svá rozhodnutí. Úspěšně
dokázali popisovat přírodní jevy a objekty, porovnávat a přiřazovat podle vzájemnýc h
spojitostí. Učitelé vhodným a účelným zařazením práce s textem, vysvětlová ním,
srozumitelným a přehledným výkladem, využitím názorně demonstračních pomůcek (živé
přírodniny) nebo aplikací probírané teorie v praxi podporovali pozitivní vztah žáků k učení
i jejich zájem o probírané učivo. Zvolenými postupy byla rozvíjena samostatnost
a odpovědnost žáků za správné řešení problému a splnění úkolu. Pozitivem výuky
přírodovědných předmětů je také realizace laboratorních prací, včetně jejich protokolárního
záznamu, s cílem názorně žákům přiblížit možnosti využití teorie při konkrétních
praktických činnostech. Učivo bylo vhodně aplikováno na příkladech z běžného života,
propojeno se zkušenostmi žáků, názornost účinně podpořily žákovské i demonstrační
pokusy, využití didaktické techniky a názorných pomůcek. Pro výuku fyziky chybí novější
pomůcky. Jejich obnova probíhá v malém rozsahu.
V hospitovaných hodinách základů společenských věd byly uplatňovány tradiční formy
výuky. Probíhala frontální výuka vhodně doplněna řízeným rozhovorem. Byly zařazeny
práce ve skupinách. V rámci ověřování znalostí byla využita digitální technika a žáci
ve skupinách odpovídali na otázky kvízu a své odpovědi na základě svých znalostí
obhajovali.
Různorodá nabídka volitelných předmětů napříč humanitními i přírodovědnými obory
umožňuje žákům rozšiřovat znalosti a dovednosti v oblastech, ve kterých se chtějí profilo vat
a rozvíjet své nadání. Žákům je nabízená pomoc při optimálním výběru volitelné ho
předmětu, např.: konverzace v cizích jazycích, přírodovědné a humanitní semináře
k podpoře profesního rozvoje a jejich potenciálu. Rovněž v rámci kurzu anglického jazyka
se někteří zájemci z řad žáků mají možnost připravovat na mezinárodní cambridgeské
zkoušky, které ve velké míře využívají. V průběhu celého školního roku organizuje škola
četné aktivity, které doplňují běžnou výuku, prohlubují znalosti i dovednosti žáků
a přispívají k naplnění stanovených vzdělávacích cílů.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány při
jednáních pedagogické rady. Žáci školy dosahují v průběhu vzdělávání velmi dobrých
studijních výsledků. Ve školním roce 2021/2022 prospěli všichni žáci, 73 %


                                            4/8
s vyznamenáním. Ve srovnání s předchozími školními roky (2019/2020 a 2020/2021) jsou
výsledky žáků vyrovnané. Žákům s případnými studijními obtížemi je poskytováno
individuální i skupinové doučování a možnost individuálních konzultací. Zákonní zástupci
jsou o výsledcích vzdělávání žáků průběžně informováni. K objektivnímu posouzení
výsledků vzdělávání se škola zapojuje do externího výběrového zjišťování výsledků žáků,
ve kterém dlouhodobě vykazují výbornou úroveň. Zpětnou vazbu na dosaženou úroveň
poskytovaného vzdělávání získává škola rovněž z úspěšnosti žáků u maturitní zkoušky a při
přijímacím řízení k dalšímu studiu. U společné části maturitní zkoušky dosahovali žáci školy
lepších výsledků, než je celostátní průměr stejného oboru vzdělání. Ve školním roce
2018/2019 až 2020/2021 vykazovali žáci při ukončování vzdělávání stoprocentní úspěšnost.
Zjištěné výsledky jsou analyzovány a využívány k dalšímu směřování vzdělávacího procesu,
podle potřeby jsou přijímána adekvátní opatření. Výchovná poradkyně monitoruje přijetí
absolventů k dalšímu vzdělávání, kteří především pokračují ve studiu na vysokých školách.
Škole se daří motivovat nadané žáky. Realizované aktivity k rozvoji potenciálu žáků jsou
nastaveny pro všechny ročníky a zahrnují různé oblasti vzdělávání. Nadaní žáci jsou
zapojováni do mezinárodních programů a stáží např. ve Vietnamu, Estonsku, Francii, Anglii
i Španělsku. Účastní se badatelských pobytů a expedic s přírodovědným a ekologickým
programem i různých kurzů. Každoročně ve spolupráci s odborníky z praxe škola nabízí
a realizuje odborně vědecké přednášky a workshopy v přírodovědné a humanitní oblasti.
V průběhu celého školního roku jsou žáci motivováni k účasti ve středoškolské odborné
činnosti a četných olympiádách a soutěžích. Úspěšně reprezentují školu v celostátníc h
soutěžích s postupy do kol mezinárodních (např. Studentská firma, soutěž v programová ní,
chemická, logická, matematická olympiáda, debatní klub). Žáci jako členové Studentské
firmy dostali příležitost se prezentovat prostřednictvím reálné firmy, získat zkušenosti
z podnikatelské sféry a inspirovat žáky jiných škol. Žákovské znalosti a dovednosti jsou
rozvíjeny prostřednictvím nabídky činnosti v různých kroužcích (např. zdravotnick ý,
divadelní, šachový, mladých chemiků, čínštiny tzv. Konfuciova třída, němčiny atd.). Škola
vytváří také četné příležitosti k rozvoji sociálních a občanských kompetencí žáků, k podpoře
jejich iniciativy a sounáležitosti s komunitou města. Žáci aktivně pracují ve školním senátu,
zapojují se do ekologických projektů a dobročinných sbírek, vydávají školní časopis,
vystupují s pěveckým sborem. Úspěšně se prezentují i anglickým školním divadlem.
V průběhu vzdělávání jsou žáci zapojováni do preventivních aktivit, které vychází
ze zjištěných potřeb školy a jsou tematicky zaměřené na konkrétní věkové skupiny. Vhodná
témata primární prevence jsou začleňována také do výuky vybraných předmětů. Pro nové
třídní kolektivy jsou organizovány jednodenní adaptační pobyty, pro žáky prvních ročníků
nižšího stupně gymnázia s realizací programů na podporu klimatu tříd. Případné negativní
projevy chování žáků jsou řešeny bezodkladně, škola spolupracuje se zákonnými zástupci
a podle potřeby využívá konzultace s externími pracovníky. Žáci upřednostňují možnost
individuálních konzultací s pracovníky školního poradenského pracoviště. Škola infor muje
o své vzdělávací nabídce a aktivitách prostřednictvím webových stránek, sociálních sítí,
organizací „Dnů otevřených dveří“ a v regionálních mediích.




                                            5/8
                                         Závěry
Vývoj školy
- Od poslední inspekční činnosti v roce 2017 došlo především ke zvýšení úrovně
  materiálních podmínek školy.
- Byl rozšířen katalog volitelných předmětů pro žáky dle jejich specializace nebo
  budoucího zaměření mj. konverzace širokého spektra cizích jazyků, přírodovědné
  a humanitní semináře, který je nabízen žákům v určených ročnících jako specifik um
  učebního plánu.
- Škola rozšířila škálu zájmových aktivit, jako jsou divadelní a debatní klub, šachový
  a fotografický kroužek, jenž podporují zájmy a nadání žáků.
- Doporučení z minulé inspekční činnosti přetrvává, doposud není přirozenou součástí
  výuky sebehodnocení a vzájemné hodnocení žáků.
Silné stránky
- Žáci školy dosahují velmi dobrých výsledků v průběhu vzdělávání i při jeho ukončování
  maturitní zkouškou, jsou úspěšní v soutěžích na celostátní úrovni s postupy
  do nadnárodních kol.
- Funkčně nastavený systém podpory a rozvoje nadaných žáků umožňuje využít jejich
  potenciál a dosáhnout tak vyšší vzdělanostní úrovně.
- Optimální vzdělávací podmínky formou workshopů a přednášek s odborníky napříč
  přírodovědnými i humanitními oblastmi vedou ke zvyšování kvality vzdělávání.
Slabé stránky a/nebo příležitosti ke zlepšení
- Žáci jsou v nižší míře vedeni k samostatné práci s informacemi z více různých zdrojů,
  k jejich vyhledávání, porovnávání a vyhodnocení, nebylo využíváno kritické myšlení.
- Sebehodnocení a vzájemné hodnocení je ve výuce uplatňováno jen ojediněle.
-   Nízká aktivizace žáků v části sledované výuky.
Doporučení pro zlepšení činnosti školy
- Vytvářet ve výuce podle možností více příležitostí pro samostatnou práci žáků s různými
  typy informačních zdrojů a vést žáky ke kritickému myšlení.
- Zaměřit se v závěrech hodin na sebereflexi žáků a zhodnocení jejich individuálního
  pokroku.
- Posilovat v souvislosti s návratem žáků po distanční výuce aktivity zaměřené
  na spokojenost žáků i pedagogů.
- Předcházet rizikům úrazů a přijmout účinnější opatření ke školní úrazovosti.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2022/2023
 2.   Usnesení zastupitelstva a rady kraje ze dne 28. 3. 2022 o povolení výjimk y
      z nejvyššího počtu žáků ve třídě
 3.   Koncepce rozvoje Matičního gymnázia v letech 2018-2024
 4.   Výroční zpráva o činnosti školy za školní rok 2021/2022 ze dne 18. 10. 2022
 5.   Plán dalšího vzdělávání pedagogických pracovníků na školní rok 2022/2023
 6.   Plán hospitační činnosti, záznamy z hospitační činnosti ve školním roce 2022/2023
      (vzorek)
 7.   Zápisy z porad, zápisy z jednání předmětových komisí ve školním roce 2022/2023
      (vzorek)
 8.   Školní preventivní strategie, minimální preventivní program na školní rok 2022/2023
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Školní matrika střední školy vedená ve školním roce 2022/2023 (vzorek)
12.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2022/2023 (vzorek)
13.   Dokumentace vztahující se k finančním podmínkám školy pro školní rok 2022/2023
      (vzorek)




                                          7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ing. Ivana Teichmannová,
 školní inspektorka, vedoucí inspekčního
 týmu

 Mgr. Eliška Birková, školní inspektorka

 Ing. Magda Dirgasová, školní inspektorka

 Ing. Hana Maľarová, školní inspektorka

 PaedDr. Ivana Marková, Ph.D.,
 školní inspektorka

Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
