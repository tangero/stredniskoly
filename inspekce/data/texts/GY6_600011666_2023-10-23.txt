                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1218/23-H
                                      Sp. zn. ČŠIH-S-198/23-H


Název                               Gymnázium Boženy Němcové, Hradec Králové,
                                    Pospíšilova tř. 324
Sídlo                               Pospíšilova tř. 324/7, 500 03 Hradec Králové
E-mail                              gbn@gybon.cz
IČO                                 62 690 043
Identifikátor                       600 011 666
Právní forma                        příspěvková organizace
Zastupující                         Mgr. Jan Štěrba
Zřizovatel                          Královéhradecký kraj
Místo inspekční činnosti            Pospíšilova 324/7, Hradec Králové
Inspekční činnost na místě          23. 10. 2023 − 25. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školního vzdělávacího programu a jeho souladu s právními
předpisy a rámcovým vzdělávacím programem dle § 174 odst. 2 písm. c) školského zákona ,
ve znění pozdějších předpisů.
                                    Charakteristika
Gymnázium Boženy Němcové, Hradec Králové, Pospíšilova tř. 324 (dále „škola“) vykonává
činnost střední školy. Škola poskytuje střední stupeň vzdělání s maturitní zkouškou (dále
„MZ“) v denní formě vzdělávání v oboru vzdělání 79-41-K/61 Gymnázium (šestileté
studium). Ke dni inspekce se v 18 třídách vzdělávalo celkem 529 žáků.
O činnosti školy lze získat informace na webových stránkách www.gybon.cz.


                         Hodnocení podmínek vzdělávání
Ředitel školy působí ve své funkci od roku 2006, při řízení školy využívá svých dlouholetýc h
profesních zkušeností. Systematickým naplňováním stanovených záměrů v oblasti
personálních, materiálních a finančních podmínek vytvořil příznivé předpoklady
pro stávající fungování školy i pro další perspektivní rozvoj gymnázia. Koncepční vize
podporuje nejen kvalitní realizaci všeobecného gymnaziálního vzdělávání, ale definuje
i potřeby rozvoje školy v oblasti technologických a výukových inovací nebo možností
společného vzdělávání pro žáky podle jejich specifických potřeb, např. systémové zajišt ění
psychologické, inkluzivní a preventivní péče. Nedílnou součástí definovaných strategií je
utváření příznivého vzdělávacího prostředí, interpersonálních vztahů a uskutečňová ní
konceptu školních a zájmových aktivit. Efektivitu řízení podporuje využití dalších nástrojů
řízení (Google Classroom, Moodle), které slouží i jako úložiště dokumentů školy a databáze
digitálních výukových materiálů.
Rozvíjené partnerské vztahy s akademickým prostředím (Univerzita Hradec Králové,
Masarykova univerzita Brno), zahraničními školami a institucemi přispívají ke sdílení
edukativních zkušeností, k profilaci žáků i vzdělávání nadaných žáků, mj. prostřednictvím
mezinárodních projektů a výměnných pobytů v rámci programu Erasmus+. Vedení školy
podporuje konstruktivní dialog s jednotlivými aktéry vzdělávání, žáci mají příležito st
vyjádřit se ke kvalitě vzdělávání a přístupu jednotlivých učitelů formou elektronick ýc h
dotazníků. Iniciativa žáků se příznivě promítá v utváření školního prostředí, při prezentaci
gymnázia na veřejnosti, při organizaci tradičních akcí (veřejná vystoupení pěveckého sboru
GYBON a francouzského divadla Atelier théâtre GYBON, hudební festival Gybonfest,
studentský časopis Gybonoviny, charitativní činnost aj.) i v jejich zapojení do života školy
prostřednictvím studentské rady. Škola aktivně spolupracuje s Klubem rodičů a přátel
při Gymnáziu Boženy Němcové z.s., který finančně podporuje žákovské sportovní a kultur ní
aktivity.

Realizovaný způsob řízení vychází z jasně vymezených úkolů a povinností, účelného
delegování kompetencí v rámci užšího vedení a spoluodpovědnosti všech zaměstna nc ů
za optimální chod školy. Jeho nedílnou součástí je funkční přenos informací (systém
provozních porad a pedagogických rad) a důsledně využívané kontrolní mechanis my
zahrnující všechny součásti školy. Spolupráce vyučujících, zejména při koordinaci svého
působení ve výchovně vzdělávacím procesu, organizaci školních a mimoškolních akcí
a soutěží, probíhá na platformě metodických orgánů.

Vedení školy monitoruje a vyhodnocuje všechny oblasti pedagogických procesů. Nástrojem
kontroly je i pravidelná hospitační činnost, z jejíž závěrů vyplývají pozitiva i negativa
ve sledované výuce a konkrétní doporučení směřující ke zlepšení pedagogické práce. Zpětná



                                            2/8
vazba poskytovaná pedagogům směřující k eliminaci metodických nedostatků ve výuce však
zatím není ve všech případech zcela efektivní, což se v části hodin projevilo užíváním méně
účinných didaktických postupů.
Ve škole působí stabilní, odborně kvalifikovaný pedagogický sbor. V letošním školním roce
ředitel školy přidělil dvěma začínajícím učitelům zkušené mentory, kteří jim pomáhají
při vstupu do praxe. Vedení školy podporuje profesní vzdělávání pedagogických pracovníků
prostřednictvím vzdělávacích aktivit. Ve sledovaném období se vyučující zúčastnili
seminářů a webinářů zaměřených např. na nové metody vzdělávání, práci s třídním
kolektivem, formativní hodnocení. Škola je fakultní školou Univerzity Hradec Králové,
vyučující zajišťují jejím studentům odbornou praxi.
Škola je aktivní v oblasti zapojení do různých projektů, ze kterých získala finanč ní
prostředky na realizaci vzdělávání pedagogických pracovníků, zapojení odborníků z praxe
do výuky, zajištění tandemové výuky aj. K posílení financování školy přispěly též získané
dotace, které byly určené na podporu žáků v soutěžích (Excelence), prevenci rizikové ho
chování (adaptační kurzy), zlepšení materiálního vybavení a uskutečnění workshopů
a přednášek zaměřených na polytechnické vzdělávání žáků aj. Přínosem pro školu jsou
i získané dary od fyzických a právnických osob a příjmy z doplňkové činnosti (pronájem
tělocvičny, učeben, pořádání vzdělávacích akcí aj.).


                          Hodnocení průběhu vzdělávání
Škola má účelně nastavený systém organizace výuky. Již od 3. ročníku mají žáci možnost
volby předmětu hudební výchova nebo výtvarná výchova. Dlouhodobě se osvědčilo dělení
výuky na skupiny napříč ročníky (např. cizí jazyky, hudební výchova, výtvarná výchova,
český jazyk, matematika, laboratorní cvičení z chemie a biologie, volitelné semináře).
Umožňuje to vyšší míru aktivního zapojování žáků do výuky. V posledních dvou letech
studia je důraz kladen na možnost volby předmětů společenskovědního, přírodovědného
nebo jazykového zaměření, popř. deskriptivní geometrie nebo programování, což přispívá
k včasné profilaci žáků s ohledem na jejich budoucí profesní zaměření.
Škola buduje funkční systém podpory nadaných žáků, kterým umožňuje vzdělávat se podle
individuálního vzdělávacího plánu nebo dle pravidel individuální úpravy docházky.
Ve škole je realizován kroužek chemie, francouzského divadla a tvůrčího psaní.
V hospitovaných hodinách vládla během inspekční činnosti příjemná pracovní atmosféra
s respektujícím přístupem žáků i vyučujících. Žáci dodržovali nastavená pravidla chování
a práce, bez obav sdělovali své postřehy a komentovali průběh své práce. Vyučující žáky
v úvodu hodiny seznamovali nejčastěji s tématem, vzdělávací cíl vyplynul v jejím průběhu.
Nízká míra využívání širokého spektra metod a forem práce měla vliv na míru aktivity žáků
ve výuce. V půlených hodinách se vyučujícím dařilo žáky více zapojovat do výuky.
Převažovala frontální výuka s řízeným rozhovorem, často doplněná samostatnou prací žáků.
V několika hodinách byla zaznamenána výuka vedená formou výkladu učitele a nízk ou
aktivitou žáků, kteří si zapisovali výklad do pracovního sešitu. Vyučující zařazova li
do výuky v malé míře kooperativní metody práce (práce ve dvojicích, skupinová práce)
s ohledem na podporu rozvoje vzájemné spolupráce a interakce mezi žáky. Pedagogové
žákům poskytovali dostatek času pro řešení úloh a formulaci svých odpovědí, v případě
potřeby jim poskytovali průběžnou podporu. Ve výuce byla ojediněle viděna diferenc iace
a individualizace práce vzhledem k aktuálním vzdělávacím možnostem žáků a jejich


                                            3/8
odlišnému pracovní tempu. Všichni žáci plnili stejné úlohy. V polovině hospitovaných hodin
vyučující účelně pracovali s chybou s ohledem na další učení žáků. Žáci pracovali s různými
zdroji informací pouze sporadicky, jen výjimečně byli vedeni ke kritickému myšle ní,
k vlastnímu bádání a objevování. V několika sledovaných hodinách byli žáci hodnoceni
známkou (ústní zkoušení, písemný test). Didaktické pomůcky (pracovní listy, mapy, atlasy,
kartičky, obrázky, pexesa aj.) byly použity v polovině hospitovaných hodin, přičemž vhodně
podpořily názornost učiva. Využívání digitálních technologií ve výuce nebylo vždy
efektivní, pracovali s ní převážně vyučující. Závěry většiny hodin učitelé nevyužili
k vyhodnocení dosažení vzdělávacího cíle za aktivní účasti žáků, jen ojediněle vedli žáky
k sebehodnocení. Prvky vzájemného hodnocení a prvky formativního hodnocení nebyly
ve sledované výuce zaznamenány.


                         Hodnocení výsledků vzdělávání
K hodnocení vyučující využívají běžné nástroje – různé druhy zkoušek (např. písemné, ústní,
grafické, praktické, pohybové). Sjednocujícím kritériem je minimální počet známek
za klasifikační období s ohledem na hodinovou týdenní dotaci daného předmětu. Další
kritéria, jako např. váhy jednotlivých nástrojů hodnocení, procentuální rozložení
jednotlivých klasifikačních stupňů, si volí každý vyučující dle svého uvážení.
Vnitřní i vnější informační systém je funkční. O průběžných výsledcích žáků jsou žáci,
učitelé, vedení školy a zákonní zástupci žáků informováni prostřednictvím elektronické ho
informačního systému, osobně zákonní zástupci žáků na třídních schůzkách, případně
při individuálních konzultacích. Vedení školy sleduje výsledky žáků v jednotlivýc h
předmětech, vyhodnocuje jejich úroveň, v případě potřeby přijímá opatření. Žákům
ohroženým školním neúspěchem nebo žákům, kteří mají zájem si vylepšit své výsledky
vzdělávání, učitelé poskytují konzultace. Opatřením pro zlepšení výsledků vzdělává ní
po období distanční výuky probíhající vzhledem k pandemii covid-19 bylo organizo vá ní
doučování pro žáky napříč ročníky (český jazyk a literatura, matematika, německý jazyk,
fyzika a chemie). Nejen o účinnosti tohoto opatření svědčí i výsledky, kterých žáci dosáhli
na konci školního roku 2022/2023. Z celkového počtu 533 žáků prospělo s vyznamená ním
48,2 % žáků, prospělo 50,8 % žáků a 0,9 % žáků neprospělo.
Pro zjišťování dosažené úrovně výstupů stanovených školním vzdělávacím programem
škole slouží výsledky výběrového zjišťování výsledků žáků. Stabilně v něm dosahují
nejvyšší, výborné úrovně. Dalším nástrojem, který vyučujícím poskytuje zpětnou vazbu
o úrovni vědomostí a dovedností žáků získaných v průběhu jejich šestiletého studia, jsou
MZ. Ve sledovaném období posledních tří školních let všech 262 žáků přihlášených k MZ
v jarním zkušebním období let 2021 – 2023 odmaturovalo ve společné části MZ úspěšně.
Jen minimum žáků ukončuje nebo přerušuje studium v průběhu svého vzdělává ní.
V posledních třech uzavřených školních letech šlo v průměru o osm žáků ročně, což je kolem
1,5 % z celkového počtu žáků školy (nejčastěji přestup na jinou střední školu).
O vysoké motivaci žáků dosahovat co nejlepších výsledků svědčí jejich úspěchy
v předmětových soutěžích a olympiádách. Žáci tradičně zaujímají přední místa v okresních
a krajských kolech a postupují do kol národních. Ve školních letech 2021/2022 a 2022/2023
žáci dosáhli vítězství v krajských kolech mnoha soutěží a olympiád - jak v matematické,
přírodovědné, tak i jazykovědné oblasti. K největším úspěchům školy patří i umístě ní
v národních kolech soutěží a olympiád, např. Čtení nahlas – francouzský jazyk (kategorie
ZŠ/NG a SŠ/VG – 3. místa), Matematický klokan (kategorie Junior – 1. místo), Chemik lá ní
– týmová soutěž (3. – 4. místo), Republikové finále ve florbalu (3. místo), Republiko vé


                                           4/8
finále v šachu (2. místo), Mezinárodní dějepisná soutěž Cheb (Evropa za 2. světové války
1939 – 1945 – 3. místo).
Školní poradenské pracoviště má účelně rozdělené kompetence. Zvýšenou pozornost věnuje
škola příchodu žáků do primy. Každoročně pro ně organizuje adaptační kurzy, zaměřené
na osobnostní a sociální výchovu, následně jsou realizována sociometrická šetření.
Po vyhodnocení jsou s výsledky seznámeni jak žáci, tak učitelé i rodiče. V rámci
karierového poradenství výchovná poradkyně poskytuje individuální konzultace žákům,
zajišťuje spolupráci s vysokými školami, v rámci projektu Den s osobností organizuje
besedy s absolventy školy a významnými osobnostmi města. K osobnostnímu a sociálnímu
rozvoji žáků přispívá pestrá nabídka kurzů (lyžařský, cyklistický, sportovně turistick ý,
hudebně výtvarný). Preventivní program, který je zaměřen na užívání návykových látek,
záškoláctví, šikanování, virtuální drogy, ale i na poruchy příjmu potravy, je nenásilně
začleňován do všech činností školy, i proto je výskyt rizikového chování ve škole velmi
nízký. Na plánovaných aktivitách škola spolupracuje s externími odborníky a organizace mi,
vzdělávací nabídka je účelně posilována pořádáním besed, přednášek nebo projektů (např.
Konsent z.s., KAM z.s., LORA Asist LFHK), žáci se dlouhodobě zapojují do charitativníc h
akcí a aktivit (např. Běh pro Boženku, Světluška, pomoc nevidomým, pečení, Tříkrálová
sbírka, Srdíčkový den, Liga proti rakovině, Dobrý Anděl).
Na konci školního roku jsou již tradičně nejlepší žáci školy, kteří splňují kritéria výborného
prospěchu a účastní se nejrůznějších soutěží, vyhlašováni a odměňováni na základě
nominace učitelů v rámci ankety Student roku, stejně jako nejlepší absolventi maturitníc h
ročníků.


                                          Závěry
Vývoj školy
– Škole byla udělena akreditace Erasmus č. 2022-1-CZ01-KA120-SCH-000111548
  v oblasti školního vzdělání na období 1. 2. 2023 až 31. 12. 2027 podporující mobilitu
  žáků a vyučujících.
– Došlo ke zlepšení materiálně technických podmínek ve vzdělávání v oblasti informač níc h
  technologií, k rekonstrukci hřiště.
– Ve školním roce 2023/2024 se škola aktivně zapojila do projektu „Systém podpory
  provázejících učitelů“ (15 vyučujících).


Silné stránky
– Škola spolupracuje s tuzemskými a zahraničními partnery, což přispívá ke sdílení
  edukativních zkušeností, k profilaci žáků i vzdělávání nadaných žáků. (1.5)
– Žáci školy jsou motivováni k dosahování výborných výsledků vzdělávání jejich
  zapojením do předmětových soutěží a olympiád. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                             5/8
Slabé stránky (oblasti ke zlepšení)
– Žáci nebyli ve sledované výuce vedeni v dostatečné míře k využívání různých
  informačních zdrojů, kritickému myšlení, vlastnímu bádání a objevování. (4.1)
– Pedagogové nevyužívali v hospitovaných hodinách široké spektrum výchovně-
  vzdělávacích strategií s ohledem na vzájemnou spolupráci žáků a aktivity podporující
  objevování a experimentování. (4.2)
– Ve sledované výuce byla výjimečně zařazena individualizace a diferenciace práce
  s ohledem na aktuální vzdělávací možnosti žáků a jejich rozdílné pracovní tempo. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vést žáky k práci s různými informačními zdroji a podporovat rozvoj jejich kritického
  myšlení.
– Využívat široké spektrum výchovně-vzdělávacích strategií s ohledem na podporu
  spolupráce mezi žáky a aktivit podporující objevování a experimentování.
– Diferencovat a individualizovat výuku s ohledem na žáky s odlišným pracovním tempem
  a jejich aktuálními vzdělávacími potřebami.
– Účelně a častěji využívat digitální techniku ve výuce ze strany žáků.
– Využívat závěry hodin k vyhodnocování splnění stanoveného vzdělávacího cíle
  s aktivním zapojením žáků a zařazovat jejich sebehodnocení. Využívat i jiné formy
  hodnocení jako vzájemné hodnocení a prvky formativního hodnocení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací      listina   vydaná     Zastupitelstvem     Královéhradeckého  kraje,
      čj. 14627/SM/2009, ze dne 10. 9. 2009 s účinností od 10. 9. 2009, včetně dodatků
      číslo 1 až 4
 2.   Jmenování do funkce ředitele školy, čj. KUKHK-18871/SM/2018, ze dne 5. 6. 2018
      s účinností od 1. 8. 2018
 3.   Výpis z rejstříku škol a školských zařízení ze dne 18. 10. 2023
 4.   Doklady o dosaženém vzdělání pedagogických pracovníků a osvědčení o absolvování
      akcí dalšího vzdělávání pedagogických pracovníků ve školních letech 2022/2023
      a 2023/2024



                                            6/8
 5.   Dokumentace k hodnocení materiálních a finančních podmínek školy ve školních
      letech 2022/2023 a 2023/2024
 6.   Dokumentace k zajištění bezpečnosti žáků (včetně knihy úrazů) vedená ve školních
      letech 2022/2023 a 2023/2024
 7.   Plán dalšího vzdělávání pedagogických pracovníků platný ve školním roce 2023/2024
 8.   Výroční zprávy o činnosti školy za školní roky 2021/2022 a 2022/2023
 9.   Školní matrika vedená ve školním roce 2023/2024 (vzorek)
10.   Záznamy z jednání provozních porad a pedagogických rad vedené ve školních letech
      2022/2023 a 2023/2024
11.   Záznamy z jednání předmětových komisí vedené ve školních letech 2022/2023,
      2023/2024
12.   Koncepční záměry rozvoje školy na období 2018 – 2024
13.   Vyhodnocení dosažení koncepčních záměrů za období 2018 – 2023
14.   Dotazníkové šetření pro žáky včetně vyhodnocení – školní rok 2022/2023
15.   Hospitační záznamy vedení školy vedené ve školních letech 2022/2023 a 2023/2024
16.   Školní řád střední školy platný ve školním roce 2023/2024
17.   Školní vzdělávací program oboru vzdělání 79-41-K/61 Gymnázium platný
      ve školním roce 2023/2024
18.   Rozvrhy hodin tříd a vyučujících platné k termínu inspekční činnosti
19.   Třídní knihy vedené ve školním roce 2023/2024 (vzorek)
20.   Přehled prospěchu žáků ve školním roce 2022/2023 (výpis ze školní matriky)
21.   Přehled prospěchu žáků školy u maturitní zkoušky (společná část) v jarním
      zkušebním období let 2021 – 2023
22.   Dokumentace žáků se speciálními vzdělávacími potřebami vedená ve školním roce
      2022/2023
23.   Dokumentace k činnosti školního poradenského pracoviště včetně Minimálního
      preventivního programu a Strategie předcházení školní neúspěšnosti vedená
      ve školním roce 2023/2024
24.   Inspekční zpráva Čj. ČŠIH-646/15-H ze dne 6. 11. 2015


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         7/8
Složení inspekčního týmu a datum vyhotovení inspekční zprávy

 Mgr. Alena Josefová, Ph.D., školní inspektorka, vedoucí inspekčního týmu
 Mgr. Eva Vachatová, školní inspektorka
 Mgr. Iva Suchánková, školní inspektorka
 Mgr. Lenka Marková, školní inspektorka
 Bc. Zuzana Šarounová, kontrolní pracovnice
16. 11. 2023




                                          8/8
