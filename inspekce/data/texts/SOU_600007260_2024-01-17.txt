CSI0X00C1AOY




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIS-52/24-S
                                       Sp. zn. ČŠIS-S-513/23-S


Název                               Střední odborná škola a Střední odborné učiliště
                                    dopravní Čáslav, příspěvková organizace
Sídlo                               Aug. Sedláčka 1145, 286 01 Čáslav
E-mail                              skola@sosasoudopravnicaslav.cz
IČO                                 14 801 973
Identifikátor                       600 007 260
Právní forma                        příspěvková organizace
Zastupující                         Ing. Bc. Luděk Fišera
Zřizovatel                          Středočeský kraj
Místo inspekční činnosti            Aug. Sedláčka 1145, Čáslav
Inspekční činnost na místě          17. až 19. ledna a 24. ledna 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu (dále „ŠVP“)
a jeho souladu s právními předpisy a rámcovým vzdělávacím programem („RVP“) podle
§ 174 odst. 2 písm. b) a c) zákona č. 561/2004 Sb., ve znění pozdějších předpisů.
Inspekční činnost na podnět podle § 174 odst. 6 školského zákona.


                                         Charakteristika
Příspěvková organizace („škola“) vykonává činnost střední odborné školy, středního
odborného učiliště, domova mládeže („DM“) a školní jídelny. K termínu inspekce se v ní
vzdělávalo 345 žáků v denní formě ve čtyřletých oborech s maturitní zkouškou Požární
ochrana a Autotronik a ve tříletých oborech s výučním listem Mechanik opravář motorových
vozidel, Autoelektrikář a Karosář. Počet žáků zejména v posledních dvou letech rostl
a od předchozí inspekční činnosti v roce 2017 se celkově zvýšil o 103 žáky, tj. o 43 %,
dosahuje naplněnosti 98 % kapacity školy. Největší zájem mají uchazeči o obory vzdělání
Požární ochrana a Mechanik opravář motorových vozidel. Naopak obory Provoz
a ekonomika dopravy a Operátor skladování nejsou již déle naplněny a vedení školy zahájilo
jednání se zřizovatelem o jejich výmazu z rejstříku škol a školských zařízení.
Škola aktuálně identifikuje 30 žáků s platným doporučením ze školského poradenského
zařízení a jednoho žáka se speciálními vzdělávacími potřebami (dále „SVP“) bez tohot o
doporučení. Těmto žákům, podobně jako dalším 15, kteří mají odlišný mateřský jazyk
s různě velkou jazykovou bariérou, škola zpracovala plán pedagogické podpory. Ředitel
povolil jednomu žákovi vzdělávání podle individuálního vzdělávacího plánu z jiných
závažných důvodů.
Služeb DM využívají výhradně žáci školy, k termínu inspekční činnosti se jednalo
o 64 ubytovaných žáků.


                         Hodnocení podmínek vzdělávání
Ředitel školy je ve funkci od školního roku 2018/2019. Pracuje na základě strategického
plánu rozvoje se stanovenými hlavními cíli. Ty se daří naplňovat v oblasti udržení
dlouhodobé tradice odborného školství v regionu v zaměření na autoopravárens tví
a diagnostiku včetně zajištění vybavení a nových technologií. Škola tak postupně získává
větší množství uchazečů a zvyšuje motivaci žáků k aktivnímu učení a odpovědnosti za své
vzdělávání. Méně se daří zařazovat aktivizační pedagogické metody v teoretické výuce
a využívat rozmanité organizační formy výuky včetně formativního hodnocení. Strategie
rozvoje DM je realisticky stanovena a je v souladu s koncepčními záměry rozvoje školy.
V demokraticky pojatém pedagogickém řízení se výrazně zvýšila účinnost kontrolního
systému. Podle inovovaných ŠVP se aktuálně vzdělávají žáci prvních a druhých ročníků
čtyřletých oborů. Učivo jednotlivých vzdělávacích oblastí je podrobně rozpracováno
i v tematických plánech jednotlivých předmětů pro každý ročník. Méně průkazné je jejich
zapisování do třídní knihy. Plnění témat jednotlivými žáky je v praktickém vyučová ní
vhodně podchyceno i zavedením přeřazovacích plánů, které vedou vyučující v učebních
skupinách. Školní řád a vnitřní řád DM na rozdíl od předchozí inspekční činnosti obsahovaly
všechny povinné náležitosti. V rámci organizační struktury (zástupce pro teoretické
a zástupce pro praktické vyučování a jiný pro ekonomiku) již nedochází k nevhodné
kumulaci funkcí. Tím se mj. významně zkvalitnila činnost školního poradenského
pracoviště, v němž kvalifikovaně poskytují své služby výchovná poradkyně, školní metodik
prevence a současně speciální pedagog, kariérní poradce a nově externě školní psycholožka.
Od předchozí inspekční činnosti se zefektivnilo také získávání a poskytování informací mezi
vedením školy a pedagogickými pracovníky zapojením učitelů odborného výcviku do práce
předmětových komisí odborných předmětů.
Kvalitní je práce vedení školy v personální oblasti. Příkladné je vedení profesního portfolia
pedagogů včetně sebehodnotících listů. Hospitační činnost je efektivně rozdělena mezi
ředitele a jeho zástupce a je rovněž vhodně doplňována vzájemnými hospitacemi a náslechy
pedagogů. Chybí v nich však stanovení následných konkrétních kroků ke zkvalitnění výuky
a jejich pravidelné vyhodnocování.




                                            2/9
Ze zápisů z porad a z jednání pedagogické rady je zřejmé, že řídicí činnost je efektivní
a poradní orgány poskytují vedení školy potřebné podněty. Pozitivní je, že kromě
provozních úkolů se porady vedení zabývají i informacemi od učitelů pro udělování pochval
a monitoringu žáků ohrožených školní neúspěšností. Ze závěrů jednání pedagogické rady
vhodně vyplývají úkoly stanovené ředitelem pro jednotlivé učitele.
Pedagogický sbor se částečně obměnil. Se zvýšením počtu žáků ve škole se rozrostl
na 41 pedagogických pracovníků včetně instruktorů autoškoly, kterou škola nově začala
provozovat. Tím se však částečně zvýšil i počet vysokoškolsky vzdělaných pedagogů, kteří
nesplňují předpoklady odborné kvalifikace v oblasti pedagogiky a studují k jejímu získání
nebo jsou k potřebnému studiu přihlášeni. Další vzdělávání pedagogických pracovníků je
vhodně zaměřeno na odborné a jazykové vzdělávání, probíhala i společná školení všech
pedagogů. Chybělo ale rozsáhlejší vzdělávání v oblasti aktivizačních výukových technik,
pestřejších organizačních forem výuky nebo způsobů diferenciace učiva. Spolupráce učitelů
v předmětových komisích i v tzv. podkomisích probíhala efektivně. Vedení školy sleduje
a vyhodnocuje jejich práci, případné naléhavé problémy s rodiči jsou s učiteli řešeny
operativně ihned. Ve výjimečných případech, kdy je učitel dočasně ve výuce nepřítome n
z naléhavého důvodu, je nad žáky v učebně zajištěn dohled a je jim zadána samostatná práce.
Neobjevily se žádné stížnosti zákonných zástupců týkající se nejednotného postupu
vyučujících vůči žákům. Všichni učitelé mají vypsané konzultační hodiny a cíleně probíhalo
doučování žáků. Třídní učitelé organizovali třídnické hodiny pro žáky celé třídy.
Od předchozí inspekční činnosti došlo ke zkvalitnění materiálních podmínek pro výuku.
Pravidelně je obměňováno vybavení učeben školním nábytkem, průběžně byly doplňovány
učební pomůcky, nástroje a nářadí včetně informačních technologií, nově byla vybudována
studovna a další učebna vybavená digitální a měřicí technikou. Ubytovaní žáci v DM pro
trávení volného času využívají dobře vybavenou posilovnu, klubovnu, studovnu, herní
místnost, kuchyňku s televizí a venkovní hřiště. Ke zvýšení kvality poskytovaných služeb
procházejí prostory postupně rekonstrukcí a obnovou vybavení.
Komunikace probíhá prostřednictvím školního informačního systému, či běžně efektivně
telefonicky, prostřednictvím e-mailové komunikace nebo SMS. V rámci získání zpětné
vazby od žáků a pedagogů byla náležitě vyhodnocena dotazníková šetření, ze kterých
nevyplynuly žádné problémy v klimatu jednotlivých tříd.
Finanční prostředky škola cíleně investuje do zlepšování podmínek pro výuku všech oborů
vzdělání, účelně využívá finanční prostředky poskytnuté ze státního rozpočtu, příspěvku
zřizovatele, z projektů i výnosy z doplňkové činnosti. Vhodně se jí podařilo získat
elektromobil nejnovější značky i automobily pro provozování vlastní autoškoly.
Bezpečnosti a ochraně zdraví věnuje škola patřičnou pozornost stanovením pravidel
a postupů ve vnitřních předpisech, o nichž jsou žáci prokazatelně poučováni. Vedení školy
aktivně přijímá opatření k jejímu snížení, každoročně provádí rozbor úrazovosti a opětovně
poučuje žáky o bezpečnosti a pravidlech chování.


                          Hodnocení průběhu vzdělávání
Sledované hodiny se vyznačovaly klidnou pracovní atmosférou, učivo vždy vycháze lo
ze ŠVP. Učitelé poskytovali žákům dostatek času pro řešení úloh a pro formulaci odpovědí.
V hodinách se nevyskytovaly kázeňské problémy, žáci dodržovali nastavená pravidla a bez
obav pokládali otázky a sdělovali své postřehy. Dařilo se propojovat probírané učivo
s poznatky z reálného života, žáci často uváděli příklady využití znalostí a dovedností


                                           3/9
z vyučovacího předmětu v praxi. Ve dvou třetinách hodin využívali učitelé didaktickou
techniku pro podporu názornosti výuky, avšak většinou pro předávání hotových informac í.
Ve třech čtvrtinách výuky převažovala frontální organizace výuky, která způsobovala,
že po většinu hodiny byli někteří žáci pasivní. Učitelům se však průběžně dařilo při probírání
nového učiva získávat zpětnou vazbu od žáků, což jim podávalo důležitou informaci o míře
zvládnutí učiva. Žáci si ale nemohli vybírat z úloh různé náročnosti. Minimálně tak byla
pozorována diferenciace obsahu učiva ve vztahu k jejich individuálním schopnostem. Žáci
byli také málo povzbuzováni k porovnávání nebo hodnocení různých způsobů řešení úlohy
nebo k vyhledávání a třídění různých informačních zdrojů pro rozvoj jejich kritického
myšlení. Učitelé nevyužívali pestřejší organizační formy výuky, nebyla využita skupinová
práce a minimálně pracovali žáci ve dvojicích. V závěru hodin učitelé většinou pouze shrnuli
probrané učivo, méně pozornosti věnovali žákovskému sebehodnocení nebo vrstevnické mu
hodnocení s potřebnou formativní zpětnou vazbou.
V jazykovém vzdělávání byli žáci účinně podporováni k upevňování dosavadních poznatků,
což bylo v českém jazyce a literatuře patrné především při kooperativním opakováním
prostřednictvím počítačové aplikace. Při zprostředkování nového učiva učitelé uplatňova li
většinou účelný výklad s vysvětlováním a dotazováním žáků. Zřejmé bylo vhodné rozvíje ní
mezipředmětových vztahů. Výuka cizích jazyků byla velmi kvalitní a založena
na bezchybném jazykovém projevu učitelů. Ti připravili pro žáky zajímavé činnosti,
promyšlené a navazující aktivity vhodně střídali a procvičovali všechny řečové dovednosti.
Zdařilá byla práce s textem, s kvalitními výukovými materiály či zařazení poslechu jako
východisko pro další práci v hodině. Ve vstřícné komunikativní atmosféře vyučujíc í
podněcovali žáky k plnění úkolů, žáci ochotně spolupracovali a prokazovali dobré znalosti.
Pouze v jedné vyučovací hodině snižovalo efektivitu vzdělávání časté používání češtiny
a absence souvislejšího žákovského vyjadřování. Ve společenskovědním vzdělává ní
vyučující využívali a od žáků vyžadovali obsahově náročnější komunikaci, ale při frontálně
vedené výuce se do ní zapojovalo málo žáků. Použité formy a metody výuky v matematice
dostatečně nepodporovaly vlastní aktivitu žáků ani vzájemnou spolupráci. Při opakování
i výkladu učitelé vysvětlovali a ověřovali kladením otázek porozumění učivu, základní
poznatky a zadání příkladů zapisovali přehledně na tabuli. Žákům, kteří řešili příklady
na tabuli, poskytovali zpětnou vazbu i případnou dopomoc. Výuka fyziky byla efektivně
oživena aktivizujícími metodami, žáci učivo vhodně propojovali s využitím poznatků
ve svém oboru. Účelně byly využity digitální technologie k prezentaci názorné filmo vé
ukázky. Experiment vedený učitelem vytvořil vhodnou příležitost k aktivnímu zapojení
žáků, kteří správně vyvozovali nové poznatky a návrhy řešení problému. Při chemii byl
výklad nového učiva založen na odvozování poznatků uplatňováním zavedených postupů
při frontální organizaci výuky doplněné o samostatnou práci žáků. Při výuce informač níc h
a komunikačních technologií žáci vhodně a samostatně aplikovali dosavadní poznatky
i průběžné získávané nové znalosti při práci s textovým souborem. V ekonomické m
vzdělávání frontální organizace výuky a aktivita učitele převažovaly nad aktivitou žáků.
Výklad nového učiva s využitím digitální techniky ke zvýšení názornosti učitel komentoval
a vytvořil i prostor pro diskusi se žáky s jejich praktickou zkušeností, ale dotazováním
se učiteli dařilo aktivně zapojovat pouze některé žáky.
V teoretické výuce odborných předmětů učitelé výborně využívali mezipředmětové vztahy
a vazbu učiva na souvislosti v reálném životě. Systematicky navazovali na dosavadní
zkušenosti a znalosti žáků. Vhodně využívali didaktickou techniku a pomůcky pro zvýšení
názornosti učiva. Systematicky kladli důraz na používání správné odborné terminolo gie.
Při frontálním předávání poznatků však na pokládané dotazy odpovídali jen někteří žáci,
ostatní zůstávali pasivními. Příkladně probíhalo praktické vyučování, do jehož organizace


                                             4/9
se promítají dlouholeté zkušenosti zástupce pro praktické vyučování s jeho tvůrčím
přístupem k řízení lidí a zajišťování vybavenosti dílen. Výuka probíhala podle schématu
učebního dne, učitelé měli jednotlivá pracoviště řádně připravena, při instruktážích využíva li
účelně projekční techniku, vhodně žáky motivovali. V montážní hale měli žáci k dispozic i
pracovní stoly s vybavením, pro instruktáž žáků využili učitelé přilehlé učebny. Žáci
pracovali ve specializovaných dílnách s unikátním diagnostickým softwarem a dalším
vybavením poskytnutým automobilovými koncerny. Žáci měli k dispozici na dílny
navazující udržované šatny, umývárny a WC v potřebné kapacitě. Při jednotlivýc h
činnostech prokazovali dobré pracovní návyky, pracovali samostatně, používali strojní
vybavení, pomůcky a ruční nářadí v požadované kvalitě a funkčním stavu. Žáci prvních
ročníků vhodně vyrábějí souborné práce, při kterých si mohou na jednoduchých výrobcích
ověřit, jak zvládli dílčí dovednosti. Žáci vyšších ročníků zkušeně pracovali na zakázkách
od veřejnosti, což je pro ně motivační a vede je k zodpovědnému přístupu k práci. Povinné
vedení sešitů po ukončení učebních dnů, ve kterých si žáci sumarizují získané poznatky,
je vhodným výukovým prostředkem pro utřídění znalostí a dovedností. Psaní poznámek
a nákresů učitelé důsledně vyžadují a kontrolují, což přispívá k získání formativní zpětné
vazby pro žáky jako vhodný podklad pro přípravu před závěrečnými zkouškami.
Výchovně vzdělávací činnost DM účelně navazuje na vzdělávací činnost školy. Důraz
je kladen zejména na vedení žáků k dodržování stanovených pravidel a denního režimu,
k odpovědnosti za pořádek a přípravu na vyučování i ke smysluplnému trávení volného času.
Žáci využívají nabídky pravidelných nebo příležitostných zájmových činností formou
kroužků (sportovní, rukodělný, kulturně-společenský, střelecký, atd.). Zapojují
se do regionálních kulturních akcí, někteří žáci navštěvují externí kroužky. Ve spolupráci
s DM jiné střední školy jsou organizovány sportovní turnaje.


                          Hodnocení výsledků vzdělávání
Při posuzování míry dosažení výstupů ŠVP škola efektivně využívá četné interní nástroje
(ústní zkoušení, testy, srovnávací písemné práce aj.) a vhodně je doplňuje i externími nástroji
v podobě výsledků maturitních a závěrečných zkoušek, a nově zavedeného komerčního
testování či umístnění žáků v dovednostních nebo sportovních soutěžích. Úspěšnost žáků
v průběhu vzdělávání i při jeho ukončování škola pravidelně sleduje a projednává
v pedagogické radě. Daří se jí nastavovat účinná opatření ke zlepšování výsledků vzdělává ní
žáků ve všech vyučovaných oborech.
Celkový průměrný prospěch žáků tříletých oborů v průběhu vzdělávání se za poslední dva
uzavřené školní roky 2021/2022 a 2022/2023 mírně zlepšoval a pohyboval se průměrně
kolem 2,30. Podíl žáků prospívajících na konci školního roku s vyznamenáním se uvedeném
období zvýšil ze 4 % na 8 %, naopak podíl žáků neprospívajících byl nízký, a ještě se snížil
ze 2 % žáků na 0,7 %. Škole se částečně daří uplatňovat strategii předcházení školní
neúspěšnosti, zejména v závěrečném ročníku, kdy se podíl žáků hodnocených jednou nebo
více dostatečnými snižuje ze zhruba poloviny žáků v prvním a druhém ročníku na pětinu
v závěrečném ročníku. V této strategii však chybí zacílení na žáky prvních ročníků pro jejich
úspěšnou adaptaci na středoškolský způsob práce. Ve tříletých oborech byla například
ve školním roce 2021/2022 ohrožena téměř polovina třídy školním neúspěchem
v předmětech český jazyk a literatura, matematika a fyzika.
Podobně pozitivní vývoj se projevil i v hodnocení průběžných výsledků žáků v maturitníc h
oborech. Jejich průměrný prospěch se v uvedeném období pohyboval kolem 2,00 a napříč
ročníky se ve dvou hodnocených letech zlepšoval. Podíl žáků prospívajících na konci


                                             5/9
školního roku s vyznamenáním se v hodnoceném období zvýšil ze 4 % na 7 %, naopak podíl
žáků neprospívajících se ze 4 % snížil na 2 %. Rezervy v efektivním uplatňování strategie
předcházení školní neúspěšnosti jsou i v maturitních oborech, kdy napříč ročníky
se v hodnoceném období pohybuje podíl žáků ohrožených školní neúspěšností zhruba
na úrovni 55 %. V prvním ročníku oboru Autotronik se v uvedeném období adaptace
nedařila zejména v předmětu fyzika.
Dobré výsledky tříletých i čtyřletých oborů v průběhu vzdělávání se promítají do zlepšenýc h
výsledků při ukončování vzdělávání žáků. Úspěšnost žáků u jednotné závěrečné zkoušky
se v posledních dvou školních letech pohybuje kolem 97 %. V celkovém hodnocení
maturitní zkoušky (dále „MZ“) se hrubá neúspěšnost (podíl žáků neúspěšných u MZ nebo
zkoušku nekonajících z celkového počtu přihlášených) v posledních dvou školních letech
zlepšovala. V oboru vzdělání Požární ochrana z 11,8 % ve školním roce 2021/2022 na 8,3 %
ve školním roce 2022/2023 a v oboru vzdělání Autotronik z 25 % na 14,3 % ve stejném
časovém období. Pozitivní je, že MZ skládají téměř všichni žáci, kteří se k ní přihlásili. Ve
společné části MZ dosahují žáci v českém jazyce a literatuře a v cizím jazyce lepších
výsledků než jaké vykazují obdobné obory v republice. Problémy však mají u zkoušky
z matematiky. K jejímu konání se ale přihlašuje minimum žáků.
Na zlepšených výsledcích vzdělávání žáků se podílí i snižování průměrné absence žáků,
která se u tříletých oborů pohybuje v příznivém průměru 69 zameškaných hodin na žáka
za školní rok a 61 hodin u čtyřletých oborů. Rovněž neomluvená absence je nízká, pohybuje
se na úrovni 1,60 neomluvených hodin na žáka u tříletých oborů a 1,22 neomluvených hodin
na žáka za školní rok u maturitních oborů. Sníženou známkou z chování nebyl
v hodnoceném období klasifikován žádný žák.
Škole se dobře daří na rozdíl od předchozí inspekční činností zohledňovat speciální
vzdělávací potřeby žáků, pedagogové jsou o nich dostatečně informováni. O tom svědčí
skutečnost, že jejich prospěch je srovnatelný s ostatními žáky. Žákům s odlišným mateřským
jazykem škola v případě jejich zájmu poskytuje výuku českého jazyka. Ta vhodně obsahuje
i základy odborné terminologie.
Adaptační kurz pro žáky prvních ročníků vytváří vhodný prostor pro navázání přátelských
vazeb mezi žáky. Cílená průběžně realizovaná prevence se odráží v nízkém počtu případů
rizikového chování, které jsou řešeny pohovorem se žákem či jednáním s rodiči. O tom,
že systém preventivních aktivit je účinně nastaven, svědčí také převažující počet pochval
nad kázeňskými opatřeními. Příležitost k systematickému zapojení žáků do života školy
formou žákovského parlamentu škola i nadále nevyužívá.
V průběhu činností v DM jsou žáci vedeni k samostatnosti, vzájemnému respektu a zejména
k převzetí odpovědnosti za své vzdělávací výsledky. Účast na volnočasových aktivitác h
přispívá k prevenci rizikového chování, ke zdravému životnímu stylu a ke schopnosti žáků
aktivně trávit volný čas. Projevuje se to v herních dovednostech a fyzické kondici žáků, které
uplatňují při sportovních turnajích a soutěžích i při příležitosti sezónních svátků. Výsledkem
společné pracovní činnosti žáků byla například výroba tradičních dekorací.
Škola žákům vhodně umožňuje prostupnost napříč obory, a to jak u žáků, kteří v případě
prospěchových problémů nebo nevhodně zvoleného oboru přestupují ze čtyřletých oborů
do oborů s výučním listem, tak u těch, kteří úspěšně absolvovali tříletý obor a byli přijati
do vyššího ročníku oboru maturitního. Jednotlivci rovněž využívají možnost získat výuční
list ve více tříletých oborech. Tím se vhodně zvyšuje jejich uplatnitelnost na pracovním trhu.




                                             6/9
Škola účelně realizuje kariérní poradenství, o absolventy školy je na trhu práce zájem.
Vhodným prostředkem pro sledování jejich další profesní cesty jsou povinné doškolovací
kurzy ve dvouletých intervalech po absolvování svářečských kurzů ve škole.


                                         Závěry
Vývoj školy
– Došlo k výměně na pozici ředitele školy.
– Zkvalitnění řízení školy se projevilo v odstranění většiny nedostatků zjištěnýc h
  při předchozí inspekční činnosti a v systematickém nastavení evalučních procesů
  ve škole.
– Zlepšila se podpora žáků se speciálními vzdělávacími potřebami a zejména výsledky
  vzdělávání žáků.
– Zvýšil se počet žáků školy.
– Škola nově organizuje výuku autoškoly.
Silné stránky
– Kvalitní a průběžně udržované vybavení pro zabezpečení praktické výuky všech
  vyučovaných oborů v příznivých prostorových podmínkách s dobrou diagnosticko u
  technikou a s ní souvisejícím aktualizovaným softwarem vytváří výborné předpoklady
  pro kvalitní průběh praktického vyučování. (2.4)
– Promyšlená organizace praktického vyučování a aktivita žáků přispívaly ke kvalitnímu
  průběhu vzdělávání a k velmi dobrému využívání nabytých znalostí a zkušeností žáků.
  (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce teoretických předmětů chyběly pestřejší organizační formy, minimá lně
  docházelo k diferenciaci obsahu učiva ve vztahu k individuálním schopnostem žáků.
  Ti byli málo povzbuzováni k porovnávání nebo hodnocení různých způsobů řešení úlohy
  nebo k vyhledávání a třídění různých informačních zdrojů pro rozvoj jejich kritického
  myšlení. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pokračovat v správně nastavené evaluační činnosti.
– Diferencovat obsah učiva a úkolů pro žáky, povzbuzovat je k porovnávání a hodnocení
  různých způsobů řešení problému k rozvoji jejich kritického myšlení a zařazovat pestré
  organizační formy výuky se skupinovou prací a prací žáků ve dvojici.




                                             7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, platnost k termínu inspekční činnosti
 2.   Zřizovací listina Střední odborné školy a Středního odborného učiliště, Čáslav,
      Aug. Sedláčka 1145, včetně platných dodatků
 3.   Jmenování do funkce ředitele školy, s účinností od 1. 8. 2018
 4.   Dokumenty k řízení školy k termínu inspekční činnosti
 5.   Školní vzdělávací programy, účinné k termínu inspekční činnosti
 6.   Školní řád, vnitřní řád domova mládeže, účinné k termínu inspekční činnosti
 7.   Třídní knihy ve školním roce 2022/2023 a 2023/2024 k termínu inspekční činnosti
 8.   Rozvrh vyučovacích hodin ve školním roce 2022/2023 a 2023/2024 k termínu
      inspekční činnosti
 9.   Záznamy z jednání pedagogické rady ve školním roce 2022/2023 a 2023/2024
      k termínu inspekční činnosti
10.   Výroční zpráva o činnosti školy ve školním roce 2022/2023
11.   Dokumentace k přijímání a ukončování vzdělávání ve školním roce 2022/2021
      a 2022/2023
12.   Dokumentace školního poradenského pracoviště ve školním roce 2023/2024
13.   Personální dokumentace pedagogických pracovníků – vzorek (doklady o nejvyšš ím
      dosaženém vzdělání, další vzdělávání pedagogických pracovníků, inzerce k zajištění
      odborně kvalifikovaných pedagogických pracovníků)
14.   Dokumentace k zajištění bezpečnosti a ochrany zdraví žáků, účinná k termínu
      inspekční činnosti
15.   Ekonomická dokumentace (finanční vypořádání dotací v roce 2022, závazné
      ukazatele rozpočtu 2022, účetní závěrka sestavená k 31. 12. 2022)
16.   Inspekční zpráva, čj. ČŠIS-2147/17-S


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční


                                          8/9
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Ing. Lenka Balejová, školní inspektorka
 Ing. Jana Diopová, školní inspektorka
 Bc. Mária Kotvanová, kontrolní pracovnice
 Ing. Josef Kutílek, CSc., přizvaná osoba, odborné předměty


16. února 2024




                                          9/9
