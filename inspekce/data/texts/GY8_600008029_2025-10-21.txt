                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-993/25-C
                                      Sp. zn. ČŠIC-S-209/25-C


Název                               Gymnázium, Týn nad Vltavou, Havlíčkova 13
Sídlo                               Čihovice 13, Hněvkovice na levém břehu Vltavy,
                                    375 01 Týn nad Vltavou
E-mail                              reditel.gtnv@seznam.cz
IČO                                 60 076 062
Identifikátor                       600 008 029
Právní forma                        příspěvková organizace
Zastupující                         Mgr. Milan Šnorek
Zřizovatel                          Jihočeský kraj
Místo inspekční činnosti            Čihovice 13, Týn nad Vltavou
Inspekční činnost na místě          21. 10. 2025 − 23. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Týn nad Vltavou, Havlíčkova 13 (dále škola), vykonává činnost střední školy
a školní jídelny. Poskytuje střední vzdělání s maturitní zkouškou v denní formě osmileté ho
oboru vzdělání 79-41-K/81 Gymnázium. K termínu inspekce navštěvovalo školu 204 žáků
v osmi třídách. Školní jídelna zajišťuje stravování žáků a zaměstnanců školy i cizích
strávníků.
                         Hodnocení podmínek vzdělávání
Vize vedení školy vychází z dlouholeté tradice malého venkovského gymnázia. Ambició zní,
ale realistická strategie rozvoje školy reflektuje nejen materiální a personální podmínky
a potřeby všeobecného gymnaziálního vzdělávání, ale také místní specifika a možnosti, které
nabízí širší okolí.
Ředitel školy působí ve funkci od roku 2018. V roce 2024 nastoupil nový zástupce, který
aktivně převzal část kompetencí a iniciativně se zapojil do řízení školy. Delegová ní
vybraných pravomocí ze strany ředitele probíhá účelně, s cílem podpořit efektivní
spolupráci. Vedení školy účinně pracuje se zpětnou vazbou získanou prostřednictvím
dotazníkových šetření mezi žáky i zákonnými zástupci a na podněty adekvátně reaguje
příjímáním konkrétních opatření. Kontrolní mechanismy školy jsou funkční. Hospitační
činnost vedení školy probíhá plánovitě, vedoucí předmětových komisí do ní nejsou příliš
zapojeni. Případná zjištění se do konkrétních kroků ke zkvalitnění výuky plně nepromítají.
Pedagogický sbor postupně prochází generační obměnou. Vedení školy klade důraz na
systematický profesní rozvoj pedagogických pracovníků. Další vzdělávání probíhá plánovitě
v souladu s prioritami školy, získané poznatky však nejsou plně uplatňovány ve výuce všemi
pedagogy. Začínající učitelé jsou podporováni zkušenými mentory i celým pedagogickým
sborem. Podpora je realizována také prostřednictvím tandemové výuky, kde mohou
začínající učitelé nabýt potřebné dovednosti a zkušenosti. Předmětové komise se věnují
organizačním záležitostem či analýze výsledků testování žáků. Z průběhu sledovanýc h
hodin bylo patrné, že oblast metod a forem výuky není prioritně řešena.
Vedení školy aktivně získává další finanční prostředky, významná je v této oblasti
spolupráce s energetickou společností. Díky realizovaným investicím, financova ným
z prostředků zřizovatele a dotačních programů zaměřených na rozvoj školství, byly
zkvalitněny materiálně-technické podmínky vzdělávání. Získané finanční prostředky byly
použity na modernizaci budovy, obnovu vybavení kabinetů a odborných učeben, ke zlepšení
IT infrastruktury a rovněž k finančnímu zajištění pozice školní asistentky. Pravidelně
doplňovaná školní knihovna disponuje studijním koutkem. Školní knihovna se studijním
koutkem, relaxační místnost a vybavení chodeb umožňují smysluplné trávení volného času.
Dvě menší tělocvičny v budově školy nejsou z technických důvodů využívány. Škola
disponuje rozsáhlým venkovním areálem s možností sportovního využití a dvěma
venkovními učebnami. Absence funkční tělocvičny limituje organizaci a výuku tělesné
výchovy v zimním období, neboť žáci docházejí na výuku tělesné výchovy do městské
sportovní haly. Škole také chybí odpovídající prostory pro setkávání širší školní komunity.
Škola aktivně spolupracuje s řadou externích subjektů, což přispívá k rozvoji vzdělávac ího
prostředí i osobnostnímu růstu žáků. Klíčovým partnerem je energetická společnost, jejíž
aktivity podporují u žáků zájem o technické vzdělávání. Významnou roli sehrává spolupráce
s Pedagogickou a Přírodovědeckou fakultou Jihočeské univerzity v Českých Budějovic íc h,
zejména v rámci projektu ‚Provázející učitel‘, který přináší do výuky nové impulzy
a podporuje profesní rozvoj pedagogického sboru. Zapojení školy do charitativníc h
a společenských aktivit v obci, stejně jako spolupráce se základními školami v regionu,
přispívá k rozvoji sociálních a občanských kompetencí žáků a posiluje jejich vztah k místu,
kde žijí.




                                           2/6
                           Hodnocení průběhu vzdělávání
Sledovaná výuka probíhala v příjemném a vstřícném pracovním klimatu, svou náročností
odpovídala věku i schopnostem žáků, ve vyšších ročnících směřovala k efektivní přípravě
na maturitní zkoušku. Téma hodin se dařilo jasně vymezit, avšak vzdělávací cíle nebyly
v některých případech jednoznačně formulovány. Tím byla následně omezena možnost
žákovské zpětné vazby, zejména vzhledem k individuálnímu vzdělávacímu posunu. Učivo
navazovalo na předchozí znalosti, s reálnými situacemi bylo propojováno méně často.
Digitální technologie zpravidla využívali vyučující, aktivní práce žáků s IT technikou byla
zaznamenána pouze v omezené míře, rovněž chyběla práce s různými zdroji informací cíleně
zaměřená na rozvoj kritického myšlení. S cílem podpořit zapojení žáků do výuky využíva li
učitelé různé formy a metody práce s odlišnou mírou efektivity. Hodiny s převažujíc ím
výkladem a vysvětlováním, popř. samostatnou prací, neposkytovaly žákům dostatek
možností pro jejich aktivitu a rozvoj komunikativních dovedností. Ve výuce s efektivním
zařazením kooperativních činností byl vytvářen dostatečný prostor pro aktivní zapojení žáků
do výuky, činnosti podporující objevování či experimentování byly zaznamenány spíše
v menší míře.
Výuka cizích jazyků probíhala převážně v cílovém jazyce s důrazem na střídání metodickýc h
přístupů, kooperativní formy práce, práci s chybou a rozvoj komunikačních dovedností. Ve
vyšších ročnících byla patrná snaha o podporu souvislého mluveného projevu, schopnosti
vyjádřit názor a formulovat postoj. Výrazným obohacením jazykového vzdělávání je účast
rodilé mluvčí, která přispívá k autenticitě jazykového prostředí a motivaci žáků k aktivnímu
používání jazyka.
Ve většině sledovaných hodin chyběla diferenciace vzdělávacích cílů, např. formou gradace
zadávaných úkolů, která by umožňovala plné využití vzdělávacího potenciálu žáků a jejich
specifických zájmů.
Průběžným hodnocením aktuálních výkonů motivovali vyučující žáky k dalšímu učení,
zdařilé využití prvků formativního hodnocení bylo zaznamenáno méně často, neboť
zpravidla chyběla kritéria, podle kterých by hodnocení probíhalo. Přestože byla struktura
hodin promyšlená, efektivitu vzdělávacího procesu snižovalo chybějící závěrečné
zhodnocení průběhu hodiny učitelem či žáky.
Součástí vzdělávání je pestrá nabídka mimoškolních akcí. Významným přínosem jsou různé
peer aktivity, jazykové animace, při nichž starší žáci připravují například tematické aktivity
pro mladší spolužáky. Studentský parlament umožňuje žákům demokraticky se podílet na
řízení školy a iniciativně se zapojovat do organizace mimoškolních aktivit. Škola také
realizuje jednodenní i vícedenní zájezdy do německy mluvících zemí a Anglie, které
přispívají k rozvoji jazykových dovedností a kulturního povědomí ve vztahu k dané zemi.
Žáci se pravidelně účastní exkurzí, divadelních představení a poznávacích výletů, které
rozšiřují jejich vzdělávací zkušenosti a podporují zájem o jednotlivé vzdělávací oblasti.


                          Hodnocení výsledků vzdělávání
Škola systematicky sleduje a vyhodnocuje vzdělávací výsledky žáků. K průběžnému
hodnocení využívá standardní interní nástroje – testy, písemné práce, ústní zkoušení
i motivační hodnocení aktivit v hodinách. Výsledky jsou pravidelně analyzovány na úrovni
jednotlivců i tříd v rámci jednání pedagogické rady. Předmětové komise se věnují
sjednocování kritérií hodnocení nastavením vah jednotlivých známek, pravidelně analyzují
výsledky maturitních zkoušek i dalšího testování, včetně úspěšnosti v jednotlivých úlohách,


                                             3/6
s cílem zlepšovat výsledky vzdělávání. Nastavený systém využívající online prostředí
a uložené výukové materiály umožňuje cílenou přípravu žáků na vyučování. Vyšší studijní
potenciál žáků se odráží v minimálním počtu neprospívajících. V 1. pololetí školního roku
2024/2025 neprospěli pouze dva žáci, na konci školního roku prospěli všichni a téměř
polovina žáků byla hodnocena s vyznamenáním. Absence žáků zůstává na nízké úrovni,
neomluvené hodiny nebyly zaznamenány. Přesto po ukončení 4. ročníku nižšího gymná zia
ojediněle žáci odcházejí. Motivací bývá odlišné studijní zaměření nebo preference jiného
typu školy. Odchody se dlouhodobě pohybují kolem 10 %, plynulé doplnění kapacity
zpravidla zajišťuje zájem o vyšší stupeň gymnázia.
Přestože žáci školy dosahují dobrých výsledků, je podpora žáků prostřednictvím uznání
a ocenění méně využívaná, což oslabuje motivační potenciál výchovného působení školy.
Školní poradenské pracoviště poskytuje služby odpovídající velikosti školy a potřebá m
žáků. Podpůrná opatření jsou realizována v souladu s doporučeními školských poradenských
zařízení a jejich účinnost je pravidelně vyhodnocována. Součástí je i kariérové poradenství
a spolupráce se zákonnými zástupci. Preventivní program školy se zaměřuje na předcházení
rizikovému chování a včasnou intervenci. K budování pozitivních vztahů význa mně
přispívají třídnické hodiny, které probíhají pravidelně, v případě potřeby i za účasti
výchovného poradce. Realizují se adaptační kurzy, besedy s odborníky a projektové dny.
Žáci mohou využít elektronickou schránku důvěry. Významnou součástí činnosti školy jsou
vrstevnické iniciativy žáků zapojených do peer programu napříč ročníky. Tito žáci se
výrazně angažují v prevenci rizikového chování nejen v rámci vlastní školy, ale také
v základních školách širšího regionu, čímž významně přispívají k rozvoji bezpečného
a podpůrného školního prostředí.
Výsledky maturitních zkoušek jsou dlouhodobě srovnatelné s celostátním průměrem škol
stejného zaměření. Ve zkušebním roce 2025 dosáhla v některých předmětech (matematika,
německý jazyk) škola nadprůměrných výsledků. Pět žáků využilo možnosti nahrazení
maturitní zkoušky z cizího jazyka certifikátem Společného evropského referenčního rámce
pro jazyky. Počet žáků, kteří volili zkušební předmět matematika či cizí jazyk, byl
vyrovnaný. Pouze jeden žák konal opravnou zkoušku z anglického jazyka, kterou úspěšně
složil v podzimním termínu.
Škola sleduje úspěšnost absolventů při přechodu na vysoké školy. Někteří absolventi
spolupracují se školou a jako odborníci z praxe se vracejí s přednáškami a workshopy, které
přispívají k propojení teoretického vzdělávání s reálnou praxí, podporují motivaci žáků
k učení a rozšiřují jejich představu o možném profesním uplatnění.
V posledních dvou ročnících studia mohou žáci při výběru z široké nabídky volitelnýc h
seminářů zohlednit své zájmy a nadání. Součástí studia je zpracování seminární práce, ty
nejlepší se pak uplatňují ve Středoškolské odborné činnosti. V uplynulém školním roce
obsadili žáci školy v krajské přehlídce ve svých kategoriích 1. a 2. místo. Žáci školy se
aktivně zapojují do řady soutěží. Ve školním roce 2024/2025 bylo významným úspěchem
1. místo v kategorii E a 3. místo v kategorii D krajského kola fyzikální olympiády. Žák školy
byl též člen vítězného týmu v ústředním kole Turnaje mladých fyziků. Zdařilá byla rovněž
účast ve výtvarné soutěži pořádané filosofickým spolkem Praxis na celostátní úrovni, kde
žákyně školy obsadila 3. místo v kategorii malba. Škola podporuje zájem žáků o přírodní
vědy mimo jiné prostřednictvím programu Den plný vědy a objevování, který je realizo vá n
ve spolupráci s Přírodovědeckou fakultou Jihočeské univerzity. Zvýšit povědomí žáků
o jaderné energetice umožňuje akce významné energetické společnosti Jaderná maturita.
Škola také podporuje sportovní rozvoj svých žáků, kteří jsou úspěšní nejen ve vodních
sportech, ale i v judu a dalších sportech.


                                            4/6
                                         Závěry
Vývoj školy
– Ve školním roce 2024/2025 nastoupil nový zástupce ředitele a dochází k další generační
  obměně pedagogického sboru.
– Byla realizována rekonstrukce suterénních prostor a části přízemí školy, součástí
  úprav bylo také vybudování nového zázemí pro žáky a úprava venkovních ploch.
– Bylo obnoveno vybavení části kabinetů.
– Byly vytvořeny nové webové stránky školy, rozšířila se prezentace školy díky využitíí
  sociálních sítí.
– Průběžně probíhá obměna IT techniky včetně doplnění o robotické stavebnice.
Silné stránky
– Spolupráce školy se sociálními partnery reflektuje význam sounáležitosti s obcí,
  podporuje vztah žáků k místu, kde žijí, a posiluje mezigenerační i sociální cítění. (1.5)
– Škola posiluje pozitivní sebepojetí a sebevědomí žáků a podporuje rozvoj jejich
  sociálních a osobnostních kompetencí, včetně peer aktivit probíhajících na škole mezi
  žáky jednotlivých ročníků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce byla pouze výjimečně uplatněna diferenciace ve výuce s ohledem na potenciál
  jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy

–   Podle potřeby doplnit plán osobního profesního rozvoje jednotlivých pedagogických
    pracovníků a následně cíleně realizovat kontrolu jeho naplňování zejména formou
    opakovaných hospitací.
– Rozšířit systém vzájemných hospitací a podporovat spolupráci mezi pedagogy napříč
  předmětovými komisemi.
– Více propojovat teoretické poznatky s běžnými reálnými a praktickými zkušenostmi
  žáků, zařazovat aktivity, které podporují diskuzi.
– Při uplatňování metod formativního hodnocení (pro sebehodnocení nebo vrstevnické
  hodnocení) práce žáků nastavit kritéria v souvislosti s vzdělávacím cílem hodiny.
– V hodinách diferencovat a gradovat úlohy za účelem využití potenciálu jednotlivýc h
  žáků.
– Vybudovat v areálu školy dostatečný prostor (např. aulu) pro vzájemné setkávání žáků
  učitelů a dalších osob.




                                            5/6
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací - zakládací listina, výpis z rejstříku škol
      a školských zařízení, jmenování do funkce ředitele) - stav k termínu inspekční
      činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Markéta Křivánková, školní inspektorka
 Ing. Dana Drlíková, kontrolní pracovnice
11. 11. 2025




                                          6/6
