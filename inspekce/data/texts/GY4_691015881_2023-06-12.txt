                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1905/23-A


Název                               Gymnázium ARTION
Sídlo                               Mikulandská 134/5, Nové Město, 110 00 Praha 1
E-mail                              gymnazium@artion.cz
IČO                                 14424991
Identifikátor                       691015881
Právní forma                        Školská právnická osoba
Zastupující                         PhDr. Romana Lisnerová, Ph.D.
Zřizovatel                          PhDr. Romana Lisnerová, Ph.D., Slunečnicová 511,
                                    253 01 Chýně
Místo inspekční činnosti            Mikulandská 134/5, Nové Město, 110 00 Praha 1
                                    Václavské náměstí 804/58, Nové Město, 110 00 Praha 1
Inspekční činnost na místě          12. 6. 2023 − 14. 6. 2023 a 19. 6. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost na žádost podle § 174 odst. 7 školského zákona.


                                         Charakteristika
Gymnázium ARTION (dále „škola“ nebo „gymnázium“) vykonává svou činnost od 1. 9.
2022. Studijní program v denní formě čtyřletého gymnázia propojuje všeobecné vzdělává ní
s uměleckým zaměřením a výukou cizích jazyků. Vzdělávací koncept integruje obsah
některých vyučovacích předmětů do umělecko-vědních modulů. Charakteristickým rysem
je projektové a zážitkové pojetí výuky s využitím zásad autonomního učení. K 30. 9. 2022
studovalo ve dvou třídách prvního ročníku 29 žáků.
Gymnázium sídlí v historickém centru Prahy. Umělecky podnětné prostředí pro vzdělává ní
poskytují pronajaté prostory Technologického centra UMPRUM v Mikulandské ulici
i multifunkční sál a učebny v Domu módy na Václavském náměstí.


                          Hodnocení podmínek vzdělávání
Koncept nově založeného gymnázia odráží moderní vzdělávací trendy, vychází z principů
„sedmi inteligencí“ (rozumová, emoční, adaptační sociální, spirituální, morální a volní)
a směřuje k celostnímu učení na základě praktické individualizace vzdělávání. Ředitelka
školy (dále „ředitelka“) je zároveň zřizovatelkou a svou funkci zastává od 1. 2. 2022. Své
dlouholeté pedagogické, řídící a lektorské zkušenosti využívá při koordinaci a evaluaci
výchovně vzdělávacího procesu, v oblasti rozvoje lidských zdrojů a při zajištění
poradenských služeb. Pro stávající fungování školy a realizaci školního vzdělávac ího
programu (dále „ŠVP“) ředitelka vytvořila potřebné prostorové, materiální a personální
podmínky. Uskutečňovaná koncepce s modulovým uspořádáním některých předmětů
systémově propojuje umělecké, jazykové a všeobecné vzdělávání formou projektů.
Nedílnou součástí je i využívání zásad autonomního učení podporujících vnitřní motivac i
a spoluzodpovědnost žáků za své výstupy vzdělávání. Tuto vizi se daří postupně naplňovat,
např. utvářením podporujícího vzdělávacího prostředí, využíváním formativního hodnocení,
aktivním zapojením žáků do procesu učení i prezentací jejich výsledků na veřejnosti.
K uskutečňování deklarovaných záměrů a k obohacení vzdělávací nabídky přispívají
navázané partnerské vztahy s edukativními a odbornými institucemi, školami s uměleck ým
zaměřením i vzájemná spolupráce se zahraniční školou nebo s odborníky z praxe.
Ředitelka uplatňuje demokratický způsob vedení, který je založen na principu partnerské
kooperace, vzájemného respektu a otevřené komunikace všech účastníků vzdělávání. Jejich
ztotožnění se s vizí gymnázia představuje nezbytný předpoklad pro úspěšnou realizac i
specifického pojetí výuky. Žáci tak mají možnost spoluvytvářet školní prostředí, aktivně se
podílet na formulaci a realizaci vzdělávacích strategií i reflexi procesu učení. Pedagogové
participují především v oblasti koordinace a propojování vzdělávacích oblastí, přípravě
projektů, zajištění rozšiřujících vzdělávacích aktivit i při formulaci slovního hodnocení žáků.
Svým přístupem k žákům podporují v běžné školní praxi rozvoj jejich individuálního
potenciálu i prosociálního chování. K prezentaci vzdělávací nabídky i projektové činnosti
žáků a k informovanosti zákonných zástupců přispívá elektronický informační systém,
tradiční školní akce, např. otevřené dny ARTIONU, i hodnotící pohovory – triády (žák-
učitel-rodič).
Způsob řízení se opírá o zájem a spoluzodpovědnost učitelů za kvalitu vzdělávacího procesu,
vzájemné předávání zkušeností i funkční vnitřní přenos informací, mj. formou porad,
reflexivních pohovorů, sdíleného úložiště interních dokumentů i výukových materiálů.
Nastavené kontrolní a evaluační mechanismy jsou převážně funkční a vycházejí
z průběžného monitoringu jednotlivých oblastí činnosti školy, reflexe účastníků vzdělává ní
i neformálních hospitačních vstupů. Četná zjištění umožňují ředitelce pružně reagovat na
identifikované potřeby učitelů a žáků, nebo přijímat opatření k zefektivnění stanovenýc h
postupů, např. rozpracování sebehodnotících dotazníků žáků, práce s mapami učebního
pokroku, možnosti využívání reflexe, vytvoření plánů pedagogického rozvoje pro
následující období. V souladu se evaluačními závěry ředitelky je zřejmá i potřeba


                                             2/7
sjednocujícího působení učitelů při vyžadování nastavených pravidel nebo podpora
pedagogů při využívání formativního hodnocení. V průběhu inspekční činnosti byla
v dokumentaci školy podrobněji rozpracována kritéria slovního hodnocení žáků
a systematizovány školní preventivní strategie proti šikaně a školní neúspěšnosti.
Výsledkem koncepční práce vedení školy při výběru nových učitelů je pedagogický tým
zkušenějších vyučujících, kteří sdílejí filozofii gymnázia. Vzdělávání zajišťuje převážně
kvalifikovaný pedagogický sbor 17 pracovníků, včetně dvou rodilých mluvčích a čtyř
výkonných umělců pro výuku pohybově tanečního modulu. Čtyři pedagogičtí pracovníci
nesplňující potřebné kvalifikační předpoklady jsou zaměstnáni na dobu nezbytně nutnou
a v nezbytném rozsahu. Souběžné působení části učitelů v terciární sféře, na školách
s uměleckým zaměřením nebo zapojování profesních odborníků do výuky některých modulů
napomáhá ke sdílení edukativních zkušeností a propojení vzdělávání s reálnou praxí. Všem
učitelům, včetně začínajících, je poskytována průběžná podpora vedením školy jak pro
sladění a realizaci společných vizí, tak i pro plánovaný osobní rozvoj (individuá lní
a hromadné vzdělávací semináře, tandemová výuka, externí supervize). V dalším vzdělává ní
pedagogů se příznivě promítá vlastní lektorská činnost ředitelky i některých učitelů
(koučink, mentoring) i aplikace znalostí mezinárodních vzdělávacích systémů pro potřeby
školy. Organizační vymezení některých modulů je vázáno na časově určené působení
externího pedagoga v daném pololetí. Pro zajištění kontinuity výuky v navazujíc íc h
ročnících gymnázia ředitelka vnímá potřebu stabilního personálního obsazení kmenovými
učiteli.
Vícezdrojové financování s využitím vybraných projektů umožňuje realizaci ŠVP,
podporuje inovaci vzdělávání a mobilitu učitelů i žáků (výměnný jazykový pobyt). Škola na
vlastní náklady zrekonstruovala multifunkční sál a učebny v Domu módy, které poskytují
potřebné materiálně-technické, hygienické a relaxační zázemí pro výuku, pohybové
a hudební aktivity. Umělecky podnětné prostory v Technologickém centru UMPRUM
(workshopové pracovny, ateliér) vybavené didaktickou technikou vytvářejí kreativní
základnu pro projektovou výuku. S ohledem na charakter gymnaziálního vzdělávání je však
potřebné zajistit odpovídající materiální podmínky pro výuku přírodovědných předmětů
a laboratorních cvičení. Žáci jsou spolutvůrci vizuální úpravy školního prostředí. V rámci
vzdělávání mohou v Technologickém centru využívat i další prostory, Wi-Fi síť, venkovní
a relaxační zákoutí nebo kantýnu. Stravovací služby jsou zajištěny ve školní jídelně
v docházkové vzdálenosti. Obě pracoviště disponují bezbariérovým přístupem a jsou
elektronicky zabezpečena.


                         Hodnocení průběhu vzdělávání
Funkčně zpracovaný ŠVP kombinuje lineární uspořádání obsahu učiva, např. jazyková
komunikace, s modulárním pojetím výuky propojujícím vzdělávací oblasti do umělecko-
vědních projektů, mj. matematika, informatika, společenskovědní, přírodovědné a estetické
vzdělávání, i volitelných aktivit. Specifické předměty a moduly, např. reflexe a strategie
autonomního učení, osobní tvorba, umožňují aktivní zapojení žáka do plánování, realizace
a hodnocení vlastního vzdělávacího pokroku na základě zvolených strategií a dosažených
výsledků (individuální nebo skupinové mediální, digitální, grafické, umělecké i odborné
výstupy). K uskutečňování ŠVP přispívá variabilní organizace vzdělávání, mj. dělené
hodiny, dvouhodinové bloky, projektové týdny, samostudium, i účelné využívá ní
prostorového a materiálně-technického zázemí.
Společným znakem průběhu vyučování byla podporující vzdělávací atmosféra a respekt
k individualitám žáků. Převážná část sledované výuky v termínu inspekční činnosti


                                           3/7
zahrnovala týdenní modul osobní tvorby žáků spojující vzdělávací obsah všech předmětů
s produktivní kreativní činností. Veškeré aktivity žáků tak vycházely z osvojených zásad
autonomního učení, tj. volba tématu, sebeorganizace, forma a způsob provedení i prezentace
výstupů. Individuální vzdělávací strategie odrážely vědomosti a dovednosti žáků, míru jejich
zájmu o daný předmět nebo zvolené téma. Převažovala soustavnější samostatná, popř.
skupinová práce, s využitím různých informačních zdrojů (digitální, grafické, odborné
i cizojazyčné texty, obrazové materiály, nauková videa), nebo s uplatněním dovednostně
praktických metod (hudební a výtvarná produkce). Žáci samostatně analyzo va li
a vyhodnocovali informace, prohlubovali znalost oborové terminologie a slovní zásoby.
Prokazovali schopnost myslet v mezipředmětových souvislostech, zabývat se hlouběji
odbornými nebo aktuálními tématy a propojovat získané teoretické znalosti s praktickým
využitím. Učitelé zastávali spíše roli mentora. Podporovali žáky při jejich úsilí a v případě
potřeby vhodně napomáhali ke zpřesnění definovaných cílů nebo k průběžné korekci
činnosti žáků. Nedílnou součástí týdenních projektů byla i hodnotící zpětná vazba žáků
formou sebereflexe a veřejná prezentace společných výsledků vzdělávání rodičovské
veřejnosti (film, odborné práce, výtvarné objekty, kapela). Z přímého pozorování
inspekčního týmu bylo zřejmé, že i přes rozdílnou úroveň dosahovaných výstupů žáci
vesměs prokazovali svou motivaci a tvořivé myšlení, někteří i důraz na preciznost provedení
nebo hloubku osvojeného tématu.
Menší část hospitovaných hodin běžné výuky se vyznačovala účelností didaktickýc h
postupů (práce s textem, mapou, situační učení, badatelské pracovní listy), průběžným
střídáním činností a propojením probíraného obsahu učiva s vlastními zkušenostmi žáků
nebo se současným společenským děním. K podpoře názornosti a digitálních kompetencí
žáků přispívalo časté uplatnění audiovizuální techniky (video, poslech, interaktivní
prezentace) i využívání elektronických materiálů a odkazů v jednotné výukové platformě.
Zvolené vzdělávací strategie odpovídaly schopnostem a individuálním potřebám žáků, což
se projevovalo jejich aktivnějším zapojením do výuky i sdílené reflexe v průběhu a v závěru
vyučovacího bloku. Učitelé častěji uplatnili práci ve dvojicích, řízenou i spontánní diskuzi
žáků při prezentaci problémových nebo tvořivých úloh. Vhodně koordinovali jednotlivé
činnosti, poskytovali žákům dostatečný časový prostor pro vypracování úkolů i příležito st
pro dotazy a prezentaci vlastního názoru. Ve výuce anglického jazyka byly rovnoměrně
rozvíjeny řečové dovednosti žáků i schopnost porozumění uměleckému dílu formou
prožitkového poslechu. Při práci se srovnávacím překladem žáci aplikovali své znalosti
slovní zásoby a uplatnili vědomosti z literární teorie. Průběžně poskytovaná zpětná vazba
byla cíleně doplněna společným vyhodnocením přínosu pro další učení nebo vizuá lním
ztvárněním sebereflexe. V některých vyučovacích hodinách nebo při prezentaci části
samostatných a skupinových výstupů byla vzhledem k druhu školy zaznamenána nižší míra
jazykové kultury (používání nespisovné češtiny některými učiteli a žáky).


                          Hodnocení výsledků vzdělávání
Uchazeči o studium jsou přijímáni mj. na základě výsledků jednotné přijímací zkoušky
a projevené motivace ke vzdělávání vycházející z filozofie školy. Zájem o vzdělávac í
nabídku dokládá i úspěšné naplnění prvního ročníku pro školní rok 2023/2024
v jednokolovém přijímacím řízení.
Adaptační proces žáků je zaměřen zejména na zvládnutí přechodu ke střednímu vzdělává ní
a přijetí specifik vzdělávacího konceptu gymnázia žáky z běžných základních škol, mj.
i osvojení principů autonomního učení. Prioritou je vytváření bezpečného a tvořivého
vzdělávacího prostředí s výraznější podporou vnitřní motivace žáka k učení a formování m


                                            4/7
pozitivních kolektivních vazeb, k čemuž napomáhají systémově nastavené aktivity, např.
adaptační kurz, předmět reflexe autonomního učení, komunitní kruhy a společné výjezdy.
Důsledná individualizace výuky v kombinaci s formativním hodnocením umožňuje studium
žáků podle jejich specifických potřeb a míry nadání (k termínu inspekční činnosti 2 žáci
s individuálním vzdělávacím plánem a 5 žáků s odlišným mateřským jazykem). Preventivně
vzdělávací postupy prolínají do obsahu jednotlivých modulů, tematicky zaměřenýc h
projektů, besed a umožňují včas reagovat na případné problémy jednotlivců nebo zacílit
potřebnou podporu, např. individuální konzultace, jazyková intervence, elektronické
výukové materiály. K účinným nástrojům nespecifické prevence a harmonizace školního
prostředí patří také pravidelné reflexivní pohovory žáků s ředitelkou a komunitní kruhy,
jejichž společné závěry tvoří východisko pro další pedagogické působení, popř. spolupráci
s externími subjekty, např. problematika vzájemného respektu, potřeba důslednosti
v dodržování nastavených pravidel. Výchovná opatření nejsou vzhledem k filozofii školy
udělována.
Gymnázium uplatňuje systémově nastavený způsob formativního hodnocení a pro sledování
rozvoje individuálního potenciálu žáka využívá různorodé nástroje, např. periodické slovní
hodnocení v předmětu nebo vzdělávacím modulu, grafické vyjádření (balanční kruh)
vyhodnocení projektů a osobní tvorby, žákovská portfolia s výstupy vzdělávání (pracovní
listy, eseje, kvízy). K podpoře vnitřní motivace žáka v procesu učení napomáhá průběžná
sebereflexe, vrstevnické hodnocení, mj. formou individuálních nebo skupinových pohovorů
nad portfolii, mapami učení i v rámci škálového sebehodnocení. Klasické hodnocení
známkou je tak nahrazeno průběžným posuzováním pokroku, přičemž žák má v rámci jasně
stanovených zadání možnost volby a realizace vlastní vzdělávací strategie. Důležitým rysem
je rovněž předvídatelnost hodnocení vycházející z termínovaných úkolů a sebeorganizace
žáka při jejich splnění. Výrazným motivačním prvkem uplatňovaného hodnocení je
přenesení zodpovědnosti za učení na žáka a zároveň podpora jeho zájmu o celoživo tní
vzdělávání. Propojení komplexních vzdělávacích projektů s výstupy definovanými v ŠVP
a jejich veřejná prezentace umožňuje ověřovat dosahované výsledky vzdělávání. Příležito st
pro získávání další zpětné vazby představuje možnost využití cvičného externího testování
ve vyšších ročnících gymnázia. Celkový prospěch žáků, včetně chování, je na vysvědčení
vyjádřen slovním hodnocením. Z výstupů celkového slovního hodnocení za první pololetí
školního roku je zřejmé, že poskytují žákovi v daných předmětech a modulech popisnou
zpětnou vazbu (činnosti, vědomosti, dovednosti, komunikace) s výhledem a doporučením
pro nadcházející období. V některých modulech integrovaných předmětů je ale méně přesně
vyjádřena informace o dosažené úrovni znalostí žáka vzhledem ke stanoveným výstupům
v ŠVP.


                                        Závěry
Silné stránky
- inspirativní vzdělávací prostředí založené na vzájemné aktivní spolupráci vedení školy,
  učitelů a žáků při uskutečňování vzdělávací vize
- provázanost formativního hodnocení s autonomním učením podporuje rozvoj
  individuálního potenciálu žáka, jeho sebereflexe a vnitřní motivace k učení
- propracovaný systém projektové výuky s modulárním propojením vzdělávacích oblastí
  přispívá k aktivnímu zapojení žáka do procesu učení a prezentace svých výsledků
- navázané partnerské vztahy a účast odborníků z praxe ve výuce obohacuje vzdělávac í
  obsah gymnázia


                                           5/7
Slabé stránky a/nebo příležitosti ke zlepšení
- méně přesná zpětná vazba v celkovém slovním hodnocení žáka týkající se jeho dosažené
  úrovně znalostí podle výstupů školního vzdělávacího programu v některých modulech
- nižší míra jazykové kultury v části vyučování vzhledem k druhu školy
Doporučení pro zlepšení činnosti školy
- v rámci celkového slovního hodnocení poskytovat podrobnější zpětnou vazbu o dosažené
  úrovni znalostí žáka vzhledem ke stanoveným výstupům ve školním vzdělávac ím
  programu
- zajistit personální kontinuitu vzdělávání kmenovými pedagogy pro výuku modulů
  v navazujících ročnících gymnázia
- pokračovat v zabezpečení optimálního materiálně-technického vybavení školy k výuce
  přírodovědných předmětů a laboratorních cvičení
- zvážit možnost získávání další zpětné vazby k ověřování výsledků vzdělávání žáků
  prostřednictvím cvičného externího testování ve vyšších ročnících gymnázia
- více dbát na jazykovou kulturu ve výuce s ohledem na komunikační situaci, používat
  spisovný jazykový projev při prezentaci samostatných a skupinových úkolů
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají
 1.   Zřizovací listina školské právnické osoby Gymnázium ARTION, Mikulandská 134/5,
      Nové Město, 110 00 Praha 1
 2.   Rozhodnutí MŠMT, č. j. MSMT-33057/2021-10 ve věci zápisu střední školy (školská
      právnická osoba Gymnázium ARTION) a MSMT-33057/2021 ve věci zápisu údajů
      vedených v rejstříku škol a školských zařízení (zápis do funkce ředitelky školy)
      s účinností od 1. 9. 2022
 3.   Jmenovací dekret do funkce ředitelky školy ze dne 1. 2. 2022
 4.   Školní vzdělávací program, Gymnázium ARTION, čtyřleté denní studium, platný od
      1. 9. 2022
 5.   Školní řád a pravidla pro hodnocení výsledků učení, Gymnázium ARTION, platný
      v termínu inspekce
 6.   Třídní knihy tříd I. ročníku, školní rok 2022/2023, vedené k termínu inspekce
 7.   Rozvrh vyučovacích hodin, školní rok 2022/2023
 8.   Školní matrika vedená k termínu inspekce
 9.   Výběr z personální dokumentace pedagogických pracovníků vedený k termínu
      inspekce
10.   Záznamy z jednání pedagogické rady a porad, školní rok 2022/2023, vedené
      k termínu inspekce
11.   Portfolio výchovného poradenství a primární prevence, školní rok 2022/2023, vedené
      k termínu inspekce
12.   Finanční vypořádání dotace ze státního rozpočtu za rok 2022


                                          6/7
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Petra Stoklasová, školní inspektorka,
 vedoucí inspekčního týmu

 Mgr. Hana Vejrážková, školní inspektorka

 MgA. Naděžda Ostřanská, školní
 inspektorka

 Bc. Šárka Snížková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                              7/7
