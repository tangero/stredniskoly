                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-814/23-J


Název                                Vyšší odborná škola, Obchodní akademie a Střední
                                     odborné učiliště technické Chotěboř
Sídlo                                Na Valech 690, 583 29 Chotěboř
E-mail                               skola@oschot.cz
IČO                                  60 126 671
Identifikátor                        600 011 577
Právní forma                         příspěvková organizace
Zastupující                          Mgr. Luděk Benák
Zřizovatel                           Kraj Vysočina
Místo inspekční činnosti             Na Valech 690, Žižkova 1501 a Smetanova 88,
                                     Chotěboř
                                     Kyjovská 3499, Havlíčkův Brod
                                     Palackého 154, Hlinsko
Inspekční činnost na místě           8. – 9. a 12. − 13. 6. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti bylo v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. a) získávání a analyzování informací o vzdělávání žáků, o činnosti školy zapsané
do školského rejstříku, sledování a hodnocení efektivnosti vzdělávací soustavy,
písm. b) zjišťování a hodnocení podmínek, průběhu a výsledků vzdělávání, a to podle
příslušných školních vzdělávacích programů,
písm. c) zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem.


                                   Charakteristika
Vyšší odborná škola, Obchodní akademie a Střední odborné učiliště technické (dále škola)
vykonává činnost střední školy, školní jídelny a školní jídelny-výdejny. V době inspekční
činnosti se v šesti oborech zakončovaných maturitní zkouškou vzdělávalo 180 žáků
a ve čtyřech oborech zakončovaných závěrečnou zkouškou 112 žáků. Podpůrná opatření
byla poskytována 23 žákům se speciálními vzdělávacími potřebami, ve škole se vzděláva li
čtyři žáci s odlišným mateřským jazykem. V posledních třech letech zůstává počet žáků
spíše stabilní.


                         Hodnocení podmínek vzdělávání
Stanovené koncepční záměry vycházejí ze zaměření a činnosti školy. Důraz je kladen
mj. na materiální zabezpečení výuky, jež je úzce propojeno s praktickým zaměřením
jednotlivých oborů. Mezi naplněné koncepční záměry v materiální oblasti patří
např. vybudování Centra moderních technologií, které je orientováno na CNC obrábění,
virtuální svařování či 3D tisk.
Ředitel školy účelně delegoval dílčí řídící kompetence a specializované funkce na další
pracovníky, což se projevilo v efektivně nastaveném kontrolním systému. Další vzdělává ní
pedagogických pracovníků je účelně plánováno v souladu s potřebami školy a jejich
zájmem. Zkušenosti vyučujících jsou vzájemně sdíleny, ve škole jsou funkčně nastaveny
vzájemné hospitace a tandemová výuka. Tento koncepční plán je úspěšně realizován. Zatím
se nezdařilo nastavit výuku ve formě metody CLIL (obsahově a jazykově integrované učení).
Škola získala právo vykonávat mezinárodní certifikát Solidworks, čímž mj. dochází
k rozvoji digitálních kompetencí pedagogů.
Pedagogům je poskytována efektivní zpětná vazba vedením školy, účelně je naplánová na
a prováděna hospitační činnost, jež je následně vyhodnocována. Začínajícím pedagogům
jsou přiděleni mentoři, dále se účastní setkání v rámci projektu Učíme se ze života
pro život 2. Rovněž činnost metodických komisí je účelná a zpětnovazební. Učitelé
odborného výcviku se nejen účastní kurzů podle svého profesního zaměření, ale využíva jí
i plánovitě organizovaných přednášek kolegů, které slouží k rozšíření znalostí i mimo rámec
původní odbornosti.


                          Hodnocení průběhu vzdělávání
Všechny hospitované hodiny probíhaly v příjemné pracovní atmosféře. Pedagogové
využívali většinou frontální formu výuky občas kombinovanou se samostatnou prací,
v některých hodinách měli žáci možnost spolupracovat. Vždy byl poskytnut prostor
pro dotazy, čehož žáci bez obav využívali. Často bylo zaznamenáno vedení žáků k rozvoji
kritického myšlení, práci s chybou a hledání logických souvislostí. Názornost učiva byla
vhodně podpořena pomůckami ve formě např. pracovních listů, občas s využitím
dataprojektoru. Většina žáků pracovala se zájmem a projevovala dovednost diskutovat
a argumentovat. Organizace hodin byla koncipována spíše jako opakování učiva.
Ve většině hodin chyběly příležitosti k sebehodnocení a vzájemnému hodnocení žáků.
Nebyla sledována diferenciace úkolů s ohledem na různý studijní potenciál jednotlivc ů.


                                           2/5
Hodnocení naplnění cíle v závěru hodiny neprobíhalo, nedocházelo k účinné zpětné vazbě
pro pedagogy a žáky.
Ve všech hospitovaných hodinách odborného výcviku učitelé úspěšně organizovali výuku
s cílem využít konkrétně stanoveného cíle k motivaci žáků a účinnému vyhodnoce ní
pracovního dne s využitím ověření funkčnosti a správných parametrů výsledku práce.
Je pozitivní, že pracoviště jsou uzpůsobena k tomu, aby po teoretické přípravě nebo simulac i
reálných procesů mohli žáci připravené postupy bezprostředně prakticky ověřit. I žáci
prvního ročníku již měli vytvořeny adekvátní pracovní návyky a pracovali samostatně,
což učitelům umožnilo v případě potřeby přistupovat k jednotlivým žákům s účinnou
korekcí jejich pracovního postupu. Rozsáhlá databáze učebních materiálů vytvořená
pedagogy na jednotné e-learningové platformě a přístupná online je využívána přímo
ve výuce i při domácí přípravě žáků.


                          Hodnocení výsledků vzdělávání
Výsledky vzdělávání žáků jsou pravidelně vyhodnocovány, u přijatých opatření je sledována
jejich efektivita. Škola má zavedený funkční systém interního testování ve formě vstupníc h
testů z matematiky, českého jazyka, fyziky a anglického jazyka v prvních ročnících. Tyto
testy jsou meziročně porovnávány, což škole poskytuje účinnou zpětnou vazbu pro přijetí
konkrétních opatření ve vzdělávání. Dále jsou periodicky pořádány „Maturity nanečisto“
a „Závěrečky nanečisto“. V externím testování ve školním roce 2022/2023 v oblastech
čtenářské a finanční gramotnosti škola dosáhla podprůměrných výsledků. K této skutečnosti
škola přijala opatření a v době inspekční činnosti sledovala jejich efektivitu. Ve školním roce
2021/2022 bylo dosaženo u maturitní zkoušky nadprůměrných výsledků. Pouze v předmětu
matematika činila hrubá míra neúspěšnosti v jedné třídě 50 %, ze dvou žáků jeden neuspěl.
U závěrečných zkoušek bylo rovněž dosaženo nadprůměrných výsledků.
Nadání žáků je podporováno jejich účastí v mezinárodní jazykové zkoušce z anglické ho
jazyka Cambridge Exams, jež škola pořádá. Dále se žáci zapojují do soutěží, olympiád
či do CSWA certifikace pro CAD systém Solidworks.
Kvalita vzdělávání je rozvíjena účastí školy v projektech Erasmus+ Mobility žáků
a zaměstnanců v odborném vzdělávání a přípravě, Fit for career, Učíme se ze života
pro život 2 či Studentská firma.
Systém práce školního poradenského pracoviště efektivně využívá vzájemné spolupráce
výchovné poradkyně, školní metodičky prevence, třídních učitelů a učitelů odborného
výcviku. Přínosnou posilou týmu je školní sociální pedagog, který poskytuje pomoc žákům
i zákonným zástupcům v řadě problémových životních situací. Škole se daří včas
identifikovat nevhodné chování mezi žáky a přijímat účinná opatření. V poslední době byly
úspěšně řešeny vztahy s prvky šikany v jedné třídě. Přetrvávajícím problémem je však
vysoká absence a její omlouvání a narůstající počet žáků s psychickými problémy. Také
se nedaří motivovat všechny žáky ohrožené vzdělávacím neúspěchem k docházce
na nabízené doučování.
Žáci jsou vhodně vedeni k rozvoji sociálních kompetencí a kooperačních dovedností,
např. formou činnosti školního parlamentu. Podporou pro nastavování vhodných vztahů
ve třídě je realizace adaptačního kurzu při zahájení studia a sportovně jazykového kurzu
pro žáky druhého ročníku.
Pro školu je stěžejní partnerství s firmami, kde je organizována odborná praxe žáků.
S většinou subjektů škola spolupracuje dlouhodobě, výsledky jsou pravidelně


                                             3/5
vyhodnocovány a v případě potřeby jsou přijímána odpovídající opatření. Specifickou
a efektivní formou vyhodnocení odborné praxe žáků jsou na závěr školního roku
organizované workshopy, kdy za přítomnosti spolužáků, pedagogů a zástupců jednotlivýc h
firem žáci prezentují své výsledky.


                                         Závěry
Vývoj školy
- zkvalitnění materiálního zabezpečení výuky
Silné stránky
- efektivně nastavená spolupráce s profesními partnery vedoucí k propojení s praxí
  a ke zkvalitnění vzdělávání
- projekty školy podporující názornost vzdělávání a propojení teorie s praxí
Slabé stránky a/nebo příležitosti ke zlepšení
- nedostatečná diferenciace činností nepodporuje studijní potenciál žáků
- neefektivní závěry hodin v teoretické výuce s absencí zhodnocení              pedagoga
  a sebehodnocení žáků, příp. vzájemného hodnocení
Doporučení pro zlepšení činnosti školy
- ve vzdělávání zavést metody a formy výuky podporující diferenciaci činností
- zaměřit se na zefektivnění závěrů hodin vedoucí k účinné zpětné vazbě pro pedagogy
  a žáky


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní řád, ze dne 25. 9. 2020
 2.   Vnitřní řád školní jídelny, ze dne 1. 6. 2022
 3.   Rozvrhy hodin, školní rok 2022/2023
 4.   Koncepce rozvoje školy, ze dne 10. 3. 2022
 5.   Výroční zpráva, školní rok 2022/2023
 6.   Dokumentace školského poradenského pracoviště, školní rok 2022/2023
 7.   Zápisy z jednání pedagogické rady, školní rok 2022/2023
 8.   Smlouvy odborné praxe žáků, školní rok 2022/2023
 9.   Záznamy z realizace tandemové výuky, školní rok 2022/2023


                                           4/5
10.   Zápisy z jednání metodických komisí, školní rok 2022/2023
11.   Deníky odborného výcviku, školní rok 2021/2022


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole, jíž se týká,
a v místně příslušném inspektorátu České školní inspekce. Zároveň je inspekční zpráva
zveřejněna na webových stránkách České školní inspekce a v informačním systému
InspIS PORTÁL.


Složení inspekčního týmu a datum vyhotovení inspekční zprávy


 Mgr. Andrea Zadinová, školní inspektorka
 vedoucí inspekčního týmu

 Mgr. Ludmila Dobalová, školní inspektorka

 Mgr. Marie Jadrná, školní inspektorka

 Bc. Dana Kuličková, kontrolní pracovnice

 Mgr. Miroslav Pospíšil, školní inspektor




Datem vyhotovení inspekční zprávy se rozumí datum posledního podpisu člena inspekčního
týmu.




                                            5/5
