                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1109/21-E


Název                                Střední škola zemědělská a veterinární Lanškroun
Sídlo                                Dolní Třešňovec 17, 563 01 Lanškroun
E-mail                               info@szes-la.cz
IČ                                   00087670
Identifikátor                        600013146
Právní forma                         příspěvková organizace
Zastupující                          Ing. David Hruška
Zřizovatel                           Pardubický kraj
Místo inspekční činnosti             Dolní Třešňovec 17, 563 01 Lanškroun
Termín inspekční činnosti            6. až 8. a 11. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                          Charakteristika
Střední škola zemědělská a veterinární Lanškroun (dále „škola“) vykonává činnost střední
školy, školního hospodářství, domova mládeže a školní jídelny. Ve střední škole jsou
vyučovány dva obory vzdělání ukončované maturitní zkouškou, 41- 41-M /01


2021/2022
Agropodnikání a 43-41-M/01 Veterinářství v denní formě vzdělávání. V době inspekční
činnosti se ve střední škole vzdělávalo 316 žáků ve 12 třídách, z toho 23 žáků se speciálními
vzdělávacími potřebami.


                         Hodnocení podmínek vzdělávání
Ředitel školy využívá svoje zkušenosti ve funkci k systematickému řízení provozu školy
i jejímu pedagogickému vedení. Koncepční záměry rozvoje školy vycházejí z reálných
možností a podmínek školy a určují žádané cíle ve všech významných oblastech (výchovně
vzdělávací proces, personální rozvoj školy, vedení a řízení školy, spolupráce s rodiči,
školami a dalšími partnery, propagace školy, materiálně technické vybavení a uplatnění
absolventů na trhu práce). Postupně se dobře daří naplňovat dlouhodobou strategii školy,
kterou je vytvoření veterinárně- zemědělského vzdělávacího centra s funkčním školským
zařízením pro praktickou výuku (školní hospodářství a veterinárně- zemědělské centrum,
mlékárna, odborné učebny), sloužícího jak žákům školy, tak zájemcům o další vzdělává ní
z řad odborné veřejnosti. Ředitel školy deleguje pravomoci především na zástupkyni ředitele
školy a v dílčích oblastech na vedoucí učitelku praktického vyučování. Ke zkvalitně ní
výchovně vzdělávacího procesu také přispívá účelná spolupráce vedení školy se školním
poradenským pracovištěm, vedoucími předmětových komisí, domova mládeže, školního
hospodářství a školní jídelny. Vzájemná komunikace mezi vedením školy, žáky a pedagogy
pozitivně podporuje příznivé klima ve škole. Prostřednictvím školního řádu a dalších
interních směrnic má škola přehledně nastavena pravidla svého působení. Kontrolní
mechanismy účinně monitorují a vyhodnocují kvalitu poskytovaného vzdělávání.
Koncepční práce vedení školy se kladně odráží i v personálních podmínkách. Výuku
zabezpečuje stabilní, odborně kvalifikovaný pedagogický sbor. Nově příchozím učitelům
jsou vytvořeny podmínky pro adaptaci stanovením uvádějících učitelů, pomoc poskytuje
i vedení školy a ostatní vyučující. Pozitivem je zajištění části výuky ve škole vyučujíc ími,
kteří současně působí jako odborníci v oboru. Vedení školy klade důraz na kvalitu
vzdělávání, s důrazem na odborné předměty. Pedagogický proces je kontrolován především
hospitační činností vedení školy. Zpětná vazba, která je poskytována vyučujícím, přispívá
ke zvýšení kvality výuky. Vzájemná spolupráce učitelů v této oblasti funguje pouze
částečně. Pro zefektivnění vzdělávacích strategií na úrovni školy chybí systematické
využívání vzájemných hospitací a sdílení nových poznatků. Další vzdělávání pedagogickýc h
pracovníků probíhá plánovaně a zohledňuje potřeby školy (široký výběr odborných
seminářů, kurzy anglického jazyka, apod.), individuální zájem jednotlivců a aktuální
nabídky vzdělávacích akcí. Novou významnou oblastí, na níž se další vzdělávání pedagogů
zaměřuje, je distanční vzdělávání, jako komplex vědomostí a dovedností uplatnitelnýc h
v alternativě ke vzdělávání prezenčnímu.
Poradenské, konzultační a informační služby žákům i jejich zákonným zástupcům poskytují
ve škole výchovná poradkyně, kariérový poradce a školní metodička prevence. Do školy
jednou měsíčně rovněž dochází školní psycholožka. Péče o žáky se speciálními
vzdělávacími potřebami spočívá ve včasné identifikaci jejich individuálních vzdělávac íc h
potřeb a pravidelné spolupráci se školskými poradenskými zařízeními. Informace týkající se
doporučení školských poradenských zařízení předává výchovná poradkyně učitelům
pravidelně na jednáních pedagogické rady. Metodička prevence každoročně aktualizuje plán
preventivních opatření, který se opírá o vyhodnocování činností z předcházejícího období,
stanovuje krátkodobé a dlouhodobé cíle a konkrétní témata prevence. Nastavení
prosociálních vazeb v třídních kolektivech zejména prvních ročníků podporuje organizo vá ní



2021/2022                                    2
adaptačních kurzů. Systém prevence podle potřeby vhodně doplňuje činnost školního senátu
a široká nabídka mimoškolních aktivit.
Prostorové, materiální a technické podmínky školy jsou na velmi dobré úrovni, umožňují
naplňování stanovených cílů vzdělávání v plném rozsahu. Škola pro výuku disponuje
vybavenými vlastními pracovišti a laboratořemi, účelně využívá také pracoviště v reálném
prostředí u smluvních partnerů. K dosažení koncepčních záměrů škola využívá i další zdroje
finančních prostředků poskytnuté např. Ministerstvem zemědělství ČR a Evropskou unií
při realizaci četných projektů. Významnou část finančních prostředků přináší škole rovněž
vlastní doplňková činnost zejména v oblastech chovu koní, jejich výcviku a jezdectví,
mlékárenství, mimoškolní výchovy a vzdělávání, pořádání specificky zaměřenýc h
odborných kurzů (např. inseminační kurz) a další. V domově mládeže mají ubytovaní žáci
k dispozici vybavení pro odpočinek, hygienu, sebevzdělávání a k rozvoji individuálníc h
zájmů ubytovaných žáků slouží pestrá nabídka volnočasových aktivit. Přestože některé
materiálně technické vybavení je starší a viditelně opotřebované, je funkční.


                          Hodnocení průběhu vzdělávání
Společným rysem zhlédnutých vyučovacích hodin byla přátelská atmosféra, která
spoluvytvářela příznivé podmínky pro vzdělávání žáků. Pedagogové se žáky otevřeně
komunikovali, projevovali vstřícnost. Žáci diskutovali, prezentovali vlastní názory k tématu
probíraného učiva, respektovali dohodnutá pravidla, plnili zadané úkoly a vystupova li
kultivovaně. Ve většině hodin učitelé kladli důraz na motivaci žáků. Učitelé postupovali
systematicky a učivo bylo předkládáno v přiměřeném rozsahu a tempu, které odpovídalo
možnostem jednotlivců a umožňovalo jejich zapojení do vzdělávacího procesu. Pro zvýšení
názornosti a podporu pochopení probíraného učiva učitelé efektivně využívali promítané
prezentace s obrázky a texty. Pozitivním rysem sledované výuky bylo její vedení
ve vzájemných mezipředmětových souvislostech a zejména ve vztahu k využití poznatků
a schopností v praxi. Učitelé ve výuce vycházeli nejen z požadavků školních vzdělávac íc h
programů, ale také z dosažené úrovně a možností jednotlivých žáků, zejména v prakticky
orientovaných odborných činnostech nebo v rámci tělesné výchovy.
Učitelé strukturu hodin promýšleli, avšak spíše z pohledu obsahu než vzhledem k použitým
metodám výuky. V teoretickém vyučování převažovala frontální výuka s dominantním
postavením učitele, přesto byli žáci vedeni k vyvozování a logickým závěrům a nedocházelo
tak k pouhému předávání hotových poznatků. Využívané metody a formy práce vesměs
udržovaly žákovskou pozornost a umožňovaly aktivní zapojení žáků do vzdělává ní.
V některých hodinách se žáci aktivně podíleli na výuce, velmi dobře spolupracova li
s učitelem a prokazovali dosažení příslušných kompetencí a získávali zpětné infor mace
o kvalitě svých znalostí. Výklad pedagoga vhodně navazoval na již získané zkušenosti
a praktické dovednosti žáků. Žáci odpovídali obvykle s porozuměním dané problematice.
Samostatná efektivní práce žáků s informacemi byla zaznamenána v malé míře. Pouze menší
část pedagogů v průběhu hodiny vedla žáky k účelné skupinové práci. Ve výuce cizího
jazyka učitelé preferovali frontální formu výuky s řízeným rozhovorem v kombinaci se
samostatnou prací, poslechem a využitím učebnice. V části hodin byl podporován rozvoj
interaktivních řečových dovedností žáků prostřednictvím konverzace. Hodiny byly vedeny
v příslušném cizím jazyce a rozvíjely tak jazykové kompetence žáků.
Zpětnou vazbu o pochopení učiva žáky získávali někteří vyučující v průběhu výkladu,
výjimečně na konci hodiny. Závěry hodin probíhaly spíše formálně a mnohdy v časové tísni.
Nedařilo se vždy důsledně zařazovat shrnutí učiva a zhodnocení, zda bylo dosaženo


2021/2022                                    3
vzdělávacího cíle. V malé míře bylo rovněž zařazeno vzájemné hodnocení nebo
sebehodnocení, které by umožnilo žákům uvědomit si, jakého učebního pokroku dosáhli.
Praktické vyučování bylo prováděno pod vedením učitelů nejen na pracovištích střední
školy a školního hospodářství s potřebným vybavením, ale také na vybraných moderních
pracovištích u smluvních partnerů. Bylo velmi dobře organizačně zajištěno. Aktivní
individuální přístup učitelů k žákům, vhodné instruktážní ukázky jednotlivých úkonů
a příp. i podpora přítomných žáků se speciálními vzdělávacími potřebami motivovaly žáky
k dodržování technologických postupů, k samostatnosti a k pečlivosti. V průběhu sledované
výuky bylo zaznamenáno efektivní využívání času a aktivní přístup žáků k plnění zadaných
úkolů. Učitelé poskytovali žákům zpětnou vazbu využitelnou k jejich dalšímu učení,
sledovali a hodnotili výkon a kvalitu práce. Bylo dbáno na upevňování zásad bezpečné práce
a ochrany zdraví. Rovněž v průběhu praktického vyučování byla mezi účastníky vzdělává ní
zřejmá příjemná tvůrčí pracovní atmosféra. Žáci byli schopni komunikovat o vykonávané
práci a zdůvodnit pracovní postup.
Činnost domova mládeže je organizována napříč výchovnými skupinami. Pro ubytované je
vytvářeno pozitivní přátelské klima nahrazující rodinné prostředí, zajištěna je podpora
k učení a k efektivnímu využívání volného času. Vychovatelé spolupracují s ostatními
pedagogy školy, zajímají se o problémy ubytovaných žáků a pomáhají je řešit.


                         Hodnocení výsledků vzdělávání
Výsledky žáků jsou dlouhodobě stabilní a na velmi dobré úrovni. Poslední dva školní roky
byly ovlivněny opatřeními MŠMT v důsledku pandemie, kdy se žáci vzdělávali formou
distanční výuky a nekonaly se žádné soutěže, veřejné prezentace a společenské akce.
O kvalitě poskytovaného vzdělávání svědčí to, že i v krátkém období, kdy se soutěže mohly
konat (květen a červen loňského a září tohoto školního roku) žáci školy opětovně dosahovali
výborných výsledků na celorepublikové a krajské úrovni. Zdařilé výsledky vzdělává ní
prezentuje škola také ve formě žákovských produktů ze školní mlékárny, které si mohou
zájemci z řad veřejnosti zakoupit ve školní prodejně.
Z analýzy předložených údajů za uplynulý školní rok a z výsledků maturitních zkoušek
za poslední tři roky vyplývá, že žáci školy byli i v tomto období lepší, než průměrné
výsledky vzdělávání žáků ostatních škol stejných oborů vzdělání v rámci České republiky.
Účinná propagace školy a její vzdělávací nabídky v posledních letech pomohla výrazně
navýšit počet zájemců o přijetí ke vzdělávání. Hodnocení úrovně dosažených výsledků
vzdělávání je prováděno převážně vlastními evaluačními nástroji. Vedení školy
a pedagogové systematicky sledují a vyhodnocují dosahované výsledky vzdělávání žáků
v jednotlivých předmětech a v případě projevů školního neúspěchu přijímají potřebná
opatření k nápravě a prevenci. Žákům ohroženým školní neúspěšností škola nabízí
konzultační hodiny a doučování. Na rozdíl od doučování nejsou nabízené konzultace žáky
využívány v plné míře. Informace o individuálních i skupinových výsledcích vzdělává ní
jsou žákům a zákonným zástupcům dostupné prostřednictvím elektronického informač ního
systému. Příznivou atmosféru školy potvrzuje nízký počet výchovných opatření, také
chování bylo hodnoceno stupněm uspokojivé pouze ojediněle. Pozitivní vliv na to má
pozornost soustředěná na předcházení rizikovým projevům v chování žáků a podpora jejich
volnočasových aktivit (sportovní klub, jezdecký klub, řada zájmových činností). V průběhu
studia mohou žáci absolvovat další odborné kurzy, které pomáhají rozšiřovat jejich odborné
znalosti a kompetence. Pro posílení čtenářské gramotnosti žáci navštěvují školní kniho vnu
a pozitivem je i zapojení do tzv. čtenářských dílen.


2021/2022                                   4
Škola je aktivní v odborné činnosti, spolupracuje s mnoha partnery z oblasti praktického
zemědělství i vědecko-výzkumnými institucemi. Cíleně udržuje a rozvíjí sociální partnerství
s mnoha zemědělskými podniky a organizacemi, univerzitami, svazy chovatelů,
veterinárními lékaři, regionálními partnery a dalšími, což vede ke zvyšování kvality
poskytovaného vzdělávání. V rámci Pardubického kraje je škola členem vzdělávacího centra
Agrovenkov, které zajišťuje vzdělávací a poradenskou činnost pro potřeby zemědělství
a venkova. Konstruktivní partnerské vztahy vytváří vedení školy také se zřizovate le m.
K podpoře přírodovědného a technického vzdělávání jsou využívány prostory nově
vybudovaného tzv. Selského dvora a arboreta s venkovní učebnou. Škola je zapojena do řady
mezinárodních projektů, v rámci nichž spolupracuje se školami obdobného typu.


                                         Závěry
Vývoj školy
- Výrazný rozvoj materiálně technických podmínek,
- od poslední inspekční činnosti došlo k navýšení počtu žáků.

Silné stránky
- Reálná vize podpořená bohatou projektovou činností a materiálními podmínka mi
  vytvářejí dobré předpoklady pro rozvoj vzdělávání,
- široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity odborného vzdělávání,
- příjemná pracovní atmosféra vyučovacích hodin podporující otevřenou komunikaci mezi
  učiteli a žáky.

Slabé stránky a/nebo příležitosti ke zlepšení
- Ojedinělé využívání závěrů hodin k účelnému ověřování pochopení učiva žáky a dosažení
  stanoveného cíle hodiny,
- pro zefektivnění vzdělávacích strategií na úrovni školy chybí systematické využívá ní
  vzájemných hospitací a sdílení nových poznatků z dalšího vzdělávání pedagogickýc h
  pracovníků,
- vyučující málo využívají formativní zpětnou vazbu jako prostředek rozvoje osobnosti
  žáka a motivace k jeho dalšímu vzdělávání.

Doporučení pro zlepšení činnosti školy
- Ve struktuře vyučovacích hodin účelně pracovat s cílem, v závěru hodin ověřovat míru
  jeho naplnění,
- zaměřit se na využívání formativního hodnocení žáků, využít možnosti dalšího
  vzdělávání pedagogických pracovníků v této oblasti,
- využívat vzájemných hospitací pro sdílení nových poznatků z dalšího vzdělává ní
  pedagogických pracovníků, metod a forem práce.




2021/2022                                   5
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 29. 9. 2021
 2. Koncepce rozvoje školy 2010-2025
 3. Školní a klasifikační řád s účinností od 2. 11. 2020
 4. Školní vzdělávací programy oborů vzdělání platné ve školním roce 2021/2022
 5. Dokumenty k plánování a realizaci dalšího vzdělávání pedagogických pracovníků
    ve školním roce 2020/2021 a 2021/2022 (výběr)
 6. Dokumentace ke kontrolní a hospitační činnosti ve školním roce 2020/2021
    a 2021/2022 (výběr)
 7. Rozvrhy hodin pro školní rok 2021/2022
 8. Školní matrika – aktuální stav
 9. Třídní knihy pro školní roky 2021/2022 (výběr)
10. Personální dokumentace k odborné kvalifikaci pedagogických pracovníků (výběr)
11. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech
12. Záznamy z jednání pedagogické rady ve školních rocích 2020/2021 a 2021/2022
13. Záznamy z jednání předmětových komisí ve školních rocích 2020/2021 a 2021/2022
14. Dokumentace výchovného poradenství a preventivních programů pro školní
    roky 2020/2021 a 2021/2022
15. Dokumentace k ukončování vzdělávání žáků ve školním roce 2020/2021
16. Výroční zpráva o činnosti školy za školní rok 2019/2020
17. Deníky výchovných skupin v domově mládeže vedené ve školním roce 2021/2022
18. Školní vzdělávací program Domova mládeže při SŠ zemědělské a veterinární Lanškroun
    platný ve školním roce 2021/2022
19. Vnitřní řád Domova mládeže Střední školy zemědělské a veterinární Lanškroun platný
    ve školním roce 2021/2022
20. Inspekční zpráva Čj. ČŠIE-834/14-E


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02        Pardubice, případně prostřednictvím datové schránky


2021/2022                                 6
(g7zais9), nebo na e-podatelnu csi.e@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Holánková, školní inspektorka,          Mgr. Petra Holánková v. r.
 vedoucí inspekčního týmu
 Ing. Jan Černý, školní inspektor                       Ing. Jan Černý v. r.


 Mgr. Hana Rozsypalová, školní inspektorka         Mgr. Hana Rozsypalová v. r.


 Bc. Daniela Růžová, kontrolní pracovnice            Bc. Daniela Růžová v. r.


 Ing. Jitka Gregorová, odbornice                     Ing. Jitka Gregorová v. r.
 na zemědělství

V Pardubicích 4. 11. 2021


Datum a podpis ředitele školy potvrzující projednání a převzetí inspekční zprávy


 Ing. David Hruška, ředitel školy                     Ing. David Hruška v. r.



V Lanškrouně 9. 11. 2021




2021/2022                                    7
