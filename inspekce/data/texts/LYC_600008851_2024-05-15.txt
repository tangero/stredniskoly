                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-634/24-C
                                      Sp. zn. ČŠIC-S-126/24-C


Název                               Střední odborná škola ekologická a potravinářská,
                                    Veselí nad Lužnicí, Blatské sídliště 600/I
Sídlo                               Blatské sídliště 600/I, 391 81 Veselí nad Lužnicí I
E-mail                              info@sos-veseli.cz
IČO                                 60 061 855
Identifikátor                       600 008 851
Právní forma                        příspěvková organizace
Zastupující                         Ing. Ladislav Honsa
Zřizovatel                          Jihočeský kraj
Místo inspekční činnosti            Blatské sídliště 23, Veselí nad Lužnicí
                                    Blatské sídliště 600, Veselí nad Lužnicí
Inspekční činnost na místě          15. 5. 2024 − 20. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední odborná škola ekologická a potravinářská, Veselí nad Lužnicí, Blatské sídliště 600/I
(dále jen škola) vykonává činnost střední odborné školy a domova mládeže. Poskytuje
střední vzdělání s maturitní zkouškou v denní formě oborů 16-01-M/01 Ekologie a životní
prostředí, 29-42-M/01 Analýza potravin, 29-41-M/01 Technologie potravin a 78-42-M/05
Přírodovědné lyceum. K termínu inspekční činnosti navštěvovalo střední školu 266 žáků
v 12 třídách. V domově mládeže bylo v době inspekce ubytováno 140 žáků v 5 výchovnýc h
skupinách.


                         Hodnocení podmínek vzdělávání
Ředitel školy zpracoval plán rozvoje školy na období 2023–2026, který pokrývá všechny
zásadní oblasti a vytváří vhodné předpoklady pro stávající fungování školy i pro její další
rozvoj. Realisticky stanovené cíle reagují na aktuální potřeby školy a vedení se je daří
postupně naplňovat. Systém řízení je založený na jednoznačném vymezení kompetencí
a povinností jednotlivých pracovníků. Kontrolní a hospitační činnost je pojata komplexně,
v některých oblastech je však méně důsledná. V oblasti pedagogické není systematick y
sledována a podporována oblast aktivizujících metod a forem práce a formativního
hodnocení. Formální nepřesnosti byly zjištěny také ve vedení povinné dokumentace, většina
z nich byla odstraněna v průběhu inspekce.
Pedagogický sbor prochází postupnou generační obměnou, v souvislosti s nárůstem počtu
žáků došlo také k jeho rozšíření. Nově příchozím a začínajícím pedagogům se dostává ze
strany vedení školy i zkušenějších kolegů účinné podpory. Další vzdělávání pedagogickýc h
pracovníků vychází zejména z individuálního zájmu pedagogů a aktuální nabídky
vzdělávacích institucí. Zaměření dalšího vzdělávání, které by důsledně zohledňo va lo
konkrétní potřeby školy, vytipované na základě hospitační činnosti, není realizo vá no
v dostatečné míře. Vzájemná spolupráce pedagogického sboru je efektivní, vzhlede m
k velikosti školy probíhá zejména v rámci každodenního osobního styku, případně v rámci
předmětových komisí. Intenzivní spolupráce třídních učitelů s vychovateli domova mládeže
přispívá k předcházení výchovným a studijním problémům.
Materiálně-technické zázemí školy se daří ve spolupráci se zřizovatelem a aktivním
zapojením do projektů neustále zkvalitňovat. Instalace nové vzduchotechnik y
a fotovoltaické elektrárny napomáhá ke snižování provozních nákladů a zlepšení prostředí
pro žáky i učitele. Významným přínosem pro zlepšení kvality výchově-vzdělávac ího
procesu bylo pořízení nového vybavení laboratoří a nové počítačové techniky. Postupná
modernizace nábytkového vybavení na domově mládeže přispívá ke zpříjemně ní
ubytovacích podmínek. Se vzrůstajícím počtem žáků však začíná být kapacita domova
mládeže nedostačující, proto vedení školy plánuje jeho přístavbu, která se nachází ve stadiu
zpracované studie.
Škola rozvíjí efektivní spolupráci s organizacemi zaměstnavatelů a vysokými školami. Ve
škole působí poradní sbor ředitele, který napomáhá spojovat školní vzdělání s praxí s cílem
zvýšit uplatnitelnost absolventů na trhu práce. Jako fakultní škola Přírodovědecké fakulty
Univerzity Karlovy a Přírodovědecké fakulty Jihočeské univerzity a cvičná škola České
zemědělské univerzity v Praze pro pedagogické praxe škola rovněž participuje na nabídce
exkurzí a seminářů pro učitele a žáky. Dlouhodobě škola spolupracuje formou společných
projektů a stáží s několika zahraničními školami. Škola se rovněž formou kulturníc h,
osvětových, ekologických, sportovních a charitativních akcí živě zapojuje do života města.


                          Hodnocení průběhu vzdělávání
Hospitované hodiny se vyznačovaly klidnou pracovní atmosférou. Pedagogové uplatňova li
ve všech sledovaných hodinách respektující a vstřícný přístup, žáci spolupracova li



                                            2/6
s vyučujícími, zodpovědně plnili zadané úkoly a dodržovali nastavená pravidla. Do výuky
byli efektivně zapojováni i žáci se speciálními vzdělávacími potřebami. Na žáky byly
kladeny přiměřené a jasné požadavky, včetně ověřování, zda žáci vzdělávacímu obsahu
rozumí. Vyučující kladli důraz zejména na výklad nové látky a upevňování učiva, méně
často se objevily aktivity podporující tvořivost a objevování nových poznatků. Účinnost
sledované výuky snižovala také nízká míra diferenciace zadávaných úkolů s ohledem na
různou úroveň studijních předpokladů žáků a na jejich odlišné pracovní tempo. Ve větší části
hodin převažovala frontální výuka kombinovaná se samostatnou prací, která neposkytovala
žákům dostatek prostoru pro jejich aktivní zapojení do vzdělávacího procesu, rozvoj
komunikace a spolupráce. Ve většině hodin se vyučujícím nedařilo podporovat tvůrčí
a kritické myšlení a rozvíjet postojovou složku vzdělávacích cílů. Průběžné hodnocení
poskytovalo žákům zpětnou vazbu k aktuální úrovni znalostí a dovedností, žáci však ve
většině hodin nebyli vedeni k sebehodnocení a vzájemnému hodnocení a k vyhodnoco vá ní
stanovených cílů. Názornost výuky podporovalo efektivní využití názorných pomůcek
a didaktické techniky. Rozvoj jazykových a sociálních kompetencí významně podporují
zahraniční pobyty realizované v rámci dlouhodobé spolupráce s několika zahranič ními
školami. Osvědčeným doplňkem výuky jsou tematicky zaměřené exkurze a účast na
odborných vzdělávacích akcích. Aktivní zapojení žáků do širokého spektra ekologick ýc h,
charitativních, společensko-kulturních i výchovně-vzdělávacích akcí zvyšuje zájem žáků
o dění ve společnosti a přispívá k propagaci školy na veřejnosti.
Činnost domova mládeže vhodně navazuje na vzdělávání ve střední škole. Odpočinkové
a tematicky zaměřené aktivity respektují stanovené výchovně-vzdělávací cíle tohoto
školského zařízení, dostatek prostoru je poskytován osobnímu volnu. Žáci mohou podle
individuálních potřeb využít pomoc vychovatelů či vrstevníků při přípravě na vyučová ní.
Úzká spolupráce s domem dětí a mládeže, domovem seniorů a s diakonií Rolnička přispívá
k rozvoji sociálních a komunikativních kompetencí žáků. Pestrá nabídka zájmových aktivit
a kroužků, kterou žáci ve velké míře využívají, umožňuje smysluplné trávení volného času
a přispívá k rozvoji jejich zájmů a specifického nadání.


                          Hodnocení výsledků vzdělávání
Ke zjišťování úrovně vzdělávacích výsledků využívá škola standardní interní hodnoticí
nástroje – testy, ústní zkoušení a písemné práce. V omezené míře je využívána také externí
evaluace. Vyhodnocování úspěšnosti žáků probíhá na jednáních pedagogické rady, ve
výročních zprávách a částečně i v předmětových komisích. Chybí však důslednějš í
a systematičtější přístup k analýze dosažených individuálních i skupinových výsledků a ke
sledování efektivity opatření přijatých ke zlepšení. Dosahované výsledky odpovídají
studijnímu potenciálu žáků, celkově nejlepších výsledků je zpravidla dosahováno u oboru
přírodovědné lyceum. V loňském školním roce neuspěl na konci druhého pololetí jeden žák,
20 % žáků prospělo s vyznamenáním. Škola zaznamenává poměrně nízkou absenci,
minimalizovat se daří i neomluvenou absenci, která je zapříčiněna jednotlivci. V této oblasti
se pozitivně odráží efektivita preventivních aktivit a účinná spolupráce školy s rodinou
a domovem mládeže, ve kterém je ubytována více než polovina žáků školy. Ukládání
kázeňských opatření se vyskytuje ojediněle, škola naopak motivuje žáky k učení
a k pozitivním postojům ke škole pochvalami, jejichž počet významně přesahuje počet
uložených kázeňských opatření. Výsledky na konci vzdělávání do značné míry korespondují
s průběžnými výsledky a jsou závislé na konkrétním složení třídy. V loňském školním roce
škola dosáhla u jednotlivých oborů a předmětů jak nadprůměrných, tak podprůměrnýc h
výsledků v porovnání s celostátním průměrem škol podobného typu.


                                            3/6
Prostor pro seberealizaci a rozvoj nadání vytváří škola podporou účasti žáků v širokém
spektru předmětových soutěží a olympiád, ve kterých se žáci školy umísťují na okresní až
krajské úrovni. Výborných úspěchů dosahují tradičně žáci školy ve středoškolské odborné
činnosti. Významné ocenění na národní i mezinárodní úrovni získalo pivo vyrobené ve
školním minipivovaru.
Školní poradenské pracoviště zajišťuje poradenské služby v rozsahu odpovídajícím velikosti
školy a vzdělávacím potřebám žáků. Realizovaná podpůrná opatření jsou v souladu
s doporučeními školských poradenských zařízení a jejich účinnost je pravidelně
vyhodnocována, což umožňuje včas reagovat na konkrétní situace a potřeby žáků.
Preventivní program školy se zaměřuje na předcházení a rozpoznání rizikového chování
a zajištění včasné intervence. Škola se vhodně zapojuje do řady akcí zaměřených na zdravý
životní styl, prevenci rizikového chování a podporu volnočasových aktivit.
K systematické prezentaci školy na veřejnosti jsou využívány webové stránky školy
a sociální sítě, škola také pravidelně pořádá dny otevřených dveří, prezentuje se na výstavách
a burzách středních škol. V prostorách školy je tradičně organizována akce pro žáky
základních škol s názvem Kouzelný den v laboratořích s cílem získat budoucí žáky.


                                          Závěry
Vývoj školy
– Vzrostl počet žáků školy.
– Došlo k rozšíření pedagogického sboru, který zároveň prochází postupnou generační
  obměnou.
– Rozšířil se počet partnerských zahraničních škol a počet spolupracujících firem.
– Škola pokračuje ve zlepšování materiálního zázemí a plánuje další rozšíření prostor školy.
Silné stránky
– Efektivní spolupráce se smluvními partnery z řad významných zaměstnavatelů rozvíjí
  odborné kompetence žáků a umožňuje kvalitní přípravu na budoucí povolání.
– Dlouholetá spolupráce se zahraničními školami zvyšuje jazykové dovednosti žáků,
  podporuje výměnu zkušeností a rozvoj občanských, sociálních a komunikativníc h
  kompetencí. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Učitelé nevyužívají v dostatečné míře metody a formy práce směřující k vyšší aktivitě
  a vzájemné spolupráci žáků. (4.2)
– Dostatečná pozornost není věnována formativnímu hodnocení a diferenciaci zadávaných
  úkolů s ohledem na maximální rozvoj potenciálu jednotlivce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                             4/6
Doporučení pro zlepšení činnosti školy
– Další vzdělávání pedagogických pracovníků plánovat na základě poznatků z hospitační
  činnosti, vyhodnocovat efektivitu absolvovaných akcí a nově získané dovednosti
  uplatňovat ve výuce.
– Zařazovat metody a formy práce podporující aktivní učení, ve vyšší míře používat
  sebehodnocení a vzájemné hodnocení žáků, častěji zařazovat do hodin diferenco va né
  úkoly.
– Věnovat náležitou pozornost tvorbě školních dokumentů a vedení povinné školní
  dokumentace.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. ledna 2024
 2.   Výpis z rejstříku škol a školských zařízení ke dni zahájení inspekční činnosti
 3.   Jmenování ředitele školy s účinností od 1. 8. 2018, č. j. KUJCK 80067/2018 ze dne
      15. 6. 2018
 4.   Školní vzdělávací programy pro obory 78-42-M/05 Přírodovědné lyceum s platností
      od 1. 9. 2022, 29-42-M/01 Analýza potravin s platností od 1. 9. 2022, 29-41-M/01
      Technologie potravin s platností od 1. 9. 2022, 16-01-M/01 Ekologie a životní
      prostředí s platností od 1. 9. 2022
 5.   Školní vzdělávací program domova mládeže s platností od 1. 9. 2022
 6.   Školní řád s platností od 20. 5. 2024
 7.   Vnitřní řád domova mládeže s platností od 1. 2. 2024
 8.   Školní matrika vedená v listinné podobě a doklady o průběhu a ukončování
      vzdělávání
 9.   Plán rozvoje SOŠ ekologické a potravinářské Veselí nad Lužnicí na období 2023-
      2026
10.   Výroční zpráva o činnosti školy za školní rok 2022/2023
11.   Třídní knihy ve školním roce 2023/2024
12.   Rozvrh hodin platný pro školní rok 2023/2024
13.   Plán dalšího vzdělávání pedagogických pracovníků na školní rok 2023/24
14.   Dokumentace k přijímacímu řízení do oborů vzdělání s maturitní zkouškou
15.   Zápisy z pedagogických rad za školní roky 2022/2023 a 2023/2024
16.   Hospitační záznamy


                                         5/6
17.   Zápisy z jednání předmětových komisí
18.   Deníky výchovných skupin domova mládeže za školní rok 2023/2024
19.   Denní záznamy za školní rok 2023/2024
20.   Dokumentace k výchovnému poradenství a prevenci rizikového chování
21.   Ekonomická dokumentace školy vztahující se k hodnocení finančních podmínek za
      roky 2022 a 2023
22.   Dokumentace týkající se oblasti BOZ včetně knih úrazů
23.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marie Adamová, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice
6. 6. 2024




                                         6/6
