CSI0X00CW397




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1481/24-U
                                      Sp. zn. ČŠIU-S-293/24-U


Název                               Gymnázium a Střední průmyslová škola, Duchcov,
                                    příspěvková organizace
Sídlo                               Masarykova 909/12, 419 01 Duchcov
E-mail                              skola@gspsd.cz
IČO                                 61 515 477
Identifikátor                       600 011 267
Právní forma                        příspěvková organizace
Zastupující                         Mgr. Hana Kutáková, MBA
Zřizovatel                          Ústecký kraj
Místo inspekční činnosti            Masarykova 909/12, Duchcov
Inspekční činnost na místě          7. 10. 2024 − 10. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.




                                                    1/7
                                     Charakteristika
Právnická osoba Gymnázium a Střední průmyslová škola, Duchcov, příspěvková organizace
(dále „škola“) vykonává činnost střední školy a vzdělává žáky v denní formě vzdělává ní
v oborech vzdělání 79-41-K/41 Gymnázium, 79-41-K/81 Gymnázium, 36-45-M/01
Technická zařízení budov, 36-46-M/01 Geodézie a katastr nemovitostí a 36-47-M/01
Stavebnictví.
V době inspekční činnosti se ve škole vzdělávalo 392 žáků ve 22 třídách, z toho 198 žáků
v deseti třídách všeobecného gymnaziálního vzdělávání a 194 žáků ve 12 třídách odborného
vzdělávání. Škola eviduje 36 žáků se speciálními vzdělávacími potřebami a dva žáky
s identifikovaným nadáním. Podle individuálního vzdělávacího plánu se vzdělává jeden žák.
Další informace o škole jsou k dispozici na webových stránkách školy www.gspsd.cz.


                          Hodnocení podmínek vzdělávání
Ředitelka školy byla na vedoucí pracovní místo jmenována v roce 2020. Zpracovala
koncepci rozvoje školy, kterou každý rok vyhodnocuje a aktualizuje s cílem zkvalitně ní
činnosti školy. Do evaluace zapojuje pedagogy, žáky i další zaměstnance. K naplňová ní
strategických cílů přispívá spolupráce s různými sociálními partnery, např. se základními,
středními i vysokými školami. Velmi dobrá je spolupráce se zřizovatelem, který přispívá ke
zlepšování materiálních podmínek školy, podporuje realizaci různých projektů a soutěží.
Velmi úspěšně se škola zapojila do krajského motivačního programu Dobrá škola – Moderní
škola 4.0, jehož cílem bylo zlepšení kompetencí žáků v oblasti digitální gramotnosti
a informatického    myšlení,     dovednosti řešení problémů,         schopnosti logického
a algoritmického myšlení atd. Spolupráce se smluvními partnery i zahraničními školami
v oblasti odborného vzdělávání a organizace společných exkurzí, soutěží, výstav a projektů
podporuje rozvoj odborných i jazykových kompetencí žáků. Důležitým partnerem
podporujícím sounáležitost žáků s regionem, kde se vzdělávají, je město, do jehož akcí se
žáci aktivně zapojují. K propagaci školy a zvyšování zájmu o vzdělávání v ní přispívá
realizace velkého množství školních a mimoškolních aktivit a projektů, uskutečňování akcí
pro zákonné zástupce žáků a také setkávání s absolventy školy. Cíle v oblasti rozvoje
gramotností žáků se daří realizovat jen částečně, čtenářská gramotnost je efektivně rozvíjena
především v rámci jazykového vzdělávání, v ostatních předmětech její podpora není
systematická.
Při organizaci a řízení pedagogických procesů a jejich kontrole ředitelku školy doplňuje její
zástupkyně. Přesto nejsou kontrolní mechanizmy zcela účinné. Česká školní inspekce zjistila
nedostatky v obsahu školního vzdělávacího programu pro gymnaziální vzdělává ní
a v organizaci ústních zkoušek profilové části maturitní zkoušky. Hospitační činnost
realizuje především vedení školy. Metodická podpora poskytovaná pedagogům k jejich
práci však není dostatečně účinná a nedostatečně vede k realizaci cílů v oblasti výuky, ve
které přetrvávají některé nedostatky zjištěné při předchozí inspekční činnosti, např. chybějíc í
diferenciace a individualizace zadávaných úkolů, málo efektivní práce se vzdělávac ím
cílem, nedostatečné využívání formativního hodnocení. Předsedové předmětových komisí
i pedagogové své zkušenosti sdílejí, avšak ke vzájemným hospitacím, které by podpořily
efektivitu tohoto sdílení a vzájemnou inspiraci, se je motivovat nedaří.
Pedagogický sbor je ve velké míře kvalifikovaný a aprobovaný. Začínajícím pedagogům se
věnují uvádějící učitelé, podporu jim vhodně poskytuje vedení školy i příslušná předmětová
komise. Další vzdělávání vyučujících je zaměřeno na oblasti dle jejich zájmu i potřeb školy.


                                              2/7
V posledním školním roce bylo zaměřeno spíše na vzdělávání žáků se speciálními
vzdělávacími potřebami, rizikové chování žáků apod., jen v menší míře na aktivizač ní
metody a formy výuky a nedostatky zjištěné při hospitační činnosti. Poradenské služby ve
škole poskytuje výchovná poradkyně a metodik prevence. Nastavený systém poradenských
služeb, vzájemná spolupráce, způsob sdílení informací s vyučujícími a delegování přísluš né
odpovědnosti za specializované činnosti jsou funkční.
Materiální podmínky školy umožňují účinné naplňování školních vzdělávacích programů.
Pro společná setkávání i různé výstavy a další akce slouží školní aula. Pro výuku
přírodovědných předmětů jsou využívány odborné učebny i laboratoře, vybavení ateliéru
a učebny hudební výchovy podporují rozvoj uměleckých kompetencí žáků, využívá ní
tělocvičny, venkovního hřiště i posilovny přispívá k rozvoji fyzické zdatnosti a pohybových
dovedností žáků, učebny výpočetní techniky jsou účelně používány napříč všemi předměty.
Materiální vybavení pro podporu odborných kompetencí svým rozsahem a složením
odpovídá potřebám výuky, učební praxe je realizována v odborných učebnách školy i mimo
areál školy, kde žáci samostatně realizují různá měření dle zaměření svého studia.


                          Hodnocení průběhu vzdělávání
Hospitované hodiny probíhaly v klidné pracovní atmosféře, většinou založené na
vzájemném respektu vyučujících a žáků. Vzdělávací strategie a postupy zpravidla
odpovídaly charakteru probíraného učiva. Vyučující respektovali vlastní pracovní tempo
žáků, cílená diferenciace zadávaných úkolů podle jejich schopností a potřeb však
zaznamenána nebyla. Při samostatné práci poskytovali učitelé žákům individuální podporu.
Žáci často dostávali průběžně zpětnou vazbu o podávaných výkonech, pro rozvoj
hodnoticích dovedností však většinou pedagogové prostor nevytvářeli. Nedostatečný prostor
byl v závěru hodin věnován shrnutí učiva a efektivní zpětné vazbě o naplnění vzdělávac íc h
cílů. Formativní hodnocení ve většině navštívených hodin pedagogové nevyužívali. Pouze
sporadicky zadávali učitelé úlohy, které by vyžadovaly ověřování informací z různých
informačních zdrojů se záměrem vést žáky k samostatnému pochopení souvislostí a rozvoji
kritického myšlení. Pro názornost pedagogové často používali digitální technolo gie,
v některých hodinách s nimi pracovali také žáci.
Výuka cizích jazyků byla většinou vedená v cizím jazyce, využité vzdělávací strategie
podporovaly aktivní zapojení žáků do vzdělávacího procesu. Zařazené výukové metody
přispívaly zejména k upevňování a procvičování gramatických struktur. Perceptivní řečové
dovednosti žáků podporoval kvalitní mluvený projev pedagogů, v některých hodinách také
vhodně zařazená poslechová cvičení. Produktivní řečové dovednosti byly rozvíjeny
prostřednictvím řízeného rozhovoru v rovině učitel – žák nebo při práci ve dvojici.
Významným prvkem podporujícím komunikační dovednosti žáků je přítomnost rodilých
mluvčích.
Vyučující českého jazyka většinou využívali vedle frontální formy párovou či skupinovo u
práci, která účinně podporovala kooperativní dovednosti žáků a rozvíjela jejich kreativitu.
K efektivitě výuky přispívalo v některých hodinách využití digitálních technologií pro práci
s různými informačními zdroji.
V hodinách matematiky využili pedagogové především společnou a samostatnou práci. Žáci
byli částečně vedeni ke zdůvodňování využívaných postupů a vzájemnému učení.
Efektivita výuky odborných předmětů se odvíjela od zvolených organizačních forem
a výukových metod. Účinná byla aktivizující skupinová práce, která podporovala


                                            3/7
kooperativní dovednosti žáků a rozvíjela jejich kritické myšlení a schopnost argumentace.
Méně efektivní byla výuka, při níž byla dominantní činnost pedagogů. I přes snahu pedagogů
aktivizovat žáky doplňujícími otázkami, byli většinou pasivními příjemci informací, které si
zapisovali do sešitů. Pozitivem bylo časté propojování probíraného učiva se zkušenostmi
žáků z běžného života i studovaného oboru a využívání prezentací, pracovních listů,
obrazového materiálu a učebních pomůcek pro zvýšení názornosti výuky.


                          Hodnocení výsledků vzdělávání
K internímu ověřování znalostí a dovedností žáků využívají pedagogové tradiční evaluační
nástroje, které umožňují porovnávat dosažené výsledky žáků s očekávanými výstupy
deklarovanými ve školních vzdělávacích programech. Významným diagnostick ým
nástrojem jsou vstupní testy z matematiky, českého jazyka a anglického jazyka zadávané na
začátku prvního ročníku. Výsledky testů pedagogové vyhodnocují, projednávají je v rámci
předmětových komisí a následně individuálně stanovují oblasti, na které se ve výuce
zaměřují, aby podpořili žáky ve zlepšení jejich znalostí a dovedností. Pokrok ve výsledcíc h
vzdělávání ověřují pedagogové výstupními testy na konci školního roku. Limitujíc ím
faktorem pro komplexní zpětnou vazbu o dosažené úrovni očekávaných výstupů je zaměření
těchto testů na znalostní složku, úlohy vyžadující náročnější kognitivní operace či zaměřené
na čtenářskou gramotnost využívány nejsou. Hlavními nástroji strategie podporující
zvyšování úspěšnosti žáků jsou individuální konzultace a doučování, pro žáky posledního
ročníku studia rovněž nepovinné semináře, v odborných předmětech pak průběžná příprava
k maturitní zkoušce. Na základě výsledků externího testování čtenářské gramotnosti škola
přijala opatření, která se však promítají převážně jen do výuky jazykových předmětů.
Aktivity na podporu rozvoje čtenářské gramotnosti byly při inspekčních hospitacíc h
v ostatních předmětech zaznamenány jen ojediněle.
Přestože škola od posledního inspekčního hodnocení v roce 2016 zaznamenala význa mné
snížení neúspěšnosti při ukončování vzdělávání maturitní zkouškou, stále v některých
oborech vykazuje vyšší míru neúspěšnosti ve srovnání s republikovým průměrem v daných
skupinách oborů. Ke značnému zvýšení úspěšnosti došlo u oborů Gymnázium, v nichž ve
zkušebních obdobích 2023 a 2024 byl neúspěšný pouze jeden žák. Kolísavých výsledků
dosahovali žáci oboru Geodézie a katastr nemovitostí, když v roce 2023 byli všichni konající
maturitní zkoušku úspěšní, zatímco v roce 2024 neuspěli tři ze šesti konajících. Důvodem
vyšší neúspěšnosti v oborech Stavebnictví a Technická zařízení budov byla v roce 2023
zejména neúspěšnost ve zkušebním předmětu český jazyk ve společné části maturitní
zkoušky, v roce 2024 pak neúspěšnost v profilové části.
Výchovná poradkyně poskytuje ve školním sdíleném prostředí pedagogům potřebné
informace o žácích se speciálními vzdělávacími potřebami, efektivitu poskytované podpory
průběžně ve spolupráci s třídními učiteli vyhodnocuje a v případě potřeby s poradenskými
zařízeními vhodné postupy a uplatňování stanovených doporučení konzultuje. Přestože jsou
pedagogové o těchto žácích prokazatelně informováni, potřebná individualizace
a diferenciace ve vzdělávání těchto žáků v hospitovaných hodinách byla zaznamenána spíše
ojediněle. Systém kariérového poradenství přispívá k dobrému profesnímu uplatnění všech
žáků. Výchovná poradkyně se intenzivně věnuje podpoře žáků závěrečných ročníků při
volbě dalšího studia. Pravidelně pořádá besedy pro maturanty se zástupci vysokých škol,
společně navštěvují úřad práce, pořádá besedy s absolventy, kteří předávají zájemcům
praktické zkušenosti z různých vysokých škol, a také přednášky, které účelně napomáhají
přípravě žáků na přijímací zkoušky na vysoké školy.



                                            4/7
Promyšlený systém primární prevence reaguje na aktuální potřeby školy i jednotlivých žáků,
efektivní je jeho propojení s oblastí výchovného poradenství. Hlavním cílem je včas
podchytit rizikové projevy chování žáků a účinně jim předcházet, což se daří naplňovat.
Pravidelně organizované adaptační programy pro žáky nejen prvních ročníků s cílem
vytvářet dobré prosociální vztahy v třídních kolektivech významně přispívají k prevenci
rizikového chování a zároveň příznivě ovlivňují klima při vzdělávání. Jakékoliv náznaky
problémového chování jsou řešeny bezodkladně, což přispívá k jejich minimalizac i.
Účinnými preventivními aktivitami jsou také četné školní projekty, tematicky zaměřené
besedy, exkurze i výměnné zahraniční pobyty.
Žáci jsou motivováni k účasti v předmětových, sportovních i odborných soutěžích
a přehlídkách. Účastní se školních i okresních kol, postupují do krajských kol, např. ve
středoškolské odborné činnosti, sportovních nebo logických soutěžích. Přínosné jsou
zkušenosti, které žáci získávají účastí v mezinárodních soutěžích.


                                         Závěry
Vývoj školy
– Od poslední inspekční činnosti došlo ke zvýšení počtu žáků v denní formě vzdělává ní
  o více než 40 %, bylo ukončeno vzdělávání v dálkové formě v oboru 21-42-M/01
  Geotechnika. Od roku 2017 škola realizuje vzdělávání v oboru vzdělání 36-47-M/01
  Stavebnictví se zaměřením na architekturu a interiérový design.
– I nadále se daří realizovat četné projekty, zlepšily se materiání podmínky školy.
– Zkvalitnila se výuka cizích jazyků. Přetrvávají nedostatky ve výuce v oblasti práce se
  vzdělávacím cílem, využívání formativního hodnocení a diferenciace výuky podle
  kognitivních schopností jednotlivých žáků. Přestože se zlepšily výsledky školy při
  ukončování vzdělávání maturitní zkouškou, i nadále zůstávají v některých oborech
  vzdělání pod republikovým průměrem.
Silné stránky
– Navázaná partnerství včetně zahraniční spolupráce efektivně podporují rozvoj odborných
  kompetencí žáků. (1.5)
– Aktivity nad rámec běžné výuky účelně přispívají k osobnostnímu a sociálnímu rozvoji
  žáků. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zlepšování
  kvality výchovně-vzdělávacího procesu. (2.3)
– Žáci jsou nepravidelně vedeni k práci s různými informačními zdroji, zřídka jsou
  využívány metody podporující rozvoj kritického myšlení. (4.2)
– Ojediněle využívaná individualizace a diferenciace ve výuce a nepravidelná zpětná vazba
  o dosahovaném vzdělávacím pokroku žáků dostatečně nerozvíjí jejich individuá lní
  vzdělávací potenciál. (4.3)




                                            5/7
– Škola dosahuje v oborech vzdělání Technická zařízení budov a Stavebnictví podprůměrné
  výsledky ve společné části maturitní zkoušky vzhledem k dané skupině oborů v České
  republice. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zavést účinné kontrolní mechanismy, které umožní včasné odhalení nedostatků.
– V návaznosti na hospitační činnost poskytovat pedagogům účinnou metodickou podporu
  vedoucí ke zkvalitňování vzdělávacího procesu. Další vzdělávání pedagogů více zaměřit
  na slabé stránky ve výuce (individualizace a diferenciace vzdělávacího obsahu
  a zadávaných úloh, formativní hodnocení, práce s informačními zdroji a rozvoj kritického
  myšlení).
– Motivovat pedagogy ke sdílení zkušeností prostřednictvím vzájemných hospitací.
– Diferencovat a individualizovat výuku, pravidelně zařazovat práci s informačními zdroji
  a rozvíjet kritické myšlení, zefektivnit práci se vzdělávacím cílem a využívat formativní
  hodnocení, které by podporovalo rozvoj každého žáka.
– Systematicky rozvíjet čtenářskou gramotnost napříč všemi předměty.
– Přijímat účinná opatření pro zlepšení výsledků při ukončování vzdělávání maturitní
  zkouškou.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 53/2001
      (ze dne 11. 1. 2023)
 2.   Jmenování ředitelky školy s účinností od 1. 8. 2020
 3.   Výpis z rejstříku škol a školských zařízení MŠMT (ze dne 7. 10. 2024)
 4.   Školní řád na školní rok 2024/2025
 5.   Třídní knihy, školní rok 2024/2025 (vzorek)
 6.   Školní matrika vedená k termínu inspekční činnosti (vzorek)
 7.   Školní vzdělávací programy vyučovaných oborů vzdělání platné ve školním roce
      2024/2025
 8.   Strategie rozvoje školy Kvalitní škola (ze dne 31. 8. 2022)




                                            6/7
 9.   Dokumentace k ukončování vzdělávání maturitní zkouškou, zkušební období 2023-
      2025
10.   Výroční zpráva o činnosti školy za školní rok 2023/2024
11.   Plán dalšího vzdělávání pedagogických pracovníků, školní rok 2024/2025
12.   Personální dokumentace pedagogických pracovníků (vzorek) včetně osvědčení
      z dalšího vzdělávání vedená k termínu inspekční činnosti
13.   Záznamy z pedagogické rady a z jednání předmětových komisí, školní roky
      2023/2024 a 2024/2025 k termínu inspekční činnosti
14.   Kontrolní činnost ve školních rocích 2023/2024 a 2024/2025
15.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
16.   Inspekční zpráva České školní inspekce č. j.: ČŠIU-544/16-U (ze dne 30. 3. 2016)
17.   Webové stránky školy: www. gspsd.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Mgr. Ivana Reihsová, školní inspektorka
 Bc. Jana Sejvalová, kontrolní pracovnice
 PhDr. Hana Šťastná, školní inspektorka
 Ing. Josef Vlasák, Ph.D., odborník v oblasti geodézie
1. 11. 2024




                                          7/7
