                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-298/24-L
                                       Sp. zn. ČŠIL-S-63/24-L


Název                               Integrovaná střední škola, Vysoké nad Jizerou,
                                    Dr. Farského 300, příspěvková organizace
Sídlo                               Dr. Farského 300, 512 11 Vysoké nad Jizerou
E-mail                              iss@iss-vysokenj.cz
IČO                                 00 087 891
Identifikátor                       600 170 900
Právní forma                        příspěvková organizace
Zastupující                         Ing. Markéta Zelinková
Zřizovatel                          Liberecký kraj
Místo inspekční činnosti            Dr. Karla Farského 300, Vysoké nad Jizerou
                                    Dr. Karla Farského 308, Vysoké nad Jizerou
Inspekční činnost na místě          19. 3. 2024 − 22. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                  Charakteristika
Integrovaná střední škola, Vysoké nad Jizerou, Dr. Farského 300, příspěvková organizace
(dále „škola“, „instituce“) vykonává činnost střední školy (dále „SŠ“), domova mládeže
a školní jídelny s nejvyššími povolenými počty 590 žáků, 270 lůžek a 784 stravovanýc h.
Navazuje na více než stoletou tradici středního vzdělávání ve Vysokém nad Jizerou.
Původně zemědělská škola se v první polovině 90. let z důvodu změněné společenské
poptávky transformovala v instituci zaměřenou na výuku autooborů.
Ve školním roce 2023/2024 se v SŠ vzdělávalo ve 20 třídách celkem 470 žáků (všichni
v denní formě vzdělávání), z toho 295 ve tříletých oborech s výučním listem (Mechanik
opravář motorových vozidel, Karosář, Autolakýrník, Strojník silničních strojů, Opravář
lesnických strojů a Operátor skladování), 148 v maturitním oboru Autotronik a 27
v nástavbovém oboru Logistické a finanční služby. K datu inspekce škola evidovala 47 žáků
se speciálními vzdělávacími potřebami a 12 žáků s odlišným mateřským jazykem s různou
mírou jazykové bariéry. V domově mládeže bylo ke stejnému datu v šesti výchovnýc h
skupinách ubytováno 165 žáků školy, celodenní stravování je zajištěno ve školní jídelně.
Zájem o ubytování v posledních třech školních letech roste.


                        Hodnocení podmínek vzdělávání
Zkušená ředitelka školy stojící v čele instituce nepřetržitě od roku 1999 splňuje zákonné
předpoklady pro výkon funkce. Dlouhodobě se jí daří naplňovat koncepční záměry dalšího
rozvoje školy, a to především v oblasti zajištění nadstandardního materiálního zázemí
pro odborné vzdělávání, atraktivní oborové nabídky a úzkého provázání vzdělává ní
s reálnou výrobní a podnikatelskou sférou. Od poslední inspekční návštěvy došlo
mj. k dalšímu významnému zkvalitnění podmínek pro realizaci praktického vyučová ní
vybudováním centra odborného vzdělávání (2018), vzdělávací nabídka se v souladu
s požadavky pracovního trhu a záměry zřizovatele rozrostla o tříleté obory Operátor
skladování (od 1. 9. 2018) a Strojník silničních strojů (od 1. 9. 2021). Nově připravená
koncepce rozvoje školy na období let 2024 až 2028, která prošla diskuzí uvnitř
pedagogického sboru, se kromě stávajících priorit zaměřuje rovněž na oblasti pozitivního
školního klimatu a wellbeingu, podpory rozvoje digitálních kompetencí a revizí školních
vzdělávacích programů v souladu s požadavky zaměstnavatelů a trhu práce. Organizace
řízení odpovídá potřebám školy. Nastavená pravidla jsou srozumitelná a všeobecně
akceptovaná, delegování dílčích kompetencí na další členy širšího vedení, komunikač ní
a kontrolní mechanismy zcela funkční.
Promyšlená práce vedení školy se odráží v příznivých personálních podmínkách.
Pedagogický sbor je převážně tvořen zkušenými pedagogickými pracovníky s požadovanou
odbornou kvalifikací. Pro výuku jsou přínosem rovněž odborníci z praxe. Začínající učitelé
získávají podporu prostřednictvím vzájemných hospitací a přidělených mentorů. V rámci
dalšího vzdělávání pedagogických pracovníků je kladen důraz na splnění kvalifikač níc h
požadavků a prohlubování odborných znalostí učitelů. Předností pedagogického sboru je
ochota ke spolupráci a vzájemná provázanost teoretického, praktického i zájmového
vzdělávání. Prostorem ke zlepšení je výraznější metodická podpora využívání moderních
forem a metod ve výuce cíleně zaměřeným dalším vzděláváním pedagogů a v rámci činnost i
předmětových komisí.
Školní poradenské pracoviště je zastoupeno metodičkou prevence a třemi výchovnými
poradci, kteří vzájemně aktivně spolupracují. Jejich práce se vyznačuje vysokou mírou


                                           2/8
odbornosti, otevřenosti a empatie. Výchovné poradkyně ve spolupráci se školskými
poradenskými zařízeními poskytují metodickou podporu žákům, vyučujícím i zákonným
zástupcům nezletilých žáků v problematice speciálních vzdělávacích potřeb. Ve škole působí
speciální pedagog, který kolegům poskytuje poradenskou pomoc. Rovné příležitos ti
ve vzdělávání chápe škola v nejširším slova smyslu, poskytuje potřebnou podporu každému
žákovi. Ke kompenzaci mírných vzdělávacích obtíží nastavuje vhodná podpůrná opatření
prvního stupně a efektivitu zvolené strategie průběžně vyhodnocuje.
Rozmanité adaptační a preventivní aktivity jsou jako integrální součást vzdělávac ího
procesu začleněny do obsahu jednotlivých předmětů, zejména praktického vyučová ní
i školních projektů (adaptační kurzy, sportovní akce). Důsledné dodržování školního řádu
napomáhá předcházet projevům rizikového chování, účinnost prevence vztahovýc h
problémů zvyšuje aktivní práce učitelů odborného výcviku. Realizace adaptačních kurzů pro
žáky prvních ročníků je zajišťována ve spolupráci s externími partnery.
Domov mládeže je situován ve třech budovách, z nichž dvě se nacházejí v areálu školy
a jedna v jeho těsné blízkosti. Všechny prostory jsou čisté, esteticky podnětné a upravené.
Poskytují ubytovaným žákům klidné zázemí včetně vhodných prostor pro samostudium.
Současný trend zdravého životního stylu škola podporuje nejen sportovními, pohybovými
i aktivně relaxačními aktivitami žáků, ale také v rámci školního stravování zajištěním pestré
stravy s dostatkem ovoce a zeleniny.
Vícezdrojové financování a zdravé hospodaření školy zabezpečuje její ekonomickou
stabilitu a zajišťuje výchovně vzdělávací proces, provoz i cílené a trvalé zkvalitňo vá ní
materiálních podmínek na všech pracovištích. Oborové zaměření školy umožňuje realizo vat
rozsáhlou doplňkovou činnost, která kromě finančních zdrojů přináší i další sepětí výuky
s pracovní praxí. Kontinuální zapojení do dotačních projektů se odráží v nadstandardníc h
podmínkách pro vzdělávání. Všechna pracoviště školy včetně domova mládeže prochází
nepřetržitou obnovou a modernizací. Škola má vhodné prostory pro teoretickou výuku
i praktické vyučování. Prostorové podmínky a materiální vybavení pro odborný výcvik jsou
nadstandardní.
Oblast bezpečnosti a ochrany zdraví (dále „BOZ“) zaměstnanců i žáků je jednou z priorit
školy. Zaměstnanci vnímají BOZ žáků intuitivně. Především učitelé odborného výcviku jsou
s bezpečnostními riziky při práci v jednotlivých dílnách velmi dobře obeznámeni a své
znalosti předávají žákům. Obecné podmínky k zajištění BOZ žáků jsou stanoveny
ve školním řádu i v řádech jednotlivých odborných pracovišť a žáci jsou s nimi na začátku
školního roku a průběžně seznamováni. Možná bezpečnostní rizika jsou identifiková na,
analyzována a následně odstraňována nebo eliminována především na pracovištíc h
odborného vzdělávání, prostor ke zlepšení je v důsledném uplatňování této praxe
i v ostatních prostorách školy.


                          Hodnocení průběhu vzdělávání
Všechny sledované hodiny byly pečlivě připravené, vyznačovaly se vstřícnou pracovní
atmosférou, vzájemnou důvěrou a respektem učitelů a žáků. V jejich průběhu nebyly
zaznamenány žádné kázeňské problémy nebo rušivé vlivy. Převažovala frontální výuka
doplňovaná samostatnou prací žáků. Kooperativní vzdělávací formy se vyskytovaly pouze
ojediněle. Učitelé často a funkčním způsobem využívali dostupnou digitální techniku.
Kromě obvyklých prezentací či ilustračních videí se v jednotlivých případech objevovalo
i nápadité zařazení kvízů, testů nebo žádoucí vedení žáků k vyhledávání informac í
prostřednictvím vlastních mobilních zařízení. Prostor pro zlepšení nabízí systematická


                                            3/8
podpora rozvoje komunikačních dovedností žáků. Vedení žáků k sebereflexi ve vztahu
k naplnění stanoveného cíle hodiny bylo zaznamenáno jen výjimečně.
Hospitované hodiny českého jazyka a literatury směřovaly k utváření všeobecného literárně
historického přehledu, v maturitním ročníku byly cíleně upevňovány vědomosti a jazykové
a literární dovednosti potřebné k vykonání maturitní zkoušky. Učitelé žáky průběžně
pozitivně motivovali, usilovali o jejich aktivizaci problémově formulovanými dotazy, přesto
jich část zůstávala po většinu hodiny pasivní. Také snaha vést žáky ke kultivované mluvě
a srozumitelné formulaci myšlenek měla jen částečnou odezvu. Výuka angličtiny byla
vedena převážně v cílovém jazyce. Učitelé v hodinách občas zařadili párovou práci žáků,
avšak s menší efektivitou. Spolupráce ve dvojicích většinou nebyla zcela funkční. Důraz byl
kladen zejména na gramatickou správnost, méně podpory se dostávalo verbálnímu projevu
žáků. Ve sledovaných hodinách matematiky byl největší prostor věnován procvičování učiva
prostřednictvím vhodně zvolených příkladů. Žákům byl většinou poskytnut prostor pouze
k dílčím výpočtům pod vedením učitele, celkovou analýzu úlohy s volbou vhodné strategie
a její samostatné řešení prováděli jen výjimečně.
Silnou stránkou sledované teoretické výuky odborných předmětů bylo účelné propojování
učiva s praxí. Vyučující kladli důraz na pochopení dané problematiky, užívání odborné
terminologie ve správných souvislostech, časté byly mezipředmětové přesahy. Byla
zaznamenána systematická příprava k závěrečné nebo maturitní zkoušce. Aktivita žáků se
v jednotlivých hodinách lišila v závislosti na motivačních schopnostech vyučujíc íc h,
ne vždy se dařilo zaujmout celou třídu. Kvalitu vzdělávání a respekt žáků příznivě
ovlivňovala odborná erudice učitelů a jejich praktické zkušenosti. Názornost výuky byla
podpořena využíváním pestré škály učebních pomůcek, mnohdy vyrobených nebo
upravených samotnými pedagogy. Byl patrný zájem žáků o probírané učivo, zejména při
seznamování s nejmodernějšími technologiemi. Někteří se aktivně účastnili odborných
diskuzí s vyučujícími, zatímco jiní zůstávali pasivními posluchači.
Sledovaný odborný výcvik ve školních dílnách i na vybraných pracovištích smluvníc h
partnerů se napříč všemi obory vyznačoval vysokou odbornou úrovní a velmi dobrou
organizací. Učitelé odborného výcviku přistupovali k žákům vstřícně, avšak důsledně
vyžadovali dodržování nastavených pravidel, bezpečnostních zásad a kontrolovali rozsah
a kvalitu odvedené práce. Žáci dokázali plnit zadané úkoly samostatně i efektivně
spolupracovat v rámci skupiny. Průběžná podpora, povzbuzení i formativní hodnocení bylo
ze strany vyučujících samozřejmostí. Díky vzájemné důvěře a oboustrannému respektu byla
v průběhu odborného výcviku významně formována i osobnost žáků. Ve sledovanýc h
smluvních pracovištích žáci vyšších ročníků běžně vykonávali produktivní činnost
na požadované odborné úrovni a upevňovali si své pracovní postoje a návyky v podmínkách
takřka běžné zaměstnanecké praxe. Škola důsledně monitoruje naplňování školních
vzdělávacích programů na jednotlivých smluvních pracovištích a dle potřeby odborný
výcvik doplňuje výukou konkrétního učiva ve škole. Efektivní organizace a vysoká kvalita
odborného výcviku je silnou stránkou školy.
Činnost domova mládeže vhodně doplňuje vzdělávací nabídku školy, pozitivem je úzké
propojení se. Pro volnočasové aktivity jsou k dispozici dobře vybavené posilovny, klubovny
a společenské místnosti. Ubytovaní žáci využívají rovněž prostor tělocvičny, fotbalového
hřiště a volejbalových kurtů místní tělovýchovné jednoty. Nepravidelně navštěvují plavecké
bazény v Jilemnici a v Jablonci nad Nisou a blízký lyžařský areál Šachty. Spolupracují
s místními institucemi a účastní se kulturních akcí v regionu. Nabídka výchovně vzdělávac í
činnosti domova mládeže respektuje zájmy a potřeby ubytovaných, největší zájem je




                                           4/8
o sportovní aktivity. Pestrost programu vhodně obohacují zájmové útvary organizo va né
školou v dílnách a v centru odborného vzdělávání.


                         Hodnocení výsledků vzdělávání
Škola sleduje a vyhodnocuje výsledky vzdělávání žáků průběžně i na konci jednotlivýc h
klasifikačních období na úrovni vyučujících, třídních učitelů i pedagogické rady. Informuje
o nich zákonné zástupce žáků prostřednictvím školního informačního systému, třídníc h
schůzek a v případě potřeby také individuální komunikací. Učitelé při hodnocení žáků
využívají běžné interní hodnotící nástroje. Pro diagnostiku vstupních znalostí žáků prvního
ročníku a hodnocení školního klimatu slouží externí testování komerčního poskytovatele.
V posledních dvou školních letech prospěla s vyznamenáním v průměru asi 4 % žáků,
neprospělo 7 %. Podíl neprospívajících na konci školního roku 2022/2023 meziročně poklesl
z 8,5 % na 6 %. Jedincům ohroženým předčasným odchodem ze vzdělávání škola mj. nabízí
přestup na méně náročný obor. Míra školní neúspěšnosti žáků souvisí s mírou jejich absence
při vyučování. Průměrný počet zameškaných hodin na žáka se ve školním roce 2022/2023
podařilo meziročně snížit z předchozích 184,3 na 156,4. Důsledná realizace opatření
vedoucích k dalšímu poklesu absence je jedním z předpokladů minimalizace předčasných
odchodů ze vzdělávání.
Významnou zpětnou vazbou je pro školu úspěšnost jejích žáků ve společné části maturitní
zkoušky. Ve školních letech 2021/2022 a 2022/2023 dosahovali v celorepubliko vé m
srovnání v rámci nástavbových oborů nadprůměrných výsledků žáci oboru Logistické
a finanční služby, jejichž průměrná hrubá neúspěšnost v českém jazyce a literatuře činila
8,8 % (průměr v ČR 24,7 %), v cizím jazyce 11,5 % (v ČR 24,9 %) a v matematice 28,6 %
(v ČR 47,6 %). Naopak ve srovnání v rámci skupiny technických oborů kategorie L dosáhli
ve stejném období horších výsledků žáci oboru Autotronik s průměrnou hrubou neúspěšnost í
v českém jazyce a literatuře 20,3 % (v ČR 11,9 %) a v cizím jazyce 13,4 % (v ČR 8,4 %).
Srovnatelné hrubé neúspěšnosti 28,6 % dosáhli v matematice (v ČR 28,7 %). Z analýzy
vývoje ve školních letech 2021/2022 a 2022/2023 (po tzv. covidovém období) vyplývá, že
průměrná hrubá neúspěšnost žáků školy se meziročně snížila napříč oběma maturitními
obory ve zkušebních předmětech český jazyk a literatura a cizí jazyk shodně o asi 7 %.
Pokles hrubé neúspěšnosti v matematice činil dokonce 21 %, avšak vzhledem k nízkému
počtu žáků je statistická výpovědní hodnota méně významná. Pozitivem je, že žáci
maturitního oboru Autotronik mají na konci třetího ročníku možnost získat výuční list oboru
Mechanik opravář motorových vozidel, což zvyšuje efektivitu vzdělání v případech žáků
neúspěšných u maturitní zkoušky. Vedení školy výsledky žáků ve společné části maturitní
zkoušky sleduje a vyhodnocuje. Je však třeba přijímat opatření v součinnosti s přísluš nými
předmětovými komisemi především v oblasti efektivity vzdělávání v dotčených
vzdělávacích předmětech.
Úspěšnost žáků školy u závěrečných zkoušek je dlouhodobě vysoká. Ve školních letech
2021/2022 a 2022/2023 přesahovala po souhrnném započítání jarního i podzimního
zkušebního období v průměru 98 %.
Škola rozvíjí specifické zájmy a talent svých žáků zejména prostřednictvím zájmovýc h
aktivit (sportovních i odborných) a podporou jejich účasti v celém spektru odborných
soutěží, ve kterých pravidelně dosahují předních umístění na krajské, celorepubliko vé,
případně i mezinárodní úrovni (např. Automobileum, Autoopravář Junior). V aktuálním
školním roce získali do data inspekce žáci školy umístění na některém z prvních tří míst
v krajském kole soutěže Automechanik Junior 2024 a v Poháru SVARCENTRUM 2023.


                                           5/8
Velmi dobré výsledky odborného vzdělávání jsou podpořeny také příkladnou,
mnohostrannou spoluprací se sociálními partnery. Kromě promyšlené organizace
praktického vyučování škola využívá zkušeností odborníků z praxe při závěrečnýc h
a maturitních zkouškách i pro vzdělávání žáků a učitelů. S profesními svazy a potenciálními
zaměstnavateli absolventů školy škola konzultuje případné revize školních vzdělávac íc h
programů tak, aby profil absolventa odpovídal potřebám a současným výzvám trhu práce.
Mobilitu žáků podporují zahraniční odborné stáže, ve školním roce 2022/2023 např.
ve slovenském Tvrdošíně či polském Walbrzychu.
Všeobecný nedostatek kvalifikovaných pracovníků v řemeslných a dělnických profesích
vytváří příznivé podmínky pro bezproblémové uplatnění absolventů školy na trhu práce. Své
budoucí profesní působení si žáci školy předjednávají nezřídka již v průběhu odborného
výcviku na pracovištích smluvních partnerů. Část absolventů maturitních oborů pokračuje
ve studiu na některé z technických vysokých škol.


                                         Závěry
Vývoj školy
– Od poslední inspekční návštěvy došlo k rozšíření vzdělávací nabídky.
– Otevření centra odborného vzdělávání významně zkvalitnilo podmínky pro odborný
  výcvik.

Silné stránky
– Průběžné vyhodnocování školních vzdělávacích programů ve vztahu k aktuálním
  potřebám trhu práce. (1.2)
– Mnohostranná spolupráce se sociálními partnery pozitivně se odrážející v efektivitě
  a výsledcích vzdělávání. (1.5)
– Důraz kladený na vstřícné a kultivující prostředí školy. (2.2)
– Výborné materiální podmínky odrážející současné potřeby dotčených průmyslo výc h
  odvětví. (2.4)
– Aktivní spolupráce pedagogických pracovníků s dopadem do kvality vzdělávání. (3.3)
– Promyšlená organizace a vysoká úroveň praktického vyučování směřující k všestranné
  profesní připravenosti žáků. (4.1)
– Obsahová provázanost teoretické výuky a praktického vyučování. (4.2)
– Efektivní využívání široké škály učebních pomůcek při výuce odborných předmětů. (4.2)
– Úspěšná motivace žáků v odborném vzdělávání s dopadem do výborných výsledků
  u závěrečné zkoušky. (5.3)
– Velmi dobrá uplatnitelnost absolventů školy na trhu práce. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Slabé stránky (oblasti ke zlepšení)
– Menší podpora rozvoje komunikačních dovedností žáků ve výuce. (4.3)
– Malá pestrost výukových forem a metod ve výuce teoretických předmětů. (4.3)
– V celorepublikovém srovnání v rámci technických oborů kategorie L vyšší míra hrubé
  neúspěšnosti žáků oboru vzdělání Autotronik ve společné části maturitní zkoušky. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Důsledně identifikovat bezpečnostní rizika kromě dílen odborného výcviku i v ostatních
  prostorách školy.
– Ve výuce klást větší důraz na verbální projev žáků, věcnou argumentaci a kultivova no u
  diskuzi.
– Vést žáky k sebereflexi a společnému hodnocení dosaženého pokroku ve vztahu
  ke stanovenému vzdělávacímu cíli.
– V teoretických hodinách efektivně zařazovat kooperativní formy učení.
– V matematice vést žáky k autonomní analýze úlohy a volbě vhodné strategie řešení.
– Analyzovat výsledky žáků ve společné části maturitní zkoušky a podle potřeby přijímat
  ve spolupráci s metodickými orgány školy opatření v oblasti efektivity vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina čj. ZL-16/23-Š ze dne 31. 10. 2023
 2.   Jmenování na vedoucí pracovní místo ředitelky příspěvkové organizace Integrovaná
      střední škola, Vysoké nad Jizerou, Dr. Farského 300 ze dne 15. 5. 2018 s účinností
      od 1. 8. 2018 na období 6 let
 3.   Školní vzdělávací programy pro realizované obory vzdělání platné k datu inspekce
 4.   Školní řád včetně příloh platný ve školním roce 2023/2024 k datu inspekce
 5.   Rozvrh hodin platný k datu inspekce
 6.   Třídní knihy vedené v elektronické podobě ve školním roce 2023/2024 (vzorek)
 7.   Školní matrika vedená v elektronické podobě ve školním roce 2023/2024 (vzorek)
 8.   Souhrnná dokumentace výchovného poradenství a prevence rizikového chování žáků



                                            7/8
 9.   Smlouvy o zajištění praktického vyučování (vzorek)
10.   Evidence odborného výcviku na pracovištích smluvních partnerů (vzorek)
11.   Výroční zprávy o činnosti školy za školní roky 2021/2022 a 2022/2023
12.   Zápisy z jednání pedagogické rady ve školních letech 2022/2023 a 2023/2024 k datu
      kontroly (vzorek)
13.   Kritéria pro přijímání ke vzdělávání pro realizované obory vzdělání pro školní rok
      2024/ 2025
14.   Soubor dokumentů vztahujících se ke koncepci rozvoje a vlastnímu hodnocení školy
15.   Plán dalšího vzdělávání pedagogických pracovníků na školní rok 2023/2024
16.   Personální dokumentace pedagogických pracovníků (vzorek)
17.   Souhrnná dokumentace vztahující se k hodnocení vzdělávání v domově mládeže
18.   Souhrnná dokumentace vztahující se k hodnocení bezpečnosti a ochraně zdraví žáků
19.   Souhrnná dokumentace vztahující se k hodnocení finančních podmínek instituce
20.   Výpisy       z rejstříku škol a školských      zařízení   [online:  10. 3. 2024,
      http://rejskol.msmt.cz]
21.   Webové stránky školy na adrese http://www.iss-vysokenj.cz



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jiří Machačný, školní inspektor, vedoucí inspekčního týmu
 Mgr. Lenka Dlabolová, školní inspektorka
 Mgr. Romana Jůnová, školní inspektorka
 Mgr. Jitka Šafaříková, školní inspektorka
 Ing. Andrea Trejtnarová, kontrolní pracovnice
17. 4. 2024




                                          8/8
