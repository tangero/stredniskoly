                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-179/25-B
                                       Sp. zn. ČŠIB-S-37/25-B


Název                               Gymnázium Dr. Karla Polesného Znojmo,
                                    příspěvková organizace
Sídlo                               náměstí Komenského 945/4, 669 75 Znojmo
E-mail                              gkp@gymzn.cz
IČO                                 49 438 867
Identifikátor                       600 015 700
Právní forma                        příspěvková organizace
Zastupující                         RNDr. Jiří Peroutka
Zřizovatel                          Jihomoravský kraj
Místo inspekční činnosti            náměstí Komenského 945/4, Znojmo
Inspekční činnost na místě          4. 2. 2025 − 7. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Dr. Karla Polesného Znojmo, příspěvková organizace (dále „škola“) vykonává
činnost střední školy a školní jídelny. Poskytuje vzdělávání ve třech oborech středního
vzdělání s maturitní zkouškou, a to 79-41-K/41 Gymnázium (dále „čtyřleté gymnázium“),
79-41-K/81 Gymnázium (dále „osmileté gymnázium“) a 79-43-K/61 Dvojjazyč né
gymnázium (dále „šestileté gymnázium“).
Ke dni inspekční činnosti se ve střední škole vzdělávalo 710 žáků. Od poslední inspekční
činnosti došlo k nárůstu počtu žáků přibližně o 16 %. Využití nejvyššího povoleného počtu
žáků ve střední škole je 84 %. Aktuálně škola eviduje přibližně 3 % žáků se speciálními
vzdělávacími potřebami, sedm žáků nadaných s doporučením podpůrných opatření prvního
nebo druhého stupně a 12 žáků s odlišným mateřským jazykem.
Školní stravování zabezpečuje školní jídelna, která nabízí možnost výběru ze dvou druhů
jídel.


                         Hodnocení podmínek vzdělávání
Ředitel školy (dále „ředitel“) stanovil hlavní směry rozvoje školy na období 2023–2029
v písemné koncepci. Jasně formuloval cíle pro jednotlivé oblasti pedagogického procesu.
Při tvorbě koncepce vycházel z analýzy předchozího období, na které navázal a úkoly dále
rozpracoval.
Z vyjádření ředitele vyplynulo, že se daří úspěšně naplňovat cíle v oblasti podpory
mimoškolních aktivit a preventivních programů. Naopak některé plánované kroky,
jako zavedení srovnávacích testů či zpracování a obhajoba maturitních prací z volitelné ho
maturitního předmětu, dosud nebyly realizovány. Z finančních důvodů byla rovněž omezena
tandemová výuka, která aktuálně probíhá pouze v jednom ročníku v anglickém jazyce.
V uplynulém období byla realizována modernizace a rekonstrukce školní budovy
(rekonstrukce oken, dveří a úpravy podlah, výměna svítidel za úsporné osvětlení), pořízení
notebooků, doplnění sportovních pomůcek a nářadí do tělocvičny. Škola je vybavena
odpovídajícími kmenovými i odbornými učebnami a disponuje potřebnými učebními
pomůckami. Nicméně některé prostory působí zastarale a nepodnětně, a část vybavení již
neodpovídá současným trendům a požadavkům moderního vzdělávání. Vedení školy proto
ve spolupráci se zřizovatelem aktivně usiluje o jejich modernizaci a naplnění koncepčních
cílů v této oblasti.
Mechanismy a pravidla fungování školy jsou jednoznačně stanoveny ve školním řádu.
Školní vzdělávací programy podléhají pravidelným revizím, nicméně v jejich obsahu byly
zjištěny určité nejasnosti a neaktuální informace, týkající se zejména nabídky volitelnýc h
předmětů a druhého cizího jazyka. Kontrolní systém školy se ukázal jako nedostatečně
efektivní, a to nejen v oblasti vzdělávacích programů, ale i při vedení dokumentace žáků
se speciálními vzdělávacími potřebami a nadaných žáků. V této dokumentaci byly zjištěny
nedostatky, zejména v oblasti zpracování individuálních vzdělávacích plánů a předávání
údajů o žácích se speciálními vzdělávacími potřebami a nadaných žácích ze školní
dokumentace a matriky. Tyto nedostatky mohly ovlivnit financování školy. Elektronick ý
informační systém používaný školou v této oblasti nefungoval dostatečně efektivně.
Ředitel delegoval část svých pravomocí a odpovědností na dva zástupce. Vedení školy
operativně reaguje na vzniklé situace a aktivně je řeší. Kvalitu vzdělávání sleduje
prostřednictvím neformálních vstupů do vyučovacích hodin, o kterých nebyly většinou



                                           2/8
pořizovány písemné záznamy. Tento přístup k hospitační činnosti neumožňuje důkladné
vyhodnocení zpětné vazby poskytované jednotlivým pedagogickým pracovníkům.
Výuku většinou zajišťují kvalifikovaní učitelé s odpovídající odborností, s výjimkou části
hodin informatiky a výpočetní techniky. Učitelé spolupracují v předmětových komisích, kde
řeší mimo jiné organizační záležitosti, přípravu maturit, soutěží a projektů. Sdílejí učební
materiály, sjednocují kritéria hodnocení a podporují začínající kolegy. Profesní rozvoj
pedagogů je individuální – pouze část učitelů se aktivně vzdělává, jiní se omezují pouze
na povinné akce. Vedení školy každoročně určuje prioritní oblasti vzdělávání a organizuje
školení pro celý sbor. Letos se dosud uskutečnilo společné vzdělávání zaměřené na využití
umělé inteligence ve výuce, řešení krizových situací a zlepšení klimatu třídy.
Žáci mají možnost předkládat své návrhy a aktivně se podílet na rozvoji školy
prostřednictvím samosprávného orgánu – Studentského parlamentu. Vedení školy jeho
činnost podporuje a věnuje návrhům odpovídající pozornost. Studentský parlament rovněž
organizuje některé celoškolní akce, čímž přispívá k rozvoji sociálních a občanských
dovedností žáků a pomáhá vytvářet pozitivní vztah mezi školou a jejími žáky.
Školní poradenské pracoviště prošlo částečnou personální obměnou. V současnosti jeho
činnost zajišťuje výchovná poradkyně, školní metodička prevence a druhým rokem také
školní psycholožka. Setkávají se příležitostně a úzce spolupracují zejména s třídními učiteli,
předsedy předmětových komisí a dalšími pedagogy. Poradenské služby jsou poskytovány
v souladu s plánem a v předepsaném rozsahu. Na základě vyhodnocení situace jsou žákům
doporučena a následně poskytována podpůrná opatření. Žákům, jejichž mateřský jazyk
je odlišný, škola zajišťuje vhodnou podporu při osvojení českého jazyka. Identifikace
nadaných žáků je realizována vybranými pedagogy, kteří s nimi následně pracují. Velká
pozornost je věnována kariérovému poradenství a podpoře žáků při rozhodování o jejich
dalším vzdělávání a profesní dráze. Preventivní aktivity, zaměřené na primární i sekundární
prevenci, jsou přizpůsobeny aktuálním potřebám jednotlivých tříd. V oblasti rizikové ho
chování jsou žáci vzděláváni v rámci vyučovacích předmětů, projektové výuky či besed,
některé z nich jsou organizovány i pro rodiče. Základy zdravých vztahů v třídníc h
kolektivech jsou podporovány tradičními adaptačními kurzy. Vzhledem k rostoucímu
výskytu duševních potíží u mladých lidí by bylo vhodné posílit činnost školní psycholožk y.
Škola klade velký důraz na zajištění bezpečnosti a ochrany zdraví žáků. V uplynulém období
však došlo ke zvýšení počtu úrazů, převážně drobných, zejména při sportovních aktivitác h.
Zvýšená pozornost je proto věnována prevenci a důkladnému vyhodnocování rizik při výuce
tělesné výchovy.
Škola využívá bohaté partnerské vztahy pro zvyšování kvality vzdělávání. V rámci své
dvojjazyčné výuky úspěšně spolupracuje s Rakouským ministerstvem školství, což zahrnuje
personální a materiální podporu, jako jsou učitelé, učební materiály a možnost
mezinárodních jazykových zkoušek. Spolupráce s partnerskými školami v Rakousku,
Holandsku, Itálii a Německu byla obnovena v rozsahu, jaký existoval před covidem, a škola
aktivně udržuje a rozvíjí tyto mezinárodní vazby. Rovněž se podílí na projektu Erasmus+,
konkrétně na několika aktuálních projektech, které obohacují vzdělávací nabídku
a podporují mobilitu žáků a pedagogů.
Škola aktivně rozvíjí partnerskou spolupráci se školami ve znojemském regionu a udržuje
úzké vazby s Masarykovou univerzitou, jejími fakultami a Farmaceutickou fakultou
Univerzity Karlovy. Významnou roli hrají také partnerství s předními firmami, jako je ČEZ,
městem Znojmo, charitativními organizacemi a programem Mezinárodní cena vévody
z Edinburghu (DofE), čímž škola podporuje rozvoj občanských kompetencí žáků. Kromě
toho se zapojuje do spolupráce s různými organizacemi v oblasti primární prevence.


                                             3/8
                           Hodnocení průběhu vzdělávání
Ve sledovaných vyučovacích hodinách panovala pozitivní a podnětná atmosféra. Žáci
respektovali stanovená pravidla a aktivně se zapojovali do výuky, kladli otázky
k probíranému učivu a sdíleli své dosavadní znalosti. Učitelé projevovali zájem o jejich
výsledky, motivovali je k plnění úkolů a v případě potřeby poskytovali pomoc i zpětnou
vazbu, která podporovala jejich další učení. V ojedinělých případech nebyl ve výuce
uplatněn vhodný pedagogický přístup, což se odrazilo na nižší aktivitě žáků. Ti však i nadále
dodržovali stanovená pravidla.
Většina vyučujících využívala různé didaktické metody a formy práce, čímž vytvářela
podmínky pro rozvoj klíčových kompetencí žáků. V některých hodinách se jim dařilo
efektivně zapojit digitální technologie. Didaktická technika přispěla k názornosti výuky
a ve všech třídách se našli žáci, kteří si učivo zaznamenávali elektronicky, čímž si vytváře li
vlastní digitální obsah. Učitelé systematicky motivovali žáky k využívání školního
elektronického vzdělávacího prostředí a dostupných učebních materiálů, zaznamenáno bylo
i efektivní využití umělé inteligence, což přineslo zajímavé a přínosné výsledky.
Jen výjimečně byla výuka diferencována s ohledem na individuální schopnosti a potřeby
žáků. Většina žáků pracovala na stejných úkolech se stejnou náročností, což mohlo
omezovat optimální rozvoj nadaných žáků nebo těch se zvýšeným zájmem o daný předmět.
V některých hodinách měli žáci prostor k sebereflexi a hodnocení vlastního pokroku. Práce
se vzdělávacími cíli v úvodu a závěru hodin se však dařila jen menší části vyučujíc íc h.
Zejména v závěru hodin často chyběl dostatečný prostor pro shrnutí a hodnocení dosažených
výsledků žáky.
Výuka anglického a německého jazyka probíhala v autentickém cizojazyčném prostředí,
což podporovalo aktivní konverzaci a spolupráci žáků. Ti prokazovali výborné jazykové
znalosti, efektivně vedli rozhovory a řešili problémová cvičení. Komunikativní a sociální
dovednosti rozvíjeli prostřednictvím kooperativních aktivit. Využití Google Classroom
s aplikacemi, videi a poslechovými cvičeními bylo přínosné, stejně jako vzájemná dopomoc
žáků podporující vrstevnické učení. Efektivní střídání činností a optimálně vytvořené
jazykové prostředí podporovalo rozvoj jazykových kompetencí žáků. Významným přínosem
byla také přítomnost rodilé mluvčí, která motivovala žáky ke komunikaci výhradně v cizím
jazyce. Ve sledovaných hodinách českého jazyka a literatury výuka podporovala jak
získávání nových znalostí, tak aplikaci těch stávajících při procvičování jazykovýc h
a gramatických jevů. Velmi kvalitní byly prezentace žáků vyššího ročníku, zaměřené
na systematizaci literárních poznatků v rámci přípravy na maturitu.
V hospitované výuce matematiky, deskriptivní geometrie a informatiky byl kladen důraz
na samostatnost žáků a jejich individuální motivaci k dosahování dobrých výsledků.
Převládající frontální výuka umožnila efektivní procvičení vybraného učiva, přičemž
aktivizace žáků probíhala především prostřednictvím práce u tabule. Většinu mluve né ho
projevu vedli vyučující, kteří se soustředili na porozumění učiva ze strany žáků, poskytovali
jim potřebnou podporu, vysvětlení a zpětnou vazbu. Často je také zapojovali do práce
ve dvojicích. Žáci řešili úlohy v pracovních sešitech a v některých hodinách pracovali
s kvalitními texty propojujícími učivo s reálným životem, mezipředmětovými vztahy
a čtenářskou gramotností.
Ve výuce přírodovědných a společenskovědních předmětů nebyly vždy zvolené metody
efektivní a nevedly optimálně k naplnění stanovených cílů. Výuka byla zaměřena převážně
na činnost učitele, převažoval frontální výklad doplněný řízeným rozhovorem a samostatnou
prací žáků. Komunikativní dovednosti žáků nebyly dostatečně rozvíjeny, kooperativní


                                             4/8
formy výuky se využívaly jen ojediněle. Pedagogové však dbali na mezipředmětové vztahy
a podporovali propojení poznatků s reálným životem. K názornému výkladu využíva li
prezentace a demonstrační pomůcky. Problémové úlohy, které by efektivně rozvíje ly
kompetence k řešení problémů, nebyly dostatečně začleněny s ohledem na možnosti žáků.
Výuka volitelných předmětů se zaměřovala na prohloubení znalostí a dovedností a cíleně
připravovala žáky na maturitní zkoušku.


                         Hodnocení výsledků vzdělávání
Učitelé průběžně hodnotí výsledky vzdělávání žáků pomocí standardních evaluačníc h
nástrojů. K průběžnému hodnocení využívají téměř dvě třetiny učitelů známky s různou
vahou a ostatní bodový systém s maximální hodnotou výkonu, který následně převádí
na známku. Pravidla hodnocení si většina učitelů stanovuje individuálně podle specifik
předmětu, zveřejňuje je v elektronickém systému školy a seznamuje s nimi žáky na začátku
školního roku.
Interní testování úrovně potřebných znalostí žáků využívá škola pravidelně ve druhém
ročníku šestiletého gymnázia. Snaží se tak předcházet možnému školnímu neúspěchu těchto
žáků na vyšším stupni gymnázia, kde je část předmětů vyučována v jazyce německém.
K externím způsobům testování úrovně vzdělávacích výsledků žáků škola využívá
nepravidelně komerční srovnávací testy. V případě, že pedagogové identifikují žáky
s rizikem školního neúspěchu, škola přijímá opatření, spolupracuje s jejich zákonnými
zástupci a poskytuje žákům podporu, nejčastěji formou doučování nebo pedagogickýc h
konzultací.
Informování žáků a jejich zákonných zástupců o výsledcích vzdělávání je zajištěno
prostřednictvím školního elektronického informačního systému, pravidelných třídníc h
schůzek a individuálních konzultací s učiteli.
Výsledky vzdělávání žáků jsou dlouhodobě výborné. Za poslední tři roky dosahoval
průměrný prospěch ve všech oborech v obou pololetích hodnoty nižší než 2,0, přičemž podíl
neprospívajících žáků činil v průměru pouze 1,33 %. Nejlepších studijních výsledků
dosahují žáci osmiletého gymnázia – v uplynulých třech letech jich průměrně 57 % ukončilo
školní rok s vyznamenáním. U šestiletého a čtyřletého gymnázia je toto číslo srovnatelné,
pohybuje se kolem 27 %. Průměrná omluvená absence za uvedené období činí 117 hodin
na žáka za školní rok a vykazuje mírně klesající trend. Škola v posledních třech letech
nezaznamenala žádnou neomluvenou absenci. Ke snižování absence přispívá pravidlo
minimální docházky do jednotlivých předmětů, stanovené v pravidlech hodnocení.
Výchovná opatření se ve škole uplatňují především ve formě pochval, které oceňují
vynikající studijní výsledky, aktivní zapojení žáků do školních aktivit a jejich úspěchy
v mimoškolních soutěžích.
Rovněž výsledky žáků při ukončování vzdělávání maturitní zkouškou dosahují vynikajíc í
úroveň. V posledních třech letech vykazuje škola nulovou hrubou neúspěšnost u maturitní
zkoušky žáků osmiletého a šestiletého gymnázia, u čtyřletého gymnázia je výjimkou pouze
rok 2022 (hrubá neúspěšnost 1,1 %), v dalších dvou letech byla hrubá neúspěšnost i zde
nulová. Ve srovnání s celorepublikovým průměrem dosahují žáci školy v posledních třech
letech u maturitních zkoušek lepších výsledků oproti celorepublikovému průměru.
Výjimkou byl rok 2022, kdy žáci gymnázia měli horší výsledky v matematice. S výsledky
vzdělávání se úzce pojí i úspěšnost žáků v přijímacím řízení na vysoké školy. Za poslední
roky jich bylo přijato každoročně téměř 95 %.


                                          5/8
Škola výrazně podporuje jazykové vzdělávání žáků díky široké nabídce volitelnýc h
jazykových předmětů. Tato flexibilita umožňuje žákům volit jazyk podle svých zájmů
a budoucích potřeb. Velký důraz je kladen také na přípravu k mezinárodním jazykovým
zkouškám, které žákům otevírají cestu k získání oficiálních certifikátů a posilují jejich
uplatnění na globálním trhu práce. Žáci šestiletého gymnázia úspěšně skládají zkoušku
„Rakouský jazykový diplom“. Škola také systematicky připravuje žáky k absolvování
zkoušek „Cambridge English“ v anglickém jazyce na úrovních B1–C2, čímž jim poskytuje
kvalitní jazykové vzdělání s mezinárodní platností.
Výborné studijní výsledky žáků se odrážejí nejen ve výuce, ale také v úspěších v různých
soutěžích a olympiádách na úrovni okresu i kraje, ve středoškolské odborné činnosti
a dalších nadstandardních aktivitách. V posledních dvou letech dosáhli žáci mimo jiné
výrazných úspěchů v krajských kolech biologické, zeměpisné, logické a astronomické
olympiády, soutěže v anglickém jazyce, Vědeckého čtyřboje a matematické soutěže Pangea.
V minulosti se žáci školy probojovali až do republikového finále soutěže Jugend debattiert.
Výrazné úspěchy slaví i ve sportu – v celostátním kole volejbalového turnaje získalo dívčí
družstvo druhé místo. Významnou roli hraje také pěvecký sbor školy, který si odnesl třetí
místo ze soutěže Gymnasia Cantant a pravidelně vystupuje na charitativních koncertech.
Škola se aktivně věnuje i projektům, které rozšiřují běžnou výuku. Žáci šestiletého gymná zia
se zapojují do výměnných programů s partnerskými gymnázii v zahraničí a účastní
se stipendijních programů v Německu, dále probíhají výměnné pobyty ve Španělsku
a Polsku. Každoročně se také organizují studijní výjezdy do Anglie. Mezi význa mné
projekty patří English Workshop – intenzivní týdenní kurz s 30 hodinami konverzace
s rodilými mluvčími.


                                         Závěry
Vývoj školy
– Nárůst počtu žáků ve střední škole.
– Rozšíření poradenských služeb poskytovaných školou o služby školního psychologa.
– Realizace investičních akcí ve spolupráci se zřizovatelem.
Silné stránky
– Žáci školy jsou motivováni k dosahování kvalitních studijních výsledků v průběhu
  vzdělávání i při jeho ukončování maturitní zkouškou. Aktivní zapojení do soutěží,
  projektů a jiných mimoškolních aktivit přispívá k jejich vzdělávacímu i osobnímu
  rozvoji. (5.2)
– Škola nabízí širokou škálu povinných i volitelných předmětů cizích jazyků a připravuje
  žáky na mezinárodní jazykové zkoušky. Tato nabídka významně přispívá k rozvoji
  jazykových dovedností žáků a zvyšuje jejich konkurenceschopnost na trhu práce. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nesystematické hodnocení a kontrola vzdělávacího procesu negativně ovlivnily kvalitu
  školních vzdělávacích programů a poradenských služeb. (2.1)




                                            6/8
– Menší zapojení některých učitelů do sledování a osvojování nových vzdělávacích trendů,
  zejména v aktivizačních metodách výuky a efektivních didaktických postupech. (3.5)
– Nedostatečná aktivizace žáků v některých sledovaných hodinách bránila rozvoji jejich
  komunikativních dovedností, snižovala kvalitu výuky a oslabovala jejich motivac i
  k učení. Chybějící diferenciace učiva neumožňovala zohlednit specifické zájmy žáků
  a optimálně rozvíjet jejich studijní potenciál. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zavést strukturovanější přístup ke kontrole pedagogických procesů, jasně definovat
  odpovědnosti jednotlivých aktérů a zajistit pravidelné revize dokumentace a kontrolu
  činnosti poradenských služeb.
– Průběžně vyhodnocovat statistiky úrazů a hledat konkrétní opatření pro snížení jejich
  četnosti.
– Zvýšit účinnost hospitační činnosti realizované vedením školy, zaměřit se na reflexi
  závěrů z hospitací a sdílení zkušeností mezi pedagogickými pracovníky školy.
– Další vzdělávání pedagogických pracovníků zaměřit na oblast uplatňování aktivizač níc h
  forem a metod výuky, individualizaci vzdělávání a využívání formativního hodnocení
  výsledků vzdělávání žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, střední škola, aktuální stav
 2.   M8 Výkaz o střední škole podle stavu k 30. 9. 2024, ze dne 7. 10. 2024
 3.   Zřizovací listina příspěvkové organizace Jihomoravského kraje, Č.j.: 20/144, ze dne
      30. 4. 2015, včetně Dodatku č. 1, Č.j.: JMK 179312/2023, ze dne 3. 1. 2024 a Dodatku
      č. 2, Č.j.: JMK 169686/2024, ze dne 19. 12. 2024
 4.   Vyhodnocení koncepčních záměrů školy za období 2018–2022, Koncepce školy
      na období 2023–2029, ze dne 13. 1. 2023
 5.   Výroční zpráva o činnosti školy za školní roky 2021/2022 až 2023/2024
 6.   Školní řád, č.j. GKPZN 167/2023, ze dne 2. 9. 2024
 7.   Školní vzdělávací programy pro jednotlivé obory středního vzdělání, platné
      ve školním roce 2024/2025




                                            7/8
 8.   Školní informační systém – elektronické třídní knihy, hodnocení výsledků vzdělává ní
      žáků
 9.   Výsledky maturitní zkoušky za jarní a podzimní zkušební období roků 2022, 2023
      a 2024
10.   Třídní výkazy vedené ve školním roce 2024/2025
11.   Rozvrhy hodin vedené pro jednotlivé třídy a učitele, platné ve školním roce
      2024/2025
12.   Personální dokumentace vybraných pedagogických pracovníků vedená ve školním
      roce 2024/2025
13.   Další vzdělávání pedagogických pracovníků, školní rok 2024/2025, nedatováno,
      včetně dokladů o realizovaných vzdělávacích akcích
14.   Hospitační záznamy (zástupkyně ředitele), zápisy o provedené kontrole vedené
      ve školním roce 2024/2025
15.   Zápisy z pedagogické rady vedené ve školním roce 2024/2025
16.   Dokumentace školního poradenského pracoviště vedená ve školním roce 2024/2025
17.   Osobní dokumentace vybraných žáků vedená ve školním roce 2024/2025 ke dni
      inspekční činnosti
18.   Dokumentace k hodnocení školního stravování, ekonomických podmínek a zajištění
      bezpečnosti žáků vedená ve školním roce 2024/2025
19.   Inspekční zpráva, Čj. ČŠIB-2020/19-B, ze dne 9. 1. 2020


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy

 Ing. Renata Boková, školní inspektorka, vedoucí inspekčního týmu
 Mgr. Marcela Hanáková, školní inspektorka
 PhDr. Šárka Maleňáková, Ph.D., školní inspektorka
 Ing. Ilona Ptáčková, školní inspektorka
 PhDr. Jiří Wasserburger, školní inspektor
27. 2. 2025



                                           8/8
