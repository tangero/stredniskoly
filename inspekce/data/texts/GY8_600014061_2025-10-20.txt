                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2558/25-B
                                      Sp. zn. ČŠIB-S-523/25-B


Název                               Gymnázium a základní umělecká škola Šlapanice,
                                    příspěvková organizace
Sídlo                               Riegrova 40/17, 664 51 Šlapanice
E-mail                              gymnazium@gslapanice.cz
IČO                                 49 461 249
Identifikátor                       600 014 061
Právní forma                        příspěvková organizace
Zastupující                         Mgr. Gabriela Kokešová
Zřizovatel                          Jihomoravský kraj
Místo inspekční činnosti            Komenského 151, Bílovice nad Svitavou
                                    Masarykovo náměstí 223, Šlapanice
                                    Riegrova 40/17, Riegrova 1059, Nádražní 706,
                                    Šlapanice
                                    Školní 284, Újezd u Brna
Inspekční činnost na místě          20. 10. 2025 − 22. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium a základní umělecká škola Šlapanice, příspěvková organizace (dále „škola“)
vykonává činnost střední školy a základní umělecké školy. Škola poskytuje střední vzdělání
zakončené maturitní zkouškou v osmiletém oboru 79-41-K/81 Gymnázium (dále
„gymnázium“) a poskytuje základy uměleckého vzdělání v hudebním, tanečním a výtvarné m
oboru. Ke dni inspekční činnosti se v gymnáziu vzdělávalo 240 žáků v osmi třídách, z toho
5% žáků mělo speciální vzdělávacími potřeby.
Základní uměleckou školu navštěvovalo ke dni inspekční činnosti 456 žáků, hudební obor
navštěvuje 282, taneční obor 48 a výtvarný 126 žáků, z toho je 34 žáků přípravného studia
I. stupně. Škola realizuje základní umělecké vzdělávání ve dvou budovách v Riegrově ulici
ve Šlapanicích a na čtyřech odloučených pracovištích (Blažovice, Podolí, Újezd u Brna
a Bílovice nad Svitavou).
Škola nevykonává činnost školní jídelny, školní stravování je pro žáky smluvně zajištěné
v nedaleké základní škole s možností výběru z více jídel.


                         Hodnocení podmínek vzdělávání
Ředitelka školy (dále ředitelka) při své činnosti vychází z dokumentu Koncepce gymná zia
a základní umělecké školy Šlapanice 2022–2028, jehož cíle se vedení školy daří naplňovat
zejména ve vzdělávací oblasti, podpoře pedagogů i celkového klimatu. V posledním období
se také daří efektivně rozvíjet materiální oblast. Ředitelka každoročně koncepci vyhodnoc uje
pomocí evaluačních nástrojů a přijímá opatření, která pomáhají řešit aktuální situaci
ve škole.
Ředitelka delegovala část řídicích kompetencí na dva zástupce, pro gymnázium a základní
uměleckou školu. Úroveň vedení jednotlivých součástí školy se kvalitativně liší.
Na gymnáziu je řízení systematické a efektivní. Předsedové předmětových komisí jsou
do něj aktivně zapojeni a spolupracují s vedením školy při zajišťování kvality vzdělává ní.
Hospitační činnost je realizována plánovitě, s návazným vyhodnocováním a konkrétními
závěry, které mají pozitivní dopad do výuky. Začínajícím pedagogům je zajištěna podpora
zkušenějších kolegů i samotného vedení včetně možnosti sdílení zkušeností, což se odráží
v kvalitě výuky i ve stabilitě pedagogického sboru. Jednání pedagogické rady gymná zia
probíhají na odpovídající organizační i odborné úrovni, s důrazem na řešení vzdělávac íc h
potřeb žáků. V případě neúspěšných žáků škola stanovuje účinná opatření směřujíc íc h
ke zlepšení. Škola efektivně využívá elektronický sdílený prostor pro komunikac i
a vzájemnou spolupráci, který podporuje činnost všech pedagogů i žáků. Další vzdělává ní
pedagogických pracovníků je rovnoměrně zaměřeno na různé aspekty učitelské profese
a pozitivně se promítá do kvality vzdělávání. Vedení aktivně podporuje školní wellbeing
a rozvoj sociálních kompetencí žáků prostřednictvím otevřené, vstřícné komunikace
se všemi účastníky vzdělávání. V základní umělecké škole došlo od poslední inspekční
činnosti k určitému posunu v plánování hospitační činnosti, nicméně systém není plně
funkční. Zástupce ředitelky cíleně navštěvuje začínající učitele i vystoupení žáků.
Vyhodnocování hospitací je však spíše formální a postrádá hlubší zaměření na konstruktivní
hodnocení i profesní reflexi jednotlivých učitelů. Navzdory snaze zkušenějších pedagogů
a využívání elektronických nástrojů ke sdílení učebních materiálů chybí v základní
umělecké škole jasně vymezená struktura metodické podpory pro začínající učitele. Tato
skutečnost se propisuje do výuky zejména hudebního a výtvarného oboru, kde se projevuje
zvýšená fluktuace pedagogů, která ovlivňuje úroveň vzdělávacího procesu. V rámci


                                            2/9
uměleckého vzdělávání rovněž chybí participativní složka řízení (např. umělecká rada,
metodické sdružení, předmětové komise aj.), která by mohla podpořit systematicko u
spolupráci, sdílení zkušeností a vzájemnou inspiraci pedagogů. Zavedení takové struktury
by přispělo k inovaci výuky, zejména v oblasti mezioborové spolupráce a tvorby společných
uměleckých projektů.
Žákovský parlament gymnázia se pravidelně schází, aktivně se podílí na organizaci školního
roku a projektových dnech školy. Má stanovenu koordinátorku a spolupracuje s vedením
školy i s Krajským sněmem školních parlamentů. Jeho činnost přispívá k rozvoji sociálníc h
kompetencí žáků.
Školní poradenské pracoviště poskytuje efektivně služby žákům, jejich zákonným
zástupcům i pedagogům. Tým pracuje ve složení výchovná poradkyně, psycholožka
a metodička prevence. Výchovná poradkyně aktivně informuje všechny pedagogy o žácích
se speciálními vzdělávacími potřebami, a to jak pravidelně na poradách, tak i osobně
a prostřednictvím elektronické pošty. Její práci by zefektivnilo využití jinak dobře
nastaveného systému předávání informací mezi pedagogy ve školním elektronické m
sdíleném prostoru. Plány pedagogické podpory jsou nastaveny odpovídajícím způsobem,
také jejich vyhodnocování je pravidelné. Školní psycholožka řeší nejen individuální případy,
ale také pracuje s celými třídními kolektivy. Pomáhá i při řešení nežádoucích projevů
chování, které jsou spíše ojedinělé (např. nadužívání digitálních technologií, nevhodné
chování žáků mezi sebou a kouření). Metodička prevence má dobře zpracované krizové
plány, systémy prevence i řešení školní neúspěšnosti. Preventivní programy ve škole jsou
adekvátně rozprostřeny do všech tříd a zaměřeny především na šikanu, kyberšikanu, užívá ní
drog a psychologické problémy.
Budova školy má historický ráz a je dobře udržovaná, esteticky a účelně vyzdobená.
V poslední době proběhla rekonstrukce podkroví včetně elektroinstalace a tím se podařilo
zajistit potřebného zázemí pro výuku. Škola disponuje odbornými učebnami pro výuku
cizích jazyků, informačních technologií a esteticko-výchovných předmětů. Na školním
dvoře se nachází venkovní hřiště pro pohybové aktivity. Umělecké vzdělávání je realizo vá no
ve sdílených učebnách s gymnáziem a základními školami, výuka tedy probíhá nejen
v kmenové budově školy, ale i na odloučených pracovištích ve třídách základních škol.
Prostory určené pro výtvarný a taneční obor jsou stabilní a velkorysé. Výtvarný obor
má k dispozici ateliér v samostatné budově při gymnáziu, taneční obor využívá speciálně
vybavené prostory přímo v kmenové budově gymnázia (proběhla rekonstrukce baletního
sálu), a tak jsou podmínky ideální. Baletní sál disponuje potřebným vybavením včetně
klavírního křídla, a tak je prostor využíván ke koncertům a veřejným prezentacím.


                          Hodnocení průběhu vzdělávání
Ve sledované výuce panovala pracovní atmosféra. Žáci respektovali stanovená pravidla,
aktivně se zapojovali do činností a kladli otázky k probíranému učivu. Učitelé prezentova li
učivo v širších souvislostech, propojovali témata s praktickými zkušenostmi žáků a využíva li
mezipředmětové vztahy. Pestré didaktické metody a formy práce měly pozitivní vliv
na rozvoj klíčových kompetencí. K rozvoji komunikačních dovedností přispívalo časté
zařazování kooperativních forem výuky. Pedagogové motivovali žáky k využívání školního
informačního systému a dostupných učebních materiálů. Sebehodnocení, včetně
vrstevnického, se vyskytovalo méně často, avšak učitelé projevovali zájem o výsledky žáků
a poskytovali jim užitečnou zpětnou vazbu využitelnou pro další učení. V ojedinělýc h



                                            3/9
případech věnovali učitelé menší pozornost závěru hodiny a ověřování její přínosnosti pro
žáky.
Pozorované hodiny českého jazyka a literatury cíleně rozvíjely kritické myšlení a řešení
problémů, probíhaly převážně formou práce ve dvojicích či skupinách. Tandemová výuka
u mladších žáků byla pestrá, efektivně využívala digitální technologie i diferenciaci podle
úrovně žáků. Součástí práce v hodinách bylo stanovování kritérií hodnocení, sebereflexe
a příprava na vrstevnické hodnocení. V cizích jazycích byla výuka vedena v prostředí
podporujícím komunikaci v cílovém jazyce. V anglickém jazyce žáci prokazovali vysokou
jazykovou úroveň, jistotu při plnění úkolů a aktivní přístup s dopadem efektivního zapojení
do kompetencí k učení. Ve francouzském jazyce vyučující přizpůsobila volbu tématu
a forem práce nízkému počtu žáků a vhodně zohlednila očekávané zkušenosti těch, kteří
se účastnili zahraničního pobytu. Výuka matematiky byla didakticky správně vedená
a zaměřená na podporu motivace učení. Promyšlené střídání aktivit a přiměřené využití
technologií udržovalo pozornost a zájem žáků o řešení problémových úloh. Hodiny
informatiky byly postaveny na samostatné práci doplňované řízeným rozhovorem nebo
instruktáží. V přírodovědných předmětech se dařilo rozvíjet přírodovědnou gramotnost
prostřednictvím pokusů a experimentální činnosti. Skupinová práce vedla žáky k obhajobě
postupů a výsledků, čímž se posilovala schopnost argumentace a jistota ve vyjadřování.
Efektivní práce s odbornými texty a pracovními listy, často v anglickém jazyce, přispíva la
k propojování mezipředmětových vztahů a rozvoji kritického myšlení. Výuka dějepisu byla
založena na názornosti a diskuzi doplněné audiovizuálními ukázkami. Žáci byli vedeni
k aktivnímu naslouchání, kladení otázek a rozvoji komunikačníc h i sociálních kompetencí.
V hudební výchově žáci rozvíjeli dovednosti v oblasti produkce i reflexe hudby. Aktivní
hodnocení teoretických znalostí i vrstevnická zpětná vazba přispívaly k rozvoji sociálníc h
kompetencí. V tělesné výchově byla patrná radost z pohybu a pozitivní atmosféra. Žáci
spolupracovali, dodržovali stanovená pravidla a aktivně se zapojovali do všech nabízenýc h
činností.
V činnostech na Základní umělecké škole byly zaznamenány rozdíly v úrovni vzdělává ní
napříč obory. Začínající učitelé prokazovali snahu o kvalitní práci s žáky, avšak s omezeným
metodickým vedením. V instrumentální výuce se místy nedařilo systematicky pracovat
s cílem hodiny ani s její závěrečnou reflexí. Ve sledovaných hodinách hry na klavír a flétnu
však byly didaktické metody realizovány příkladným způsobem. Interpretační dovednosti
žáků v hodinách klavíru, kytary či bicích byly rozvíjeny pomocí vhodně zvolených cvičení
a společné hry s učitelem, která působila motivačně a podporovala rozvoj umělecké
komunikace. Výuka hudební nauky probíhala na jednotlivých pracovištích s rozdílným
přístupem – v Bílovicích nad Svitavou byla zaměřena více teoreticky, zatímco
ve Šlapanicích vynikala činnostním učením, kooperací žáků a propojením teorie s praxí.
Škola disponuje komorními soubory včetně komorního zpěvu, orchestru, souboru HUMUZ,
čtyřruční hry a interpretačních seminářů.
Ve výtvarném oboru vyučující jasně a srozumitelně předložila žákům cíl, segmentova ný
do tří možností, ze kterých si žáci mohli vybrat, ovšem zcela chybělo vedení k vnitřnímu
dialogu jednotlivců, společné diskuzi a zamýšlením se nad přesahem vlastní umělecké práce.
Výuka probíhala spíše ve formě rukodělných činností či tvoření na úrovni zájmové aktivity.
Z předložených portfolií prací žáků pod vedením jiných pedagogů ovšem bylo zřejmé,
že kvalita jejich umělecké tvorby je výborná a uměleckým přesahem disponuje.
Hospitovaná výuka tanečního oboru studijního zaměření Tanec měla promyšlenou strukturu
a optimální metodickou stavbu. Vyučující, zkušená tanečnice, klasickým tréninkem u tyče
systematicky vedla žáky k základům klasického tance a opakováním správných pozic rukou



                                            4/9
a nohou u nich upevňovala správné návyky. Klavírní korepetice vhodně podpořila
rozcvičování na zemi, pochod v diagonále, dvojpolce nebo koníčkovém přeskoku. Během
taneční průpravy a taneční praxe byly výborně aplikovány zásady optimálního postavení těla
při pohybu v otevřeném prostoru, spolupráce ve skupině a partnerském souladu při nácviku
nového tance vedeného klasickou technikou. Ve vyučování vládla tvořivá atmosféra.
Promyšlená pedagogická strategie efektivně rozvíjí pohybový potenciál všech účastníků
vzdělávání tanečního oboru.


                         Hodnocení výsledků vzdělávání
Škola pravidelně zjišťuje úspěšnost žáků gymnázia a zabývá se jejich vzdělávac ími
výsledky. Podklady pro hodnocení výsledků vzdělávání žáků učitelé získávají především
prostřednictvím písemného a ústního ověřování jejich znalostí, vědomostí a praktických
dovedností. Externí metody testování úrovně vzdělávacích výsledků žáků škola
systematicky nevyužívá. Zákonní zástupci jsou o výsledcích a průběhu vzdělávání žáků
informováni odpovídajícím způsobem, prostřednictvím informačního systémů, e-mailovo u
komunikací nebo na třídních schůzkách.
Jako důležité indikátory ve sledování výsledků uměleckého vzdělávání slouží výkony žáků
na žákovských koncertech, absolventských koncertech a postupových zkouškách. Žáci
a zákonní zástupci jsou o výsledcích vzdělávání průběžně informováni prostřednictvím
informačního systému, detailnější zpětnou vazbu včetně konkrétních doporučení a dílčího
hodnocení vyučující zapisují žákům do deníčku. Převážná většina žáků prospívá výborně,
u 26 žáků ředitelka vyhověla žádosti o náhradní způsob výuky předmětu Hudební nauka,
u šesti z předmětu Komorní hra a u 23 z Interpretačního semináře. Analýzou třídních knih
výuky souborové hry byla prokázána nerovnoměrná docházka žáků do těchto předmětů.
Zejména docházka do Interpretačního semináře vykazovala vysokou míru absence, čímž
zhruba polovina žáků nerozvíjela umělecké kompetence v plném rozsahu. Oproti tomu jiný
předmět souborové hry byl pravidelně navštěvován většinou žáků, což souviselo s vhodně
zvoleným obsahem učiva a repertoáru, který žáky zaujal a motivoval. Tento stav svědčí
o rozlišném pojetí pedagogické koncepce jednotlivých předmětů kolektivní praxe
v hudebním oboru, což má dopad na rozdíl v kvalitě vzdělávání.
Celkové výsledky vzdělávání žáků gymnázia včetně výsledků při ukončování jejich studia
jsou v posledních třech letech na výborné úrovni. V loňském školním roce prospělo
s vyznamenáním 82 % žáků, což je ve srovnání s předchozími dvěma lety mírné zvýšení
jejich počtu. Ve sledovaném období prospěli všichni žáci, ojediněle byl některý žák
nehodnocen v řádném termínu a pouze minimální počet jich byl uvolněn z tělesné výchovy.
Průměrná absence žáků se v posledních letech pohybuje kolem 107 hodin na žáka za školní
rok. Vysokou úroveň výsledků prokazují také žáci při maturitní zkoušce. V posledních třech
letech vykazuje škola nulovou hrubou neúspěšnost žáků. V loňském školním roce konalo
maturitní zkoušku 27 žáků, z nich 18 prospělo s vyznamenáním a 9 prospělo. Žáci také
prokazují výbornou úroveň jazykových dovedností a řada z nich skládá mezinárod ně
uznávané jazykové zkoušky. Žáci školy jsou ve sto procentech přijímáni na jimi vybrané
vysoké školy a někteří z nich dokonce studují na zahraničních univerzitách.
Výsledky vzdělávání žáků jsou projednávány na setkáních pedagogické rady a vedením
školy jsou pravidelně sledováni žáci, u kterých došlo ke zhoršení prospěchu popřípadě
ke zvýšení absence (vyskytují se ojediněle). V případě potřeby jsou jim poskytnuty
konzultace nebo doučování. Efektivně je nastavena spolupráce Výchovná opatření jsou
ve škole využívána především formou pochvaly k ohodnocení dobrých studijních výsledků,


                                           5/9
aktivní práce žáků pro školu a úspěchů v mimoškolních aktivitách. Kázeňská opatření jsou
udělována minimálně. Za loňský školní rok bylo uděleno celkem 158 pochval a devět
kázeňských opatření.
Škola systematicky podporuje a motivuje žáky k účasti v projektech i mezinárod níc h
programech – např. Erasmus+, Mezinárodní cena vévody z Edinburghu, British Council –
Stronger Together, Příběhy bezpráví – Z místa, kde žijeme, Kameny zmizelých. Žáci také
dlouhodobě dosahují významných úspěchů v řadě soutěží, olympiád a ve středoškolské
odborné činnosti, a to na krajské i celostátní úrovni – např. Debatní liga (starší žáci)
a Debatiáda (mladší žáci), ekonomická olympiáda, astronomická olympiáda. Nově se žáci
školy vloni zúčastnili České lingvistické olympiády. K všestrannému rozvoji kompetencí
žáků přispívá i řada rozšiřujících celoškolních aktivit a tradičních akcí – např . turistick ý
klub „Puchýř“, badatelská výuka přírodovědných předmětů „Dny bez lavic“, Recyklohraní.
Žáci základní umělecké školy se pravidelně zapojují do tematických akcí ve Šlapanic íc h
a v místech poskytovaného vzdělávání (Vánoční jarmark, rozsvěcování adventních stromů,
koledování u jesliček, koncerty pro seniory). Školu reprezentují v soutěžích základníc h
uměleckých škol vyhlášených Ministerstvem školství, mládeže a tělovýchovy České
republiky. Úspěchy žáků v okresních kolech s postupem do krajských kol svědčí o vysoké
kvalitě uměleckého vzdělávání zejména ve hře na zobcovou flétnu, saxofon a bicí nástroje.
Poskytnuté audiovizuální nahrávky           jedinečných     tanečních vystoupení včetně
absolventských výkonů pořádaných ve šlapanické sokolovně svědčí o vynikajíc íc h
vzdělávacích výsledcích, které ve spojení s artificiální hudbou, divadelními kostýmy
a choreografickými nápady kultivují všechny účastníky a mají přesah do kulturně
demokratických hodnot a osobnostního rozvoje žáků a diváků. Kromě akcí pořádaných
školou se žáci podíleli na programu charitativní akce „Adventní naděje pro Milánka“
v Městské části Brno-Slatina, koncerty se zapojují žáci do akce Základních uměleckých škol
Open a Noc kostelů. Výtvarný obor prezentací žákovských prací na oplocení školy
podporuje vztah veřejnosti i žáků k výtvarné tvorbě.


                                          Závěry
Vývoj školy
– Od minulé inspekční činnosti konané v roce 2021 došlo ke generační obměmě
  pedagogického sboru a zlepšení prostorových i materiálních podmínek vzdělávání díky
  úpravě podkroví a rekonstrukci elektroinstalace, vybudování dvou nových učeben
  informatiky. V oblasti uměleckého vzdělávání škola zajistila nové piano a klávesy.
– V rámci programu ERASMUS + realizuje škola jazykové výjezdy pro učitele.
– Ve vedení a kontrolní činnosti v základní umělecké škole stále přetrvávají nedostatky,
  rozdělení kompetencí a odpovědnosti je nesystémové.
– Došlo ke zlepšení činnosti školního poradenského pracoviště.
Silné stránky
– Pestré výukové metody a formy včetně inspirativně zadávaných úloh podporují klíčové
  kompetence žáků. (4.2)
– Otevřená a vstřícná komunikace všech účastníků vzdělávání podporuje rozvoj sociálníc h
  kompetencí žáků. (4.4)




                                             6/9
– Škole se daří žáky motivovat k dosahování úspěšnosti, což dokládají dlouhodobě výborné
  výsledky při ukončování jejich vzdělávání maturitní zkouškou i přijímání na vysoké
  školy. (5.2)
– Aktivní zapojení žáků do soutěží a vzdělávacích projektů, ve kterých dosahují dobrých
  výsledků, významně přispívá k rozvoji klíčových kompetencí uplatnitelných v dalším
  vzdělávání i profesním životě. (5.3)
– Kvalitní vedení výuky tanečního oboru základního uměleckého vzdělávání se odráží
  ve výborných vzdělávacích výsledcích žáků, které mají pozitivní dopad na estetickou
  kultivaci jejich osobnosti. (5.3)
– Cílené rozvíjení mezigeneračních vztahů a sepětí se životem regionu upevňuje v žácích
  pocit sounáležitosti. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatečná kontrolní činnost v základní umělecké škole má dopad na rozdílno u
  koncepci jednotlivých předmětů kolektivní výuky hudebního oboru. (2.1)
– V základní umělecké škole není koordinovaný mechanismus pro efektivní přenos
  zkušeností a metodické vedení začínajících učitelů ze strany zkušenějších kolegů,
  což vytváří odlišnou úroveň kvality průběhu vzdělávání a nerozvíjí zcela individuá lní
  pedagogické kompetence. (2.3)
– Rozdílná docházka žáků do kolektivní výuky hudebního oboru způsobuje rozdílno u
  kvalitu průběhu vzdělávání. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na práci se vzdělávacím cílem, tento vyhodnocovat v průběhu hodin
  i samotném závěru a přitom využívat vrstevnické hodnocení žáků.
– V uměleckém vzdělávání zaměřit hospitační činnost na cílené a efektivní poskytnutí
  reflexe a konstruktivního hodnocení jednotlivých pedagogů.
– V základním uměleckém vzdělávání nastavit systémové rozdělení kompetencí
  a odpovědnosti mezi předmětové komise jednotlivých oborů s cílem sjednotit metodické
  postupy a zajištění koordinace pedagogické činnosti napříč odloučenými pracovišti.
– Účelně rozdělit kompetence pedagogů v Základní umělecké škole podle jejich oborové
  orientace a následně ve větší míře realizovat mezioborové umělecké projekty.
– Posílit systém mentoringu a kolegiální podpory v uměleckém vzdělávání, která umožní
  začínajícím pedagogům získávat metodickou a odbornou pomoc od zkušenějších kolegů.
– Udržet stávající kvalitu vzdělávání tanečního oboru.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní

                                            7/9
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 108 010 112 Střední škola, IZO
      102 191 719 Základní umělecké škola ze dne 8. 9. 2025
 2.   Školní řád pro část gymnázium platný od 1. 9. 2025, aktualizace k 22. 10. 2025
 3.   Školní vzdělávací program pro osmileté studium, platný od 1. 9. 2022
 4.   Školního vzdělávacího programu Základní umělecké školy Šlapanice, platný od 1. 9.
      2022
 5.   Koncepce rozvoje školy ze dne 1. 9. 2022
 6.   Zhodnocení koncepce školy za poslední tři roky, Koncepce gymnázia pro roky 2022–
      2028
 7.   Personální dokumentace vedená ve školním roce 2025/2026
 8.   Dokumentace školy k posouzení ekonomických podmínek, zajištění školního
      stravování a bezpečnosti žáků v době jejich pobytu ve škole
 9.   Doklady o hospitační činnosti (plán pro školní rok 2023/2024, 2024/2025, zápisy)
10.   Rozvrh hodin školy, platný ve školním roce 2025/2026
11.   Portfolio žákovských prací výtvarného oboru
12.   Elektronický informační systém školy vedený ve školním roce 2025/2026
13.   Výroční zprávy školy za školní roky 2022/2023, 2023/2024 a 2024/2025
14.   Zápisy z jednání pedagogické rady ve školním roce 2024/2025 a 2025/2026
15.   Zápisy ze schůzek předmětových komisí ve školním roce 2024/2025 a 2025/2026
16.   Dokumentace k výchovnému a kariérovému poradenství a k prevenci rizikové ho
      chování ve školním roce 2024/2025 a 2025/2026 k datu inspekce
17.   Plán dalšího vzdělávání pedagogických pracovníků pro školní rok 2025/2026
18.   Přehledy školení pedagogů v rámci dalšího vzdělávání pedagogických pracovníků
      ve školních rocích 2023/2024, 2024/2025 a 2025/2026
19.   Webové stránky školy vedené ve školním roce 2025/2026
20.   Inspekční zpráva Čj. ČŠIB-1228/21-B, ze dne 12. 11. 2021


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                         8/9
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Mgr. Dana Karpíšková, školní inspektorka
 Ing. Ilona Ptáčková, školní inspektorka
 Mgr. Milan Heroudek, školní inspektor
 Mgr. Marcela Karasová, školní inspektorka
 Mgr. Blanka Prachařová, školní inspektorka
 Ing. Hana Šarounová, kontrolní pracovnice
19. 11. 2025




                                          9/9
