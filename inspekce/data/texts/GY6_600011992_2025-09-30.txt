                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1147/25-H
                                      Sp. zn. ČŠIH-S-231/25-H


Název                               Lepařovo gymnázium, Jičín, Jiráskova 30
Sídlo                               Jiráskova 30, 506 01 Jičín
E-mail                              skola@gymjc.cz
IČO                                 60 116 781
Identifikátor                       600 011 992
Právní forma                        příspěvková organizace
Zastupující                         Mgr. Miloš Chlumský
Zřizovatel                          Královéhradecký kraj
Místo inspekční činnosti            Jiráskova 30, 506 01 Jičín
Inspekční činnost na místě          30. 9. 2025 − 2. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                   Charakteristika
Lepařovo gymnázium, Jičín, Jiráskova 30 (dále „škola“) poskytuje střední vzdělání
s maturitní zkouškou v oboru Gymnázium, a to ve čtyřletém (79-41-K/41) a šestileté m
(79-41-K/61) vzdělávacím programu. Všeobecné zaměření je doplněno širokou nabídkou
volitelných seminářů a cvičení za účelem odborné profilace žáků a jejich přípravy ke studiu
na všech typech vysokých škol. V době inspekční činnosti se ve 14 třídách vzděláva lo
celkem 412 žáků (230 v osmi třídách čtyřletého a 182 v šesti třídách šestiletého gymnázia).
Škola je fakultní školou Přírodovědecké fakulty a Farmaceutické fakulty Univerzity
Karlovy, partnerskou školou Univerzity Hradec Králové a Cambridge zkouškového centra.
Informace o škole a její činnosti jsou dostupné na webových stránkách www.gymjc.c z
a sociálních sítích.


                         Hodnocení podmínek vzdělávání
Ředitel školy při svém dlouholetém působení ve vedoucí funkci využívá své dobré znalosti
prostředí a pedagogů i kontaktů s řadou externích partnerů, na základě jejichž podpory
a spolupráce se mu daří úspěšně naplňovat některé koncepční záměry a zkvalitňo vat
podmínky poskytovaného vzdělávání. Aktuální strategie rozvoje školy zahrnuje cíle ze
všech relevantních oblastí, nejsou v ní však stanoveny konkrétní kroky a prostředky vedoucí
k jejich dosažení. To ve spojení s ústní formou průběžného vyhodnocování těchto cílů
neumožňuje důsledně a efektivně zhodnotit dosažený stav a reagovat optimálními
opatřeními pro další období. Část řídicích kompetencí ve vymezených oblastech rozdělil
ředitel školy mezi své dva zástupce a do rozhodování o fungování školy nově zapojil také
tzv. poradní sbor. Ten tvoří vybraní zástupci pedagogů, kteří zajišťují mezi vedením školy
a ostatními učiteli obousměrnou výměnu informací. V oblasti zajišťování kvality
poskytovaného vzdělávání v souladu s koncepčními záměry i školním vzdělávac ím
programem a výběru akcí dalšího vzdělávání pedagogických pracovníků byli značnými
pravomocemi pověřeni předsedové předmětových komisí. Dodržování a naplňování jasně
stanovených interních pravidel však závisí na osobní zodpovědnosti jednotlivých pedagogů.
Nastavené kontrolní mechanismy vedení školy pro sledování a vyhodnocování reálného
plnění svěřených kompetencí, povinností a úkolů nejsou dostatečné a funkční. Dokladem
jsou zjištěná pochybení v povinně vedené dokumentaci (školní řád, dokumentace žáků se
speciálními vzdělávacími potřebami, vysvědčení, záznamy o úrazech žáků aj.) i stagnace
v užívaných výukových metodách a formách a přetrvávající nedostatky v realizaci výuky.
V aktuálním školním roce zajišťuje výuku plně kvalifikovaný pedagogický sbor. Ten je
stabilizovaný, průběžně prochází přirozenou generační obměnou. Hospitační činnost
vykonávají ředitel školy a oba jeho zástupci. V hospitačních záznamech je často kladen
důraz na organizační a hygienické aspekty výuky, chybí však konkrétní metodická
doporučení zacílená na další posun učitelů v jejich pedagogické práci. Uskutečňová ní
požadavku ředitele školy na realizaci hospitací předsedy předmětových komisí
a vzájemných hospitací mezi učiteli není ověřováno, jsou tak spíše ojedinělé a vycházejí
z individuálního zájmu pedagogů. Totéž platí i pro účast na akcích dalšího vzdělává ní
pedagogických pracovníků, jejichž faktický dopad do výuky není systematicky sledován.
Obdobně nebylo prokázáno, že by činnost předmětových komisí měla pozitivní vliv na
sjednocování vzdělávacích postupů a kritérií pro hodnocení práce žáků a na skutečné
využívání sdílených zkušeností. Vedení školy pravidelně realizuje autoevaluaci na základě
dotazníků zadávaných žákům, v nichž se vyjadřují ke třem oblastem ve vztahu k jednotlivým
pedagogům: způsobu a účinnosti jejich výuky, srozumitelnosti a spravedlnosti hodnocení


                                           2/9
a k vystupování a přístupu učitele k žákům; žáci také hodnotí působení svého třídního
učitele. Zjištění z dotazníků vedení školy vyhodnocuje, rozebírá s učiteli a v konkrétních
případech na ně reaguje odpovídajícími opatřeními včetně následného zhodnocení jejich
dopadu. U systémových opatření není kontrola jejich naplnění vždy důsledná.
Škola v souladu se strategií svého rozvoje rozšířila nabídku volitelných předmětů, na jejichž
výuku efektivně využívá dělené hodiny a které umožňují žákům se v posledních dvou letech
studia profilovat dle jejich vzdělávacích předpokladů, zájmů a budoucího studijního
zaměření. Orientace školy na podporu sportovních dovedností žáků se promítla do
probíhající realizace plánu na otevření nového oboru Gymnázium se sportovní přípravou.
Škola díky funkční a osvědčené spolupráci s řadou partnerů zajišťuje žákům širokou nabídku
akcí a činností doplňujících a rozšiřujících vzdělávání. Prostřednictvím dlouhodobé i nově
rozšířené kooperace s českými vysokými školami, středními školami v různých zemích
či jazykovým institutem si žáci účinně prohlubují své odborné znalosti a dovednosti
v přírodovědné oblasti i cizojazyčné kompetence.
Vedení školy účelně využívá finanční prostředky z různých zdrojů včetně spolupráce se
zřizovatelem, místními firmami a spolkem rodičů a přátel školy k promyšle né mu
průběžnému zkvalitňování materiálně technických podmínek poskytovaného vzdělává ní.
Od poslední inspekční činnosti byla dokončena kompletní rekonstrukce školy, vybudována
nová přístavba s odbornými učebnami i zázemím pro pedagogy, díky výtahu je budova školy
bezbariérová a byla také celkově zasíťována. Novými bezpečnostními prvky jsou čipy pro
vstup do budovy a zajištění vchodů elektronickým systémem. Došlo k revitalizaci školní
zahrady. Pro zefektivnění výuky škola pořídila řadu digitálních pomůcek a vybavení, např.
3D tiskárny, virtuální realitu, digitální mikroskopy či systém přírodovědných výukovýc h
programů. Pozitivní klima školy podporují relaxační a studijní koutky pro žáky včetně polic
s knihami k volnému vypůjčení či klavírem, který mohou žáci využívat o přestávkách,
i výzdoba společných prostor nově doplněná vzdělávacími panely vytvořenými v rámci
oslav čtyř set let od vzniku školy. Z mimorozpočtových zdrojů bylo také personálně posíleno
a rozšířeno školní poradenské pracoviště.


                          Hodnocení průběhu vzdělávání
Hospitovaná výuka nevykazovala významné rozdíly mezi třídami čtyřletého a šestiletého
gymnázia. Probíhala v příjemné atmosféře vycházející z partnerského přístupu pedagogů
k žákům a vzájemného respektu. Hodiny měli učitelé připravené, v naprosté většině v nich
žáci vykazovali přirozenou kázeň a řídili se pokyny učitelů. Spád jednotlivých hodin se
odvíjel od použitých forem a metod výuky, jejich střídání a smysluplnosti provázání.
Pedagogové motivovali žáky k práci především vztahem mezi probíraným učivem
a maturitní zkouškou, již méně pak podnětnými metodami jako brainstorming, zařazením
videa, pokusu či účelně využitými mezipředmětovými vztahy. Názornost výuky podporovali
učitelé prostřednictvím vhodných didaktických pomůcek i digitální techniky, s nimiž však
pracovali více oni než sami žáci. Výuka byla plánována primárně s ohledem na vědomostní
cíle, byla zaměřena na učivo a získání znalostí, mnohem méně na rozvoj dovedností a jen
zcela minimálně na postojovou složku a rozvoj klíčových kompetencí. Cíl hodiny učitelé
často zaměňovali za téma či obsah hodiny, nebyl konkrétně stanovován směrem k žákům,
což mělo dopad i na závěr hodin, v němž až na výjimku chybělo žákovské zhodnocení své
práce a dosaženého posunu nebo činnosti spolužáků dle předem zadaných kritérií. Učitelé
v různé míře jen shrnuli průběh hodiny či se obecně vyjádřili k práci žáků. Ve sledovanýc h
hodinách převažovala frontální forma výuky – některým učitelům se v rámci řízeného
rozhovoru lépe dařilo podněcovat žáky k samostatnému uvažování a komunikaci, většinou


                                            3/9
však pokládali otázky směrem k celé třídě a reagovali tak především na žáky se snahou
a zájmem odpovídat, bez rovnoměrného zapojení ostatních. Časté bylo dominantní
postavení učitele jako předkladatele hotových poznatků, které žáci přijímali bez vynalo že ní
větší snahy a vlastní aktivity k jejich odvození a pochopení vzájemných souvislostí. To mělo
za následek značnou míru pasivity žáků. Nebyl dostatečně využíván jejich vzdělávac í
potenciál, jímž vzhledem k typu školy disponují. Učitelé jen zřídka vytvářeli žákům vhodné
příležitosti pro samostatnou práci s různými informačními zdroji, včetně digitálníc h
technologií, k formulování a ověřování svých hypotéz a tím k rozvoji kritického myšle ní
a schopnosti argumentovat, a to i přesto, že téma a cíl řady hodin byly k takovému postupu
vhodné. Přibližně v polovině hospitovaných hodin pobízeli učitelé žáky k vyvozo vá ní
nových znalostí, v některých případech i na základě efektivně využitých didaktickýc h
pomůcek. Asi ve třetině hodin učitelé zařadili kooperativní činnosti v podobě skupinové či
párové práce, díky nimž žáci rozvíjeli své komunikační a sociální dovednosti – efektivita
tohoto rozvoje závisela na skutečné míře zapojení jednotlivých členů skupiny a úrovně jejich
vzájemné spolupráce. Při samostatné práci žáků jim učitelé obvykle poskytovali zpětnou
vazbu, některým se dařilo vhodnými otázkami vést žáky k odhalení správné odpovědi či
postupu nebo k lepšímu pochopení. Dostatečně však nevyužívali čas a prostor k průběžné
pedagogické diagnostice aktuální úrovně porozumění u jednotlivých žáků, na niž by
následně měla navázat diferenciace jejich práce. Všichni žáci pracovali dle stejného zadání,
pro rychlejší měli někteří učitelé připraveny další úkoly, ale individualizace na základě
rozdílné vzdělávací úrovně a zájmu žáků včetně možnosti vybrat si z úloh rozdílné
kognitivní náročnosti se v hospitované výuce neobjevila. Ani potenciál dělených hodin nebyl
účinně využit k promyšlené diferenciaci úkolů a činností žáků. Jen někteří vyučujíc í
požadovali po žácích souvislý verbální projev a zdůvodňování odpovědí a myšlenek,
obvykle se spokojovali se stručnými odpověďmi. Přibližně ve čtvrtině hodin učitelé cíleně
pracovali s chybou jako prostředkem k hlubšímu pochopení a dalšímu učení žáků.
V efektivitě vedené výuky, volbě forem a metod i činorodosti žáků byl zazname ná n
kvalitativní rozdíl ve volitelných seminářích a hodinách jazyků – v nich byla míra aktivního
zapojení žáků vyšší, učitelé účelně využívali i další formy a metody výuky a více
podněcovali žáky k vlastnímu uvažování a souvislému projevu.


                          Hodnocení výsledků vzdělávání
K hodnocení vzdělávacích výsledků žáků využívají učitelé běžné nástroje v souladu
s klasifikačním řádem. Sjednocujícím kritériem ve všech vyučovacích předmětech je získání
minimálního počtu známek s ohledem na týdenní hodinovou dotaci předmětu a stanovená
hranice tolerované absence žáka ve výuce za klasifikační období. Další hodnoticí kritéria
včetně váhy známek jsou v rámci předmětových komisí diskutována, ale v jednotlivýc h
předmětech a paralelních ročnících zatím sjednocena nejsou. Stejně tak není všemi učiteli
naplňována povinnost prokazatelně informovat žáky o pravidlech a způsobech klasifikace.
Při plánování výuky vycházejí učitelé z tematických plánů, které na rozdíl od školního
vzdělávacího programu neobsahují očekávané výstupy, průřezová témata či klíčové
kompetence, ale pouze okruhy učiva s obecnou časovou dotací. Jednotliví vyučující i vedení
školy následně sledují pokrok žáků v dosahování vědomostních cílů a v případě potřeby
reagují vhodnými pedagogickými opatřeními, avšak úroveň získaných dovedností či rozvoje
klíčových kompetencí škola u jednotlivých žáků či tříd nevyhodnocuje. Žáci školy dosahují
dlouhodobě výborných výsledků jak v externím výběrovém zjišťování vzdělávac íc h
výsledků České školní inspekce napříč vzdělávacími oblastmi a v různých ročnících, tak
u maturitních zkoušek a následně v přijímacím řízení na vysoké školy různorodého zaměření



                                            4/9
včetně škol s vysokou poptávkou. Úspěšnost žáků v dalším studiu škola dále cíleně
nezjišťuje.
K podpoře osobnostního růstu žáků a rozvoje jejich sociálních a občanských kompetencí
škola efektivně využívá mnoha externích i vlastních projektů, včetně ekologických či
charitativních, i činnosti studentské rady. Ta již řadu let poskytuje vedení školy zpětnou
vazbu k chodu školy a aktivně se na jejím životě podílí realizací mnoha akcí s dosahem i na
veřejnost. Škola plánovitě podporuje žáky se zájmem o jazykové vzdělávání, kterým nabízí
výměnné programy se zahraničními školami, exkurze do ciziny i možnost složení
certifikované zkoušky z anglického jazyka – té každoročně využívá přibližně desetina žáků
školy. Škola také navázala spolupráci s Centrem pro talentovanou mládež, jehož
prostřednictvím mohou žáci rozšiřovat své nadání v nabízených kurzech a zkouškách.
Pedagogové vytvářejí žákům vhodné podmínky pro uplatnění získaných vědomostí
i pohybového talentu – podněcují je k zapojování do předmětových a sportovních soutěží.
V nich žáci opakovaně dosahují významných úspěchů, a to i na krajské a celostátní úrovni.
Pro podporu nadání žáků v oblasti matematiky a fyziky napříč ročníky bylo pro učiteli
vytipované žáky nově vytvořeno sdílené úložiště, v němž si vzájemně poskytují zajíma vé
materiály, vyřešené úlohy a motivují se k dalšímu rozvoji. Možnost zapojit se do této
činnosti mají i ostatní žáci. Kromě nabídky vědomostních a sportovních soutěží zůstává
dosud nevyužit značný potenciál k rozvíjení i dalších zájmů a dovedností žáků (např.
uměleckých). Ten spočívá v možnosti pravidelně realizovat vlastní, školní zájmové činnosti
a kroužky – tak jak se to již daří např. u nově vzniklého kroužku 3D tisku. Pro rozvoj
pohybových dovedností a posilování vzájemných vztahů škola pravidelně realizuje vlastní
sportovní kurzy pro všechny žáky a zájemcům nabízí i další aktivity ve škole i mimo ni.
Škola pravidelně oceňuje studijní a sportovní výsledky i charitativní činnost žáků. Novou
formou efektivní motivace žáků k systematické všestranné práci na vlastním rozvoji je
udělování tzv. Valdštejnských akademických stipendií, jejichž historickou tradici škola
ve spolupráci se spolkem rodičů a přátel školy obnovila.
Školní poradenské pracoviště bylo od poslední inspekční činnosti rozšířeno o pozici
speciálního pedagoga a školního psychologa. Školní metodik prevence se také nově
ve funkci sociálního pedagoga zaměřuje na oblast školní neúspěšnosti prostřednictvím
individuálních konzultací se žáky a jejich zákonnými zástupci. Kompetence jednotlivýc h
členů školního poradenského pracoviště jsou jasně rozděleny. Kontrola reálného naplňová ní
svěřených pravomocí však není systematická a vzájemná informovanost o jednotlivýc h
zajišťovaných oblastech není vždy efektivní, přestože je nastaven systém pravidelnýc h
společných schůzek. Sdílený disk umožňuje předávat všem učitelům potřebné infor mace
týkající se prevence rizikového chování, řešených jevů, podpory žáků apod., a to včetně
materiálů využitelných v práci se žáky. Prostřednictvím nově zavedených pravidelnýc h
setkání s třídními učiteli poskytují členové školního poradenského pracoviště pedagogům
metodickou podporu pro řešení konkrétních problémů i prostor pro sdílení zkušeností,
průběžně také získávají informace o situaci v třídních kolektivech, což umožňuje rychleji
reagovat na vzniklé problémy a účinně je řešit. Speciální pedagožka přispívá k časné detekci
případných vzdělávacích či výchovných problémů žáků přímými náhledy do výuky.
Se školní psycholožkou se také věnuje mapování kolektivu v prvních ročnících, na nějž
navazují odpovídající cíleně zaměřené programy. Ve spojení s realizovanými preventivními
programy a spoluprací s relevantními partnery se škole daří eliminovat výskyt závažnýc h
rizikových jevů v chování žáků. Školní poradenské pracoviště se tak efektivně spolupodílí
na utváření pozitivního školního klimatu. Pro častější kontakt třídního učitele se žáky své
třídy i s ohledem na organizaci činností a akcí souvisejících s ukončováním studia byly
v posledních ročnících zavedeny pravidelné týdenní třídnické hodiny. V ostatních třídách


                                            5/9
jsou plánovány operativně, dle aktuálních možností alespoň jednou měsíčně. Jejich náplň si
řeší individuálně třídní učitelé dle potřeb konkrétního třídního kolektivu a momentá lní
situace. Za účelem lepšího vzájemného poznávání žáků v nových třídních kolektivech škola
pravidelně realizuje adaptační kurz připravovaný školním metodikem prevence a výchovno u
poradkyní ve spolupráci s třídními učiteli.
O žácích se speciálními vzdělávacími potřebami jsou pedagogové informováni, ale
promítnutí podpůrných opatření do výuky v podobě individualizace práce a diferenc iace
zadávaných úkolů nebylo v rámci inspekční hospitační činnosti téměř zaznamenáno. Škola
také nedoložila průběžné vyhodnocování poskytovaných podpůrných opatření, které je
nezbytné jak pro posouzení jejich přínosu a případné následné zefektivnění stanovené
podpory, tak pro sledování pokroku jednotlivých žáků. Nesystematický je i přístup
k vytváření plánů pedagogické podpory.
Do oblasti kariérového poradenství se účinně promítá funkční spolupráce školy
s partnerskými fakultami a univerzitou, které pro žáky připravují exkurze na svá odborná
pracoviště a společně s dalšími vysokými školami se pravidelně prezentují žákům nejvyššíc h
ročníků a nově i žákům přizvaným z dalších místních středních škol. V rámci této pravidelné
akce své osobní zkušenosti z dalšího vzdělávání sdílejí i absolventi školy.


                                         Závěry
Vývoj školy
– Od poslední inspekční činnosti došlo k významnému zkvalitnění prostorových
  a materiálně technických podmínek poskytovaného vzdělávání (např. nová přístavba
  s odbornými učebnami, bezbariérovost, nové bezpečnostní zajištění budovy školy,
  revitalizace školní zahrady, pořízení řady digitálních pomůcek).
– Pozice zástupce ředitele školy byla personálně obměněna a vedení školy bylo posíleno
  o druhého zástupce ředitele školy.
– Školní poradenské pracoviště bylo rozšířeno o pozice speciálního pedagoga, školního
  psychologa a sociálního pedagoga; v rámci plynulého předání oblasti výchovné ho
  poradenství vystudovaly dvě učitelky specializační studium.
– Škola rozšířila nabídku volitelných seminářů a cvičení a postupně zavádí třídnické
  hodiny.
– Škola navázala spolupráci s Univerzitou Hradec Králové a Centrem pro talentova no u
  mládež; obnovila tradici tzv. Valdštejnských akademických stipendií.
– Od poslední inspekční činnosti přetrvává stagnace v užívaných formách a metodách
  výuky a nedostatky v kvalitě výuky.
Silné stránky
– Škola prostřednictvím účelné spolupráce s řadou různorodých externích partnerů
  z regionu, republiky i ze zahraničí efektivně rozšiřuje a doplňuje svou vzdělávací nabídku
  a poskytuje žákům řadu příležitostí k účinnému prohlubování a uplatnění jejich
  vědomostí, dovedností i občanských kompetencí. (1.5)
– Vedení školy v aktivní spolupráci se zřizovatelem i díky vícezdrojovému financo vá ní
  promyšleně průběžně zkvalitňuje prostorové a materiálně technické podmínky
  poskytovaného vzdělávání. (2.4)



                                            6/9
– Žáci školy dlouhodobě dosahují výborných výsledků u maturitních zkoušek, a to
  i v celorepublikovém srovnání, jsou úspěšní v přijetí ke studiu na vysokých školách
  různého zaměření a prokazují výborné výsledky také ve výběrovém zjišťování výsledků
  žáků České školní inspekce napříč vzdělávacími oblastmi a v různých ročnících. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní systém vedení školy není zcela důsledný a funkční, kontrola svěřených
  pravomocí a úkolů neprobíhá systematicky. To se projevilo ve zjištěných pochybeních ve
  vedení povinné dokumentace, v chybějících metodických a didaktických doporučeních
  k práci učitelů v rámci hospitační činnosti, absenci kontroly práce předmětových komisí
  a v přetrvávajících nedostatcích v kvalitě výuky. (2.1)
– Dosavadní četnost a zaměření akcí dalšího vzdělávání pedagogických pracovníků, reálná
  forma sdílení zkušeností, poznatků i přístup učitelů k realizaci vzájemných hospitací
  nemají dopad na zkvalitňování výuky a na jednotný přístup k hodnocení práce žáků. (3.3)
– Učitelé v hospitovaných hodinách kladli důraz na vědomostní složku vzdělávacích cílů,
  nevěnovali se dostatečně rozvoji dovedností s ohledem na očekávané výstupy školního
  vzdělávacího programu a rozvoji postojů a klíčových kompetencí žáků. (4.1)
– Učitelé ve sledované výuce nevytvářeli žákům dostatek příležitostí pro jejich samostatnou
  práci s různými informačními zdroji, rozvoj kritického myšlení a schopnosti
  argumentace, nenabízeli žákům v míře odpovídající jejich vzdělávacímu potenciálu
  aktivity podporující experimentování a tvořivost, nezařazovali problémové úlohy
  či metody výuky cíleně posilující vlastní autonomii a aktivitu žáků. (4.2)
– Hospitovaná výuka nebyla diferencována s ohledem na rozdílné vzdělávací možnosti,
  úroveň a zájmy žáků, učitelé jim neposkytovali možnost vybírat si z úloh s odlišnou
  kognitivní náročností či z různého druhu činností. Učitelé nestanovovali žákům cíle
  s ohledem na jejich vlastní učení a nevedli je k rozvoji schopnosti sebehodnocení,
  posouzení dosaženého pokroku a vzájemného hodnocení ve vztahu k cíli činnosti nebo
  úrovni spolupráce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Rozpracovat cíle ve strategii rozvoje školy do konkrétních kroků vedoucích k jejich
  naplnění včetně termínu splnění a personální zodpovědnosti. Průběžně doložite lně
  vyhodnocovat úroveň naplnění cílů a upravovat je i s ohledem na aktuální situaci školy.
– Zefektivnit kontrolní systém vedení školy. Důsledně ověřovat plnění svěřených
  pravomocí a zadaných úkolů i dodržování stanovených interních pravidel. Na základě
  zjištění přijímat adekvátní opatření a následně vyhodnocovat jejich účinnost.
– Plánovat a realizovat další vzdělávání pedagogických pracovníků s ohledem na reálné
  potřeby školy i jejich profesní rozvoj, ten s nimi plánovat a vyhodnocovat. Cíleně
  sledovat dopad dalšího vzdělávání na kvalitu výuky.
– Zaměřit se v rámci hospitační činnosti na užívané metody a formy výuky, v hospitačníc h
  záznamech uvádět konkrétní doporučení ke zlepšení pedagogické práce učitelů
  a v následných hospitacích vyhodnotit jejich realizaci.



                                            7/9
– Využívat vzájemných hospitací, a to i mezipředmětových, jako účinného prostředku
  dalšího vzdělávání pedagogů a inspirace a zjišťovat jejich přínos.
– Zaměřit činnost předmětových komisí na skutečné sjednocování vzdělávacích přístupů
  a kritérií k hodnocení práce žáků, tato pravidla uskutečňovat ve výuce.
– Při plánování výuky se zaměřovat nejen na vědomostní, ale i na dovednostní a postojovou
  složku vzdělávacích cílů a aktivně pracovat s očekávanými výstupy školního
  vzdělávacího programu. Dosaženou úroveň jejich naplnění sledovat a účelně
  vyhodnocovat.
– Formulovat konkrétní, přesně vymezené cíle směrem k žákům a v návaznosti na tyto cíle
  je vést k sebehodnocení, posouzení dosaženého pokroku (formativnímu hodnocení)
  a vzájemnému hodnocení na základě předem vymezených kritérií.
– Zapojovat do výuky moderní vzdělávací metody (např. projektové a kooperativní učení,
  badatelské, situační a inscenační metody, problémové úlohy, metody kritického myšlení)
  za účelem zvýšení aktivního podílu žáků na svém vlastním učení a rozvoji jejich
  klíčových kompetencí.
– Diferencovat promyšleně práci žáků podle jejich rozdílného pracovního tempa i různé
  vzdělávací úrovně, zájmu a nadání, poskytovat jim možnost výběru z různých činností
  v rámci hodiny a z úloh různé kognitivní náročnosti.
– Podpůrná opatření stanovená školou i školskými poradenskými zařízeními průběžně
  vyhodnocovat a na základě učiněných zjištění zefektivňovat podporu poskytovanou
  žákům.
– Posílit vnitřní koordinaci a vzájemnou informovanost členů školního poradenského
  pracoviště a zajistit účinnou kontrolu naplňování jejich kompetencí.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).

            Seznam dokladů, o které se inspekční zjištění opírají
 1.   Zřizovací listina školy č.j. KUKHK-SKS-2025-24833 vydaná Královéhradeckým
      krajem dne 7. 8. 2025
 2.   Rozhodnutí Ministerstva školství, mládeže a tělovýchovy ve věci provedení změny
      v rejstříku škol a školských zařízení, č. j. MSMT-46648/2015-2, ze dne 18. 12. 2015,
      s účinností od 1. 9. 2016
 3.   Výpis z rejstříku škol a školských zařízení ze dne 29. 9. 2025
 4.   Výjimka z nejvyššího počtu žáků ve třídě 3. C oboru vzdělání 79-41-K/61
      Gymnázium č.j. RK/21/13572025 vydaná zřizovatelem dne 19. 9. 2022 pro školní
      roky 2022/2023 – 2025/2026



                                           8/9
 5.   Výjimka z nejvyššího počtu žáků ve třídě 2. C oboru vzdělání 79-41-K/61
      Gymnázium č.j. RK/23/1049/2024 vydaná zřizovatelem dne 5. 8. 2024 pro školní
      roky 2024/2025 – 2028/2029
 6.   Výjimka z nejvyššího počtu žáků ve třídě 1. C oboru vzdělání 79-41-K/61
      Gymnázium č.j. RK/21/1357/2025 vydaná zřizovatelem dne 15. 9. 2025 pro školní
      roky 2025/2026 – 2026/2027
 7.   Dokumentace k hodnocení materiálních, personálních a finančních podmínek školy
      vedená ve školním roce 2025/2026
 8.   Dokumentace k zajištění bezpečnosti žáků (včetně knihy úrazů) vedená ve školním
      roce 2025/2026
 9.   Organizační řád a organizační schéma platné ve školním roce 2025/2026
10.   Koncepce a strategie rozvoje školy platná od školního roku 2023/2024
11.   Plán dalšího vzdělávání pedagogických pracovníků platný ve školním roce 2025/2026
12.   Hospitační záznamy ředitele školy a jeho zástupců vedené ve školních letech
      2024/2025 a 2025/2026 (vzorek)
13.   Dokumentace k výsledkům vzdělávání žáků vedená ve školních letech 2022/2023
      až 2024/2025 (vzorek)
14.   Dokumentace školního poradenského pracoviště včetně dokumentace žáků se
      speciálními vzdělávacími potřebami vedená a platná ve školním roce 2025/2026
15.   Další dokumentace dle § 28 školského zákona platná ve školním roce 2025/2026


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.

Složení inspekčního týmu a datum vyhotovení inspekční zprávy

 Mgr. Petra Olivová, školní inspektorka, vedoucí inspekčního týmu
 Mgr. Jitka Hlávková, školní inspektorka
 Mgr. Jitka Kubečková, školní inspektorka
 Mgr. Ludmila Linda Muchová, školní inspektorka
 PhDr. Lukáš Zábranský, Ph.D., školní inspektor


30. 10. 2025




                                          9/9
