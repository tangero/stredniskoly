CSI0X00DDAH4




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-328/25-U
                                       Sp. zn. ČŠIU-S-48/25-U


Název                               Střední škola technická, Most, příspěvková organizace
Sídlo                               Dělnická 21, 434 01 Most
E-mail                              sstmost@sstmost.cz
IČO                                 00 125 423
Identifikátor                       600 170 641
Právní forma                        příspěvková organizace
Zastupující                         PaedDr. Karel Vokáč
Zřizovatel                          Ústecký kraj
Místa inspekční činnosti            Dělnická 21, Most
                                    Zlatnická 187, Most
Inspekční činnost na místě          18. 3. 2025 − 21. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                     Charakteristika
Střední škola technická, Most, příspěvková organizace (dále „škola“) vykonává činnost
střední školy, domova mládeže a školní jídelny.
Střední škola vzdělává žáky v oborech vzdělání poskytujících střední vzdělání s maturitní
zkouškou (23-45-L/01 Mechanik seřizovač, 26-41-M/01 Elektrotechnika, 63-41-M/01
Ekonomika a podnikání, 68-42-M/01 Bezpečnostně právní činnost) a v oborech vzdělání
poskytujících střední vzdělání s výučním listem (23-51-H/01 Strojní mechanik, 23-56-H/01
Obráběč kovů, 23-68-H/01 Mechanik opravář motorových vozidel, 26-51-H/01 Elektrikář,
33-56-H/01 Truhlář, 36-52-H/01 Instalatér, 36-67-H/01 Zedník, 41-53-H/02 Jezdec
a chovatel koní, 66-53-H/01 Operátor skladování, 33-56-E/01 Truhlářská a čalounická
výroba, 36-67-E/01 Zednické práce, 41-52-E/01 Zahradnické práce). Největší zájem
projevují uchazeči o studium v oboru Bezpečnostně právní činnost a Mechanik opravář
motorových vozidel, naopak nejmenší zájem je o obory vzdělání Zedník a Instalatér. Škola
nepřijímá žáky do oborů vzdělání Montér suchých staveb a Ekonomika a podnikání.
K 30. 9. 2025 vykázala střední škola 799 žáků, z toho 370 žáků v oborech vzdělání
zakončených maturitní zkouškou a 429 žáků v oborech vzdělání poskytujících střední
vzdělání s výučním listem. Se speciálními vzdělávacími potřebami vzdělává škola aktuálně
45 žáků. V domově mládeže bylo v době inspekční činnosti ubytováno celkem 103 žáků
a studentů.
Další informace o škole jsou dostupné na adrese www.sstmost.cz.


                          Hodnocení podmínek vzdělávání
Stěžejním úkolem po nástupu nového ředitele školy v roce 2023 bylo celkové zklidně ní
atmosféry, stabilizace pedagogického sboru a obnovení důvěry zaměstnanců ve vedení školy
a v nastavené procesy. Další cíle (zlepšit výsledky vzdělávání žáků u maturitní zkoušky,
zefektivnit práci školního poradenského pracoviště, vhodně v souladu s potřebami školy
nastavit další vzdělávání pedagogických pracovníků a zkvalitnit kontrolní a hospitační
činnost) byly stanoveny zejména v návaznosti na závěry a doporučení předchozí inspekční
činnosti. Zapojením všech zaměstnanců, kvalitní spoluprací se sociálními partnery a četnou
projektovou činností se daří vytčené cíle postupně naplňovat. Zejména v oblasti
mezilidských vztahů a týmové spolupráce se atmosféra ve škole výrazně zlepšila. Vedení
školy dílčí cíle pravidelně formou osobních rozhovorů, příp. dotazníkovým šetřením
vyhodnocuje, ke zjištěním přijímá účinná opatření a rozpracovává je do úkolů na následujíc í
období. Ředitel školy vytváří příznivé podmínky pro otevřenou komunikaci, čímž je zajištěn
mj. také bezproblémový přenos informací.
Řídicí mechanizmy jsou vhodně nastaveny, ředitel školy společně se svými zástupci tvoří
tým, jehož aktivní přístup a vzájemná spolupráce zajišťují kvalitní řízení školy. Do kontrolní
činnosti jsou zapojeny také předmětové komise. Nově sdílejí informace o úrovni
poskytovaného vzdělávání a organizují vzájemné hospitace pedagogů s následným
předáváním poznatků, což se pozitivně promítá do kvality výuky.
K úspěšné realizaci naplňování cílů vzdělávání přispívají velkou měrou dlouhodobě účelně
rozvíjené partnerské vztahy. Spolupráce se sociálními partnery probíhá na vynikající úrovni.
Mezi strategické partnery školy patří především firmy, které se školou participují na realizac i
odborné i učební praxe žáků. Aktivní účast v programu Erasmus+ významně podporuje
mobilitu žáků i pedagogů. Propracovaný systém realizace praktického vyučování umožňuje


                                              2/8
žákům získat odborné kompetence nezbytné pro budoucí povolání a účelně podporuje
propojení výuky s praxí. Efektivní je také zapojení školy do mnoha dalších projektových
činností včetně celoživotního učení. Spolupráce se základními školami, jejichž žáci se svým
aktivním zapojením (výroba vlastního výrobku) seznamují v dílnách školy s nabízenými
obory vzdělání, přispívá k prezentaci školy na veřejnosti a podporuje zájem uchazečů
o studium.
Škola je nositelem řady ocenění: „Čestného uznání“ Hospodářské komory České republiky
za vysokou úroveň odborné přípravy žáků technických oborů, „Škola doporučená
zaměstnavateli“ za vysokou úroveň odborné přípravy absolventů technických oborů
a „Místní centrum celoživotního vzdělávání“ v rámci projektu UNIV 2 KRAJE. O velmi
dobré spolupráci svědčí i ocenění žáků školy Okresní hospodářskou komorou: „Dobrý list
komory“, který získal žák oboru vzdělání Elektrikář, Truhlář, Jezdec a chovatel koní
a Bezpečnostně právní činnost. Toto ocenění může žákům napomoci při výběru prvního
zaměstnání ve svém oboru.
Po personální obměně bylo třeba zapojit nově příchozí pedagogy do aktivní účasti na chodu
školy. Pro výuku odborných předmětů se řediteli školy podařilo zajistit odborníky z praxe,
jejichž bohaté zkušenosti jsou velkým přínosem při výuce. Pedagogy, kteří nesplňují
podmínky odborné kvalifikace, se vedení školy daří motivovat ke studiu. Další vzdělává ní
pedagogických pracovníků je plánováno s ohledem na potřeby školy a zájmy jednotlivc ů.
V uplynulém období bylo zaměřeno zejména na rozšíření odborných kompetencí pedagogů
a zvyšování jejich dovedností v oblasti využití aktivizačních metod a forem ve výuce
a zvládání stresových situací. Příležitostí pro zlepšení je zaměřit další vzdělávání na zjištěné
nedostatky v průběhu vzdělávacího procesu (diferenciace výuky, využívání formativního
hodnocení, vedení žáků ke kritickému myšlení a k práci s informačními zdroji). Služby
školního poradenského pracoviště, které zajišťují výchovné poradkyně, školní metodičky
prevence a kariérové poradkyně, se od poslední inspekční činnosti zefektivnily. Zejména
nově zřízená pozice sociálního pedagoga napomáhá zamezit předčasnému odchodu žáků ze
vzdělávání.
Materiálně technické podmínky pro vzdělávání jsou vynikající, odpovídají současným
trendům a požadavkům trhu práce a účelně naplňují snahu o maximální propojení teoretické
a praktické výuky. Pro výuku odborných předmětů má škola řadu moderně vybavenýc h
odborných učeben. Kvalita a množství strojního vybavení a prostorová dispozice dílen
odborného výcviku je na velmi dobré úrovni. Škola má vlastní laserovou střelnici, učebny
k nácviku modelových situací při zásahu pro žáky oboru vzdělání Bezpečnostně právní
činnost (byt, restaurace, autobusová zastávka) a další.


                           Hodnocení průběhu vzdělávání
Společným rysem hospitovaných hodin byla klidná pracovní atmosféra a vstřícný přístup
pedagogů k žákům. V úvodu hodin byli žáci seznamováni s tématem, často i cílem výuky.
Efektivita poskytovaného vzdělávání byla zvyšována zařazováním aktivizujících výukovýc h
metod a forem. Ve většině hodin využívali pedagogové efektivní skupinovou práci, při které
rozvíjeli kooperativní dovednosti žáků. Výuka hospitovaných předmětů se vyznačova la
účelným propojováním teoretických znalostí s jejich praktickým využitím. V hodinách byla
účelně využita prezentační technika k projekci názorných ukázek k probíranému tématu.
K pochopení nových jevů v širších souvislostech rovněž přispívalo zařazení mezioborovýc h
vztahů. Pro upevnění učiva využívali pedagogové samostatnou práci, při které poskytovali
žákům individuální podporu a pomoc. Ke kritickému myšlení a k práci s informač ními


                                              3/8
zdroji žáci zpravidla vedeni nebyli. Diferenciace a individualizace zadávaných úkolů nebyla
ve většině zhlédnutých hodin využita, učební úlohy měly pro všechny žáky stejnou
obtížnost. Jen ojediněle se dařilo pedagogům efektivně pracovat se vzdělávacím cílem,
k jeho vyhodnocování v závěru výuky ve většině hodin nedocházelo. V malé míře byli žáci
vedeni k rozvoji hodnoticích dovedností, které by jim umožnily uvědomit si, jakého
učebního pokroku dosáhli. Formativní hodnocení pedagogové v průběhu ani závěru hodin
nevyužívali.
Sledovaná praktická výuka se konala ve školních dílnách. Odborný výcvik byl veden na
profesionální úrovni. Praktické dovednosti jednotlivců byly účelně rozvíjeny. Žáci pracovali
v malých skupinách nebo samostatně, učitelé kontrolovali, případně korigovali jejich
činnost. Žáci s vyučujícími ochotně spolupracovali a plnili zadávané úkoly. Příjemná
pracovní atmosféra vhodně podporovala proces učení.
Realizace odborné praxe oboru vzdělání Bezpečnostně právní činnost je promyšlená, na
velmi dobré úrovni podporuje naplňování odborných kompetencí profilu absolventa.
Probíhá v reálných pracovních podmínkách na pracovištích smluvních partnerů v souladu se
specifickými požadavky tohoto oboru. Žáci si vedou průkaznou dokumentaci o absolvování
praxe, která obsahuje kompletní záznamy, včetně popisu činností a hodnocení odborné praxe
smluvním partnerem. O průběhu a přínosu praxe získává škola zpětnou vazbu od žáků
formou pohovoru. Na základě zhodnocení výsledků pohovorů škola případně upravuje místa
konání výkonu odborné praxe.
Domov mládeže svou činností zcela plní nastavené výchovně vzdělávací, seberealizač ní,
relaxační i sociálně preventivní funkce. K hodnotnému využívání volného času nabízí
pestrou škálu volnočasových aktivit zaměřených jak na podporu zdravého životního stylu se
zdravou výživou, tak i na pohybové aktivity. K těmto činnostem využívá nejen prostor
domova, ale i prostory školy (např. tělocvična, posilovna, venkovní sportoviště) a okolní
přírody.


                          Hodnocení výsledků vzdělávání
Průběh a výsledky vzdělávání škola eviduje ve školním informačním systému. Pro ověřování
výsledků vzdělávání využívají pedagogové standardní evaluační nástroje. V prvních
ročnících jsou žákům zadávány vstupní testy z českého jazyka, cizího jazyka a matematik y,
na konci každého školního roku pak testy ze stejných předmětů ověřující dosahování
očekávaných výstupů podle školních vzdělávacích programů. Výsledky vzdělává ní
pedagogové pravidelně diskutují a vyhodnocují v rámci předmětových komisí a následně
přijímají vhodná opatření, např. doučování, individuální konzultace, příp. nabízejí změnu
oboru. Efektivita doučování je individuální, nejvíce se projevuje především u žáků
závěrečných ročníků.
Pro zvýšení úspěšnosti žáků při ukončování vzdělávání maturitní zkouškou škola posílila
hodinovou dotaci v maturitních předmětech společné i profilové části. Pedagogové realizují
v rámci cvičení didaktické testy v reálných podmínkách, častěji zařazují práci s texty pro
zlepšení čtenářských dovedností, v odborných předmětech se více zaměřují na podporu
praktických dovedností. Efektivitu uskutečněné podpory dokládá hrubá neúspěšnost školy
(podíl žáků zkoušku nekonajících nebo u zkoušky neúspěšných z přihlášených žáků)
u maturitní zkoušky celkem, která byla ve srovnání s ČR v dané skupině oborů ve zkušebním
období roku 2023 v oboru vzdělání Bezpečnostně právní činnost mírně nižší (škola 7,7 %,
ČR 11,4 %), v oboru vzdělání Elektrotechnika mírně vyšší (škola 14,3 %, ČR 9,4 %).
Výrazně horší byly výsledky v oboru vzdělání Ekonomika a podnikání (škola 66,7 %, ČR


                                            4/8
13,4 %), který je aktuálně oborem dobíhajícím. Ve zkušebním období roku 2024 byly
výsledky školy v oborech vzdělání Elektrotechnika a Mechanik seřizovač srovnatelné nebo
lepší (škola 7,1 %, resp. 0 %, ČR 7,7 %, resp. 13,7 %). V oboru vzdělání Bezpečnostně
právní činnost byly výsledky školy horší (škola 24,7 %, ČR 9,5 %), přičemž žáci neuspěli
jak ve společné části v didaktickém testu z českého jazyka i cizího jazyka, tak v profilo vé
části maturitní zkoušky.
Žáci oborů vzdělání zakončených závěrečnou zkouškou mají možnost vyzkoušet si
závěrečné testy nanečisto a realizují ročníkové práce (komplexně zpracovávají zadané téma
od teoretické přípravy v elektronické podobě po praktické vytvoření konkrétního výrobku),
což významně ovlivňuje jejich úspěšné ukončení vzdělávání. Důležitým motivačním
prvkem v některých oborech vzdělání je možnost získání řidičského oprávnění, složení
svářečských zkoušek apod. s nezanedbatelným finančním příspěvkem školy. Pozitivem je,
že většina žáků, kteří úspěšně závěrečný ročník ukončí, také úspěšně složí závěrečnou
zkoušku. Např. v oborech vzdělání Mechanik opravář motorových vozidel nebo Obráběč
kovů byli po podzimním zkušebním období úspěšní všichni žáci.
Žáci školy jsou motivováni k účasti v předmětových a sportovních olympiádách a dalších
soutěžích. Významných úspěchů na republikové úrovni dosahují především v odborných
soutěžích (např. žáci oborů vzdělání Obráběč kovů, Elektrikář, Mechanik opravář
motorových vozidel nebo Strojní mechanik). Pro smysluplné trávení volného času škola
nabízí žákům zájmové útvary dle jejich požadavků a zájmu (např. sebeobrana, taneční,
tenisový, pro nadané, doučování pro žáky cizince, příprava na didaktické testy, matematika ).
Také aktivity nad rámec běžné výuky jsou četné a zaměřují se na různé oblasti:
environmentální výchova, rozvoj komunikativních a sociálních kompetencí, projektové dny
zaměřené na techniku apod.
Vzdělávání žáků se speciálními vzdělávacími potřebami koordinují výchovné poradkyně,
které informují pedagogy o potřebě podpůrných opatření, jejichž účinnost také sledují
a v případě potřeby se podílejí na konzultacích se školskými poradenskými zařízeními, nebo
při přípravě individuálních vzdělávacích plánů. Žákům jsou nápomocny i při řešení jejich
osobních problémů. U žáků potenciálně ohrožených školním neúspěchem v důsledku velké
absence nebo skrytého záškoláctví škola důsledně sleduje jejich docházku, a proto nově
zřídila pozici sociálního pedagoga, který je v úzkém kontaktu se žáky i jejich rodinami
a pomáhá při řešení těchto problémů. Kariérové poradkyně žákům poskytují efektivní
podporu při volbě dalšího studia, při změně oborů v rámci školy, při uplatnění na trhu práce
a spolupracují s úřadem práce i profesními organizacemi.
Školní poradenské týmy průběžně monitorují signály rizikového chování žáků, v případě
jeho výskytu uplatňují nastavená pravidla postupu řešení. Škola pro žáky realizuje
preventivní aktivity s akcentem na posilování prosociálních vztahů v třídních kolektivec h.
Účinné a osvědčené jsou třídnické hodiny, adaptační programy pro žáky prvních ročníků,
školní výlety, sportovní kurzy a zapojení do četných projektových aktivit včetně tematicky
zaměřených besed či exkurzí.
Mezi standardní evaluační nástroje domova mládeže patří sledování výkonů žáků ve
školách, které poskytují ubytovaným žákům vzdělávání. K prevenci školní neúspěšnosti
domov využívá pestrou nabídku doučování, kterou zprostředkovává nebo zajišťuje vlastními
vychovateli. K prevenci dalších rizikových jevů a k posílení sociálních vazeb využívá
skupinová i individuální setkání, besedy, diskusní fóra, motivuje a podporuje ubytované
k dobrovolnictví či k účasti na externích akcích.




                                            5/8
                                          Závěry
Vývoj školy
– Změna na pozici ředitele školy.
– V oblasti řízení a kontrolní činnosti nastal kvalitativní posun.
– Změnila se skladba vyučovaných oborů vzdělání: škola nepřijímá žáky do oborů vzdělání
  Montér suchých staveb a Ekonomika a podnikání.
– Dlouhodobě se daří rozvíjení spolupráce se sociálními partnery včetně zahranič níc h
  a zapojení školy do četné projektové činnosti.
– Výrazným způsobem se zlepšují materiálně technické podmínky pro vzdělávání.
– Přijetím řady opatření se zlepšily výsledky vzdělávání žáků při ukončování vzdělává ní
  maturitní zkouškou.
– Většina pedagogů využívá ve výuce aktivizační metody a formy.
– Celkově se zefektivnila činnost školního poradenského pracoviště.
– Přetrvávají nedostatky ve využívání diferenciace výuky a efektivní zpětné vazby pro žáky
  ve vztahu k naplnění vzdělávacích cílů.
Silné stránky
Střední škola – negymnaziální obory
– Zapojení školy do četné projektové činnosti a aktivní a smysluplná spolupráce
  s odbornými firmami v tuzemsku i zahraničí směřují k těsnějšímu propojení výuky s praxí
  a podporují následné uplatnění absolventů v praxi. (1.5)
– Výborné materiální podmínky zejména pro odborné vzdělávání významně podporují
  naplňování stanovených cílů. (2.4)
– Zapojování žáků do četných školních i mimoškolních akcí (včetně organizace
  celorepublikových soutěží) účelně posiluje všestranný rozvoj žákovy osobnosti. (5.3)
– Volnočasové aktivity nabízené žákům velmi dobře podporují rozvoj jejich osobnostních
  a sociálních dovedností. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – negymnaziální obory
– Pedagogové v průběhu výuky zařazují nepravidelně práci s informačními zdroji, méně
  využívají metody podporující kritické myšlení. (4.2)
– Žákům není poskytována účinná zpětná vazba o jejich dosahovaném                  pokroku,
  pedagogové nevyužívají diferencované úlohy. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V průběhu výuky pravidelně zařazovat práci s informačními zdroji, vést žáky ke
  kritickému myšlení.


                                             6/8
– Ve výuce systematicky využívat prvky formativního hodnocení, aktivně pracovat se
  vzdělávacími cíli.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 84/2001
      (ze dne 2. 1. 2025) včetně příloh
 2.   Jmenování ředitele školy s účinností od 1. 4. 2023
 3.   Výpisy z rejstříku škol a školských zařízení MŠMT (ze dne 17. 3. 2025)
 4.   Koncepce rozvoje školy na období 2022-2028
 5.   Plán kontrolní a hospitační činnosti včetně hospitačních záznamů školní roky
      2023/2024, 2024/2025 do termínu inspekční činnosti (vzorek)
 6.   Zápisy z pedagogických rad a metodických sdružení, školní roky 2023/2024
      a 2024/2025 do termínu inspekční činnosti (vzorek)
 7.   Školní vzdělávací programy vyučovaných oborů vzdělání platné ve školním roce
      2024/2025
 8.   Školní vzdělávací program domova mládeže (ze dne 1. 9. 2022)
 9.   Školní řád s platností od 1. 9. 2024
10.   Deníky výchovných skupin, školní rok 2024/2025 k termínu inspekční činnosti
11.   Vnitřní řád domova mládeže s účinností od 1. 9. 2024
12.   Organizační schéma platné ve školním roce 2024/2025
13.   Personální dokumentace pedagogických pracovníků vedená k termínu inspekční
      činnosti včetně osvědčení z dalšího vzdělávání (vzorek)
14.   Školní matrika, školní roky 2023/2024, 2024/2025 do termínu inspekční činnosti
      (vzorek)
15.   Třídní knihy střední školy, školní roky 2023/2024, 2024/2025 do termínu inspekční
      činnosti (vzorek)
16.   Dokumentace k výchovnému poradenství a prevenci rizikového chování žáků vedená
      k termínu inspekční činnosti




                                          7/8
17.   Dokumentace k ukončování vzdělávání maturitní a závěrečnou zkouškou, zkušební
      období 2023-2025
18.   Výroční zpráva, školní rok 2023-2024
19.   Inspekční zpráva České školní inspekce č. j.: ČŠIU-397/22-U (ze dne 9. 5. 2022)
20.   Webové stránky školy: http://www.sstmost.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 Ing. Jana Kočí, školní inspektorka
 PhDr. Alena Pilousová, školní inspektorka
 Bc. Jana Sejvalová, kontrolní pracovnice
 Ing. Bc. Martin Tůma, odborník v oblasti praktického vyučování a elektro oborů
 Mgr. Michal Peterka, odborník v oblasti bezpečnostně právní činnost
 Mgr. et Mgr. David Čabrák, LL.M., odborník v oblasti bezpečnostně právní činnost


7. 4. 2025




                                          8/8
