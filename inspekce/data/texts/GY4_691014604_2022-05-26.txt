                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1690/22-A


Název                               Gymnázium Paměti národa, s.r.o.
Sídlo                               Opatovická 160/18, Nové Město, 110 00 Praha 1
E-mail                              reditel@gymnaziumpn.cz
IČ                                  09552073
Identifikátor                       691014604
Právní forma                        Společnost s r.o.
Zastupující                         PhDr. Salim Murad, Ph.D.
Zřizovatel                          Post Bellum, z. ú.
Místo inspekční činnosti            Opatovická 160/18, Nové Město, 110 00 Praha 1
Termín inspekční činnosti           26. 5. 2022 – 27. 5. 2022 a 30. 5. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na žádost podle § 174 odst. 7 školského zákona.


                                         Charakteristika
Právnická osoba Gymnázium Paměti národa, s.r.o., (dále „škola“ nebo „gymnázium “)
vykonává svou činnost od 1. 9. 2021. Poskytuje všeobecné vzdělávání v denní formě
čtyřletého studia. Charakteristické humanitní zaměření gymnázia zprostředkovává výuku


2021/2022
moderních dějin mj. formou mezigeneračního dialogu v rámci mediálních projektů
s pamětníky. K termínu inspekční činnosti v gymnáziu studovalo 30 žáků prvního ročníku.
Škola sídlí v pronajatých prostorách v historickém centru Prahy. Klíčovým partnerem školy
je zřizovatel, organizace Post Bellum, z. ú., který se prostřednictvím spolupráce se sítí škol
Paměti národa spolupodílí na realizaci celoživotního vzdělávání pro žáky a veřejnost
v přidružené Akademii Gymnázia Paměti národa.


                         Hodnocení podmínek vzdělávání
Nově vytvořené gymnázium akcentuje společenskou poptávku i zájem zřizovatele založený
na podpoře celostního rozvoje, mezigeneračního učení a hodnotového vzdělávání. Ředitel
školy (dále „ředitel“) zastává svoji funkci od 1. 9. 2021 a ve spolupráci se zřizovate le m
zajistil pro stávající fungování školy potřebné prostorové, materiální a personální podmínky.
Realizovaný koncept vzdělávání vhodně propojuje moderní výukové trendy s důrazem na
předávání demokratických hodnot a formování postojů žáků. Tuto vizi se daří postupně
naplňovat, např. utvářením bezpečného a motivačního vzdělávacího prostředí, aktivním
zapojením žáků do procesu učení i prezentací jejich výsledků ve veřejném prostoru, mj.
i formou projektové činnosti. K uskutečňování deklarovaných záměrů a k obohacení
vzdělávací nabídky významně přispívají rozvíjené partnerské vztahy se sítí škol Paměti
národa, spolupráce s vysokými školami, médii a osobnostmi sdruženými v Expertní radě
gymnázia.
Ředitel uplatňuje demokratický způsob vedení, který je založen na principu partnerské
spolupráce, vzájemného respektu a otevřené komunikace všech účastníků vzdělávání. Žáci
mají možnost spoluvytvářet školní prostředí a aktivně se podílet na formulaci i udržování
nastavených pravidel. Přínosná je rovněž kooperace s rodiči, kteří se soustavněji zapojují do
života školy. Učitelé participují především v oblasti naplňování vzdělávacích strategií,
propojování mezipředmětových vazeb a při zajišťování rozšiřujících vzdělávacích aktivit.
Svým přístupem k žákům podporují v běžné školní praxi rozvoj jejich sociálníc h
a občanských kompetencí.
Stávající organizační struktura odpovídá velikosti gymnázia a na pozici zástupkyně ředitele
personálně propojuje vedení školy se zajištěním výchovného poradenství i primární
prevence. Způsob řízení se opírá o zájem a spoluzodpovědnost učitelů za kvalitu
vzdělávacího procesu i funkční vnitřní přenos informací, mj. formou porad, on-line
pedagogických setkání, pracovních skupin a sdíleného úložiště interních dokumentů
i výukových materiálů. Nastavený způsob kontroly je převážně funkční. Dílčí zjištěné
nedostatky byly odstraněny v průběhu inspekční činnosti. Kvalita pedagogického procesu je
průběžně monitorována různými nástroji, mj. hospitační činností, kolegiálními vstupy
i evaluací žáků. Četná zjištění jsou ale často projednávána formou ústní individuální zpětné
vazby k práci učitele. K zefektivnění pedagogického vedení na úrovni školy schází zacíle ní
hospitací na konkrétně definované cíle a následné ověření posunu úrovně pedagogické práce
nebo dodržování doporučených postupů. Z inspekčních zjištění rovněž vyplynula potřeba
sjednocujícího působení učitelů, např. v oblasti získávání podkladů pro hodnocení žáků.
Příležitost pro zlepšení pedagogického řízení také představuje účinnější koordinace
rozšiřujících vzdělávacích aktivit a běžné výuky v průběhu školního roku tak, aby byl
zajištěn potřebný časový prostor k probrání stanovených obsahových celků učiva.
Výsledkem koncepční práce vedení školy při výběru nových učitelů je motivova ný
pedagogický tým, který sdílí filozofii gymnázia. Vzdělávání zajišťuje převážně
kvalifikovaný pedagogický sbor 12 učitelů. Pouze dva pedagogičtí pracovníci nesplňujíc í


2021/2022                                     2
potřebné kvalifikační předpoklady, přičemž jeden si doplňuje požadované vzdělání studiem,
další je zaměstnán na dobu nezbytně nutnou a v nezbytném rozsahu. Začínajícím a nově
nastupujícím učitelům je poskytována průběžná podpora vedením školy a pro sladění
společných vizí i metodikem gymnázia. Krátké pracovní úvazky v určených dnech částečně
omezují možnost systematického předávání praktických pedagogických kompetencí mezi
zkušenějšími kolegy a začínajícími učiteli. Naopak pozitivem je sdílení poznatků z jiných
druhů škol, mezinárodních vzdělávacích systémů nebo institucí, ve kterých někteří vyučujíc í
paralelně působí. Cílené posilování společných hodnot a týmové spolupráce probíhá formou
účasti na celoškolních akcích, pravidelných výjezdech učitelů a supervizí.
Další vzdělávání pedagogických pracovníků systémově podporuje inovativní metody
a formy výuky napříč předměty a vychází ze specifických potřeb učitelů v oblasti primární
prevence a práce se třídou. V souladu s profilací školy jsou cíleně využívány edukační
programy zřizovatele i vzdělávací nabídka v rámci Akademie Gymnázia Paměti národa.
Vícezdrojové financování a podpora zřizovatele zajišťují plynulý chod školy, realizac i
školního vzdělávacího programu i pomoc žákům ze sociálně znevýhodněného prostředí
prostřednictvím stipendijního fondu. Pronajaté prostory s možností dalšího rozšíření
umožňují běžné fungování gymnázia poskytujícího v prvních ročnících všeobecně
vzdělávací základ. V souladu s koncepčními záměry je nezbytné postupné dovybavení
didaktickými pomůckami a vytvoření materiálně technického zázemí zejména pro výuku
přírodovědných předmětů. Škola disponuje třemi učebnami s odpovídajícím vybavením
počítačovou a prezentační technikou, připojením na internet i pianinem. Žáci běžně
využívají školní počítače, notebooky nebo tablety a kamery pro audiovizuální záznamy
školních akcí i projektové činnosti. Jsou také spolutvůrci vizuální úpravy školního prostředí,
např. relaxačního zázemí s knihovnou. Podmínky pro výuku tělesné výchovy a služby
školního stravování jsou smluvně zajištěny. Škola vytváří bezpečné vzdělávací prostředí,
samostatné prostory gymnázia jsou zabezpečeny elektronickým vstupním systémem.


                          Hodnocení průběhu vzdělávání
V souladu se svou profilací gymnázium systémově podporuje výuku moderních dějin
a osobnostně sociální rozvoj žáků. Vzdělávací koncept účelně využívá disponibilní hodiny
k posílení společenskovědních předmětů a jazykové komunikace, začlenění průřezovýc h
témat (mediální výchova) i realizaci vlastního předmětu Paměť národa. Charakteristick ým
znakem vzdělávání je výrazné propojení teoretické výuky s praktickým využitím poznatků
formou projektové činnosti, zážitkové pedagogiky nebo rozšiřujících vzdělávacích aktivit.
Společným znakem většiny sledovaných hodin byla podporující vzdělávací atmosféra,
vzájemné komunitní cítění a respekt k individualitám žáků. Pojetí výuky je založeno na
výraznější participaci žáků ve vzdělávacím procesu s důrazem na kompetenční učení.
Účinnost výuky byla částečně ovlivněna časovým a organizačním uspořádáním činností ve
vyučovací jednotce (dvouhodinový blok), mírou pedagogických zkušeností učitelů a jejich
projevovaným zájmem o vyučovaný předmět i vzdělávání žáků.
V hospitované výuce převažovaly zdařilé hodiny, které se vyznačovaly metodickou
propracovaností, účelností didaktických postupů a rovnoměrným zapojením žáků do výuky.
Učitelé vhodně propojovali širší kontextové a regionální souvislosti i mezipředměto vé
vztahy. Stanovené vzdělávací strategie vycházely především z vědomostí i dovedností žáků
a cíleně formovaly jejich postoje. Průběžným střídáním činností, častějším zařazováním
kooperativních forem práce s dostatečným prostorem pro řízenou i spontánní diskuzi učitelé
vhodně podporovali zájem a motivaci žáků. Využívání různých informačních zdrojů


2021/2022                                     3
a soustavnější práce s textem vedly k rozvoji kritického myšlení, čtenářské gramotnosti
a schopnosti argumentace. Cíleně byla používána aktualizace probíraných témat, jejich
propojení se současným společenským děním a v přírodovědných předmětech také s reálnou
praxí i s uplatněním poznatků žáků. Učitelé v průběhu výuky obvykle účelně koordinova li
jednotlivé činnosti, poskytovali žákům dostatečný časový prostor pro vypracování úkolů
i příležitost pro dotazy a prezentaci vlastního názoru. Vzhledem k rozdílným studijním
předpokladům a znalostem žáků byla ale jen v malé míře uplatněna obsahově diferenco va ná
zadání úkolů. Naopak efektivně byla využita aktivní práce s chybou i možnost vzájemné či
samostatné korekce. K podpoře žáků nadaných nebo žáků s větším zájmem o vyučovac í
předmět jsou využívány tematické projekty nebo zapojení žáků do vzájemného učení. Žáci
prokazovali schopnost aplikovat své znalosti, logicky uvažovat a samostatně vyvozo vat
závěry na základě analýzy dat. Na výborné úrovni byly rozvíjeny komunikativní dovednosti
žáků, jejich pisatelská gramotnost i příležitost zpracovat dané téma různými výrazovými
prostředky. Pro podporu digitálních kompetencí žáků a názornosti výuky učitelé většinou
uplatnili různé aplikace, nauková videa nebo vlastní výukové materiály. Pouze v části hodin
byla také zařazena systematická práce s učebnicí. Průběžně poskytovaná zpětná vazba
žákům byla v některých případech vhodně doplněna společným vyhodnocením přínosu pro
další učení. Žáci často spontánně oceňovali práci svých spolužáků nebo učitele. Kriteriá lní
vzájemné hodnocení pro větší objektivizaci zpětné vazby bylo uplatněno pouze ojediněle.
Účinnost vzdělávacího procesu v malé části hospitovaných hodin snižovaly dílčí didaktické
nedostatky, např. nedodržování struktury vyučovací hodiny, méně efektivní časové
a organizační rozvržení činností ve vyučovacím bloku nebo opomíjení didaktického závěru
ke shrnutí probraného učiva a zhodnocení práce žáků. V části výuky byla také zazname ná na
nižší míra jazykové kultury a používání nespisovné češtiny některými učiteli i žáky.


                          Hodnocení výsledků vzdělávání
Uchazeči o studium jsou přijímáni mj. na základě výsledků jednotné přijímací zkoušky
a prokázané motivace ke vzdělávání vycházející z filozofie školy. Zájem o vzdělávac í
nabídku dokládá i úspěšné naplnění prvního ročníku pro školní rok 2022/2023
v jednokolovém přijímacím řízení.
Adaptační proces žáků je zaměřen na zvládnutí přechodu ke střednímu vzdělávání a přijetí
specifik gymnázia, např. formulování společných pravidel a participace žáků na chodu
školy. Prioritou je vytváření bezpečného a motivačního prostředí pro vzdělávání, k čemuž
napomáhají systémově nastavené aktivity, např. adaptační a projektové týdny, pravidelné
třídnické hodiny i společné výjezdy. Komunitní charakter školy, malý počet žáků a respekt
k individualitám vytváří optimální podmínky pro studium žáků s různými vzdělávac ími
potřebami. V rámci celého výchovně vzdělávacího procesu se škole daří vytvářet pozitivní
třídní vztahy a rozpoznat případné projevy rizikového chování. Při jejich řešení je účinně
využívána spolupráce pedagogů s poradenským pracovníkem školy a rodiči. Gymnázium
neuplatňuje restriktivní výchovná opatření, deklarovaný přístup k žákům je založen na jejich
spoluodpovědnosti za dodržování nastavených pravidel. Pro zajištění psychické pohody
žáků i učitelů nebo při pomoci žákům s prospěchovými obtížemi je přínosná činnost školní
psycholožky. K prevenci případné studijní neúspěšnosti jsou využívány obvyklé postupy,
např. individuální konzultace nebo doučování, možnost opravy testu i podpůrné elektronické
materiály. S hodnotami gymnázia koresponduje také zapojení žáků do společných
konverzačních aktivit s ukrajinskými žáky, kteří se v rámci adaptační skupiny vzděláva jí
v prostorách školy.



2021/2022                                    4
Skupinové a individuální výsledky vzdělávání žáků jsou pravidelně vyhodnocovány na
jednáních pedagogické rady a v rámci průběžných setkání učitelů. Patřičná pozornost je
věnována žákům se zdravotními problémy nebo speciálními vzdělávacími potřebami.
Gymnázium pro evaluaci žáků využívá různorodé nástroje s jednotně nastavenou váhou pro
jednotlivé typy hodnocení v elektronickém systému školy, např. termínované úkoly,
projekty, prezentace, písemné a ústní ověřování. Nastavená kritéria kombinují procentuální
průběžné hodnocení s ústní hodnotící zpětnou vazbou žákovi v jednotlivých předmětech.
Celkové hodnocení na vysvědčení je pak vyjádřeno známkou. Z analýzy dílčích hodnotícíc h
podkladů v jednotlivých předmětech je ale zřejmé, že na úrovni školy nejsou dostatečně
sjednoceny požadavky pro splnění podmínek závěrečného hodnocení, např. četnost
klasifikačních podkladů podle časové dotace vyučovaného předmětu. Hodnocení žáka je tak
do jisté míry ovlivněno přístupem, popř. nároky učitele. Soubor elektronických prací žáků
ve výukové platformě školy má charakter digitálního portfolia, které umožňuje sledovat
pokrok žáka v procesu učení. Komplexní výstupy vzdělávání žáků formou mediálníc h
projektů jsou příkladně prezentovány na půdě partnerských škol i na veřejnosti, mj. Příběhy
našich sousedů.


                                         Závěry
Silné stránky
- uplatňování inovativních metod a forem výuky podporuje aktivní zapojení žáků do
  procesu učení a rozvoj jejich komunikativních, sociálních a občanských kompetencí
  formou projektů
- otevřené a podporující vzdělávací prostředí s širší participací všech aktérů vzdělávání na
  činnostech školy i v rámci přidružené Akademie Gymnázia Paměti národa
- přínosné partnerské vztahy a systémová podpora zřizovatele při uskutečňování vize školy
  s důrazem na předávání demokratických hodnot, odkazu moderních dějin
  a mezigeneračního dialogu prostřednictvím projektové a edukační činnosti
Slabé stránky a/nebo příležitosti ke zlepšení
- méně efektivní časové a organizační rozvržení činností a využívání didaktického závěru
  vyučovací jednotky v části výuky
- méně časté zařazování úkolů s odlišnou kognitivní náročností a zapojování žáků do
  vzájemného vrstevnického hodnocení v části vyučovacích hodin
- méně účinný systém následné kontroly a využívání závěrů z vlastní evaluace i hospitační
  činnosti pro zefektivnění pedagogického řízení školy
Doporučení pro zlepšení činnosti školy
- lépe časově a organizačně strukturovat výuku a častěji využívat závěr vyučovací jednotky
  ke shrnutí probraného učiva i k evaluaci práce žáků, včetně vzájemného hodnocení
- ve větší míře zařazovat obsahově diferencované úkoly vzhledem k rozdílným studijním
  předpokladům a dovednostem žáků
- účinněji využívat následnou kontrolu pro sjednocení hodnotících mechanismů na úrovni
  školy a zaměřit hospitační činnost na konkrétně definované cíle s vyhodnocením pokroku
  pedagoga, více podporovat praktické pedagogické kompetence začínajících učitelů
- pokračovat v zajištění optimálního materiálně technického vybavení školy zejména pro
  výuku přírodovědných předmětů


2021/2022                                    5
- více dbát na jazykovou kulturu ve výuce a redukovat používání nespisovné češtiny
  některými žáky a pedagogy vzhledem k typu školy
- zajistit kontinuitu vzdělávání a koncepční směřování gymnázia po personální změně na
  pozici ředitele
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Rozhodnutí MŠMT, č. j. MSMT-44311/2020-11 a č. j. MSMT-27407/2021-2 ve věci
       zápisu údajů vedených v rejstříku škol a školských zařízení u právnické osoby
       Gymnázium Paměti národa, s.r.o., Opatovická 160/18, 110 00 Praha 1, s účinností od
       1. 9. 2021 (zápis do funkce ředitele školy) a s účinností od 26. 10. 2021 (zápis změny
       místa poskytovaného vzdělávání)
 2.    Jmenování do funkce ředitele školy Gymnázium Paměti národa, s.r.o. ze dne 15. 2.
       2021, s účinností od 1. 9. 2021
 3.    Školní vzdělávací program Gymnázia Paměti národa, s.r.o. čtyřleté denní studium,
       platný od 1. 9. 2021
 4.    Školní řád Gymnázia Paměti národa, s.r.o. platný k termínu inspekční činnosti
 5.    Třídní kniha třídy I. ročníku, školní rok 2021/2022, vedená k termínu inspekce
 6.    Rozvrh vyučovacích hodin třídy I. ročníku, školní rok 2021/2022
 7.    Školní matrika vedená k termínu inspekce
 8.    Vybraný vzorek personální dokumentace pedagogických pracovníků vedené
       k termínu inspekce
 9.    Záznamy z jednání pedagogické rady, školní rok 2021/2022, vedené k termínu
       inspekce
10.    Portfolio výchovného poradenství a primární prevence, školní rok 2021/2022, vedené
       k termínu inspekce
11.    Finanční vypořádání dotací ze státního rozpočtu k 31. 12. 2021, výpis z účetnictví
       školy za hodnocené období k termínu inspekce




2021/2022                                    6
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Če ské školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Stoklasová, školní inspektorka,
                                                       Mgr. Petra Stoklasová v. r.
 vedoucí inspekčního týmu

 Mgr. Hana Vejrážková, školní inspektorka              Mgr. Hana Vejrážková v. r.


 Ing. Ivana Černá, kontrolní pracovnice                Ing. Ivana Černá v. r.


 V Praze 6. 6. 2022



Datum a podpis ředitele školy potvrzující projednání a převzetí inspekční zprávy


 PhDr. Salim Murad, Ph.D.,                          PhDr. Salim Murad, Ph.D., v. r.
 ředitel školy

V Praze 14. 6. 2022




2021/2022                                     7
