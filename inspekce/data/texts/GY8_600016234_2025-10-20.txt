                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2244/25-T
                                       Sp. zn. ČŠIT-S-568/25-T


Název                               Gymnázium Cihelní, Frýdek-Místek,
                                    příspěvková organizace
Sídlo                               Cihelní 410, 738 01 Frýdek-Místek
E-mail                              skola@gcfm.cz
IČO                                 00 846 881
Identifikátor                       600 016 234
Právní forma                        příspěvková organizace
Zastupující                         PhDr. Pavel Carbol, Ph.D.
Zřizovatel                          Moravskoslezský kraj
Místo inspekční činnosti            Cihelní 410, 738 01 Frýdek-Místek
Inspekční činnost na místě          20. 10. 2025 − 23. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Cihelní, Frýdek-Místek, příspěvková organizace (dále „škola“) vykonává
činnost střední školy a školní jídelny. Ve školním roce 2025/2026 škola vzdělává
v 15 třídách celkem 439 žáků, a to v oboru vzdělání 79-41-K/41 Gymnázium se zaměřením
všeobecným a technickým a v oboru vzdělání 79-41-K/81 Gymnázium. K termínu inspekční
činnosti evidovala škola 15 žáků se speciálními vzdělávacími potřebami a čtyři žáky
s odlišným mateřským jazykem.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2020. Část svých kompetencí
delegoval na své dvě zástupkyně, jejich vymezení odpovídá podmínkám a potřebám školy.
Zpracoval strategii rozvoje školy na školní rok 2025/2026, ve které stanovil hlavní priority
v oblasti vzdělávání a jeho kvalitě, profesního rozvoje učitelů, podpory a prevence, týmové
spolupráce a komunikace. Dále se zaměřil na zlepšení materiálních a prostorových
podmínek školy a efektivní fungování provozního úseku. Strategie rozvoje školy
je zpracována převážně pro potřeby zřizovatele a plní spíše formální funkci.
Kontrolní a hospitační činnost ředitele a dalších pracovníků pověřených vedením školy
probíhá pravidelně nebo operativně dle aktuálních potřeb, v souladu s plánem kontrolní
a hospitační činnosti. Jeho hlavním cílem je podpora profesního růstu pedagogů,
zkvalitňování vzdělávacího procesu a posilování spolupráce mezi předmětovými komisemi.
Pozornost je věnována jak začínajícím učitelům, kteří mají k dispozici uvádějícího mentora,
tak i zkušeným pedagogům. Rozbory hospitací jsou vedeny převážně obecně, což ne vždy
poskytuje pedagogům dostatečně konkrétní a využitelné podněty pro vlastní profesní rozvoj.
Vedení školy se systematicky nezaměřuje na sledování a vyhodnocování profesního posunu
jednotlivých vyučujících.
Škola podporuje aktivní zapojení žáků a pedagogů do národních a mezinárodních projektů.
Účastní se například Učící se škola, operačního programu Jan Ámos Komenský či Erasmus+
a poskytnuté finance pro tuto oblast účelně využívá například ke vzdělávání pedagogů.
Podpora města ve školních projektech je významným přínosem pro žáky. Škola se aktivně
podílí na projektové spolupráci mezi základními, středními i vysokými školami (například
Zlatá cihla, Fyzikální liga, Cihlička a jiné), což výrazně přispívá k upevňování osobnostních
i společenských kompetencí žáků.
Plán dalšího vzdělávání pedagogických pracovníků vychází z aktuálních potřeb školy, jejich
finančních možností a z nabídky vzdělávacích akcí. Prioritně je zaměřen na prohlubová ní
metodických kompetencí v odborných předmětech a na rozšiřování digitálních schopností
využitelných ve výuce. Získané informace a zkušenosti si pedagogové pravidelně předávají
v rámci předmětových komisí nebo prostřednictvím interního sdíleného úložiště.
Předmětové komise školy se setkávají pravidelně a nebo operativně dle aktuálních potřeb.
Na svých jednáních se věnují otázkám výuky, sjednocování pravidel a zásad hodnocení
žáků, problematice maturitní zkoušky, koordinaci účasti školy v soutěžích, veřejných
vystoupeních či projektech. Předsedové předmětových komisí se zapojují do hospitační
činnosti, která přispívá k rozvoji výuky v daných oborech. Vzájemné hospitace mezi
ostatními pedagogy probíhají v omezeném rozsahu a nejsou zatím systematicky využívá ny
jako nástroj profesního učení.




                                            2/7
Poradenské a konzultační služby žákům, pedagogům a zákonným zástupcům průběžně
poskytuje školní poradenské pracoviště, které tvoří výchovná poradkyně a karierová
poradkyně-metodička prevence. Do poradenských služeb se zapojuje interní psycholog.
Škola každoročně vyhotovuje rozbor školní úrazovosti. Za školní rok 2024/2025 bylo
v knihách úrazů zaznamenáno 31 úrazů. Žáci jsou pravidelně poučováni o bezpečnosti
a ochraně zdraví ve škole, školní jídelně a při akcích školy. V rámci bezpečnosti a ochrany
žáků před úrazy je vhodné opatřit prosklenou vitrínu u schodiště na chodbě ochrannou folií.
Zabezpečení školy je realizováno poplachovým a zabezpečovacím tísňovým systémem.
Vedení školy ve spolupráci se zřizovatelem a městem postupně vhodně modernizuje
prostory školy, proběhla například rekultivace sportovního areálu a stavebních úprav
budovy C a A. Postupně jsou účelně dovybaveny učebny a učební pomůcky.
Školní stravování probíhá v nově zrekonstruovaných prostorách jídelny. Nabídka jídel
je pestrá a nutričně vyvážená, avšak využívání volných tuků a ovoce není zcela efektivní.
Komunikace mezi vedením školy, žáky a jejich zákonnými zástupci a učiteli je funkčně
zajišťována prostřednictvím školního informačního systému, webových stránek a třídníc h
schůzek či pravidelných konzultačních hodin pedagogů. Je však nezbytné, aby kontrolní
mechanismy zajišťovaly průběžnou aktualizaci webových stránek školy, zejména v oblasti
zveřejňování povinně dostupných dokumentů, a to v souladu s platnými právními předpisy.


                          Hodnocení průběhu vzdělávání
Hospitační činnost byla realizována napříč předměty a ročníky obou oborů vzdělává ní.
Výuka probíhala v souladu s kurikulárními dokumenty a rozvíjela výstupy obsažené
ve školním vzdělávacím programu. Ve třetím ročníku čtyřletého oboru vzdělává ní
a odpovídajícím ročníku osmiletého oboru vzdělávání si žáci vybírají dvouletý povinně
volitelný obor.
V sledované výuce převládala klidná pracovní atmosféra, učitelé projevovali zájem o žáky
a jejich vzdělání, převažovalo přiměřené pracovní tempo, výuka probíhala bez časových
prodlev. Žáci měli dostatek času pro řešení úkolů, pro formulaci odpovědí i reflexi procesů,
učební úlohy byly přizpůsobeny obtížnosti věku žáků. Neobjevovaly se výraznější kázeňské
nedostatky, učitelé tak mohli úspěšně podněcovat žáky k úsilí plnit úkoly. Metody výuky
jasně vedly k rozvoji čtenářské i jazykové gramotnosti, kultivovanost řeči žáků byla
přiměřeně korigována, výuka cizích jazyků byla optimálně realizována v cílovém jazyce.
Učitelé dovedli efektivně využít úvodních i průběžných motivací k dané výukové tématice.
Digitální technologie byly účelně využívány některými vyučujícími či žáky. Výuka byla
učiteli vesměs připravená a promýšlená, ale místy organizačně nedotažená, často chyběla
závěrečná reflexe vyučovacích hodin. Převládal frontální způsob výuky s dominancí učitele,
žáci přijímali informace převážně pasivně. Pestrost vyučovacích metod a střídání výukovýc h
aktivit žáků bylo zastoupeno jen v omezené míře, kreativita žáků nebyla zřetelně
podporována. Práce žáků ve dvojici či skupině ustupovala individuálnímu zpracování
samostatných úkolů, proto jen v části výuky byly vytvořeny možnosti ke spolupráci
a vzájemné komunikaci. Zcela chybělo žákovské sebehodnocení a vrstevnické hodnocení
podle předem známých kritérií, které podporuje sebeuvědomování a formulo vá ní
formativního hodnocení. Komunikace učitelů s žáky byla stručná, většinou nebyl dán žákům
prostor k sebevyjádření k probíranému tématu. Zpětná vazba k učení byla využívána pouze
příležitostně, scházelo závěrečné zhodnocení žáky, které efektivně rozvíjí jejich kritické




                                            3/7
myšlení. Chyběla práce s různými informačními zdroji, což omezovalo žáky v rozvoji
k tříbení a analyzování vyhledávaných dat.
Učitelé nepodporovali žáky celého spektra nadání a potřeb, scházela diferenciace učiva,
neobjevovaly se ani úlohy odlišné kognitivní náročnosti, které by podpořily žáky v jejich
intelektuálním rozvoji. Přestože má škola koordinátora pro vyhledávání talentovaných žáků,
ve výuce nebyl jejich potenciál dále rozvíjen. Výukové cíle nebyly většinou stanoveny nebo
byly uvedeny pouze formálně, proto žáci nemohli ani případné stanovené cíle reflektovat.


                         Hodnocení výsledků vzdělávání
Škola důsledně sleduje úspěšnost žáků a průběžně ji vyhodnocuje různými formami ústního
i písemného prověřování. Výsledky žáků jsou pravidelně hodnoceny na jednáních
pedagogické rady, popřípadě jsou přijímána opatření ke zlepšení jejich úspěšnosti.
Ve školním roce 2024/2025 v prvním pololetí prospělo s vyznamenáním 208 žáků,
neprospěli tři žáci. Absence žáků byla celkem 23 158 hodin, což představuje 56 hodin na
žáka. Celková neomluvená absence byla 26 hodin. Ve druhém pololetí prospělo
s vyznamenáním 219 žáků, ostatní prospěli. Absence žáků významně vzrostla na 24 757,
což představuje 59,5 hodin na žáka.
Významným ukazatelem kvality poskytovaného vzdělávání je úspěšnost žáků u maturitníc h
zkoušek. Ve školním roce 2024/2025 úspěšně vykonalo maturitní zkoušku všech 60 žáků.
U čtyřletého studijního oboru technického zaměření škola klade velký důraz na rozvoj výuky
technických předmětů. Společnou část maturitní zkoušky z matematiky v tomto studijním
oboru absolvovalo 35 žáků, což představuje 58,3 procent všech maturantů. Nepovinnou
zkoušku z rozšiřující matematiky zvolili dva žáci. Výsledky maturitních zkoušek ukazují na
stabilní úroveň odborné přípravy, zároveň však otevírají prostor pro další rozvoj v oblasti
podpory matematické gramotnosti a motivace žáků k volbě náročnějších forem maturitní
zkoušky.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve školním roce 2022/2023 ve finanční gramotnosti
a čtenářské gramotnosti, ve fyzice a německém jazyce dosáhli žáci školy výborných
výsledků a v jazyce francouzském průměrných výsledků. Aktuální autoevaluace školy
vychází z Map školy a je efektivním vodítkem pro hodnocení výsledků práce školy například
prostřednictvím srovnávacích testů nebo dotazníkových šetření v různých oblastech
vzdělávání.
Žáci školy dosahují výrazných úspěchů v různých sportovních i uměleckých soutěžích
na národní i mezinárodní úrovní. Aktivně se zapojují do vědomostních olympiád,
a to v okresních, krajských i ústředních kolech. K významným úspěchům žáků patří
například prvenství v celostátním kole olympiády v ruském jazyce, účast na ústředníc h
kolech Logické olympiády, na mezinárodní výtvarně- literární soutěži, či na celostátní
a mezinárodní hudební přehlídce. Škola rovněž podporuje zapojení žáků do kultur níc h
aktivit mimo školu. Žáci se aktivně podílejí na různých charitativních a dobrovolnick ýc h
sbírkách, například Bílá pastelka nebo Srdíčkový den, čímž rozvíjejí občanské kompetence
a společenskou odpovědnost.
Škola také nabízí mimoškolní aktivity prostřednictvím různých zájmových kroužků, jako
jsou robotika, klub malých debrujárů, výtvarný kroužek, hudební skupina a další.
Tyto aktivity přispívají k smysluplnému využití volného času žáků, podporují jejich
tvořivost, spolupráci a rozvoj specifických dovedností nad rámec běžné výuky.


                                           4/7
Školní poradenské pracoviště se pravidelně schází ve spolupráci se školní psycholožko u,
zpravidla jednou měsíčně, případně dle aktuálních potřeb školy a žáků. Pro nově vznik lé
třídní kolektivy jsou každoročně organizovány adaptační pobyty, které napomáhají
nenásilnému začlenění žáků do školního kolektivu. Ve spolupráci s externími partnery škola
realizuje tematicky zaměřené besedy, přednášky a etické dílny, které rozšiřují obzory žáků
a podporují jejich osobnostní rozvoj. Výchovná poradkyně průběžně poskytuje podporu
žákům se speciálními vzdělávacími potřebami. Poradenské pracoviště ve spolupráci
s třídními učiteli cíleně pracuje na identifikaci a řešení vztahových obtíží v rámci třídnick ýc h
hodin, zejména na nižším gymnáziu. V této oblasti je podpora na vyšším gymnáziu zatím
méně rozvinutá, což může vést k omezené komunikaci mezi žáky a pedagogy.
Z dotazníkového šetření zaměřeného na školní klima vyplynulo, že část žáků vnímá
ve vztahu k učitelům mírné napětí. Tato zpětná vazba může být cenným podnětem pro další
rozvoj otevřené komunikace a posilování vzájemné důvěry.


                                            Závěry
Vývoj školy
– Od poslední inspekční činností ve školním roce 2018/2019 došlo ke změně názvu školy,
  jejího vedení, skladby oborů a k přirozené obměně pedagogického sboru.
– Proběhla personální změna ve školním poradenském pracovišti, nově jsou poskytovány
  služby školního psychologa a ve školním roce 2024/2025 byl zřízen školní parlament.
– Byl zaznamenán kvalitativní posun školy v oblasti materiálních podmínek.
– Byla provedena aktualizace školních vzdělávacích programů.
– Škola se zapojila do projektů (Erasmus +, Učící se škola, OP JAK).
– Závěry z předchozí inspekční činnosti byly zohledněny jen částečně, ve výuce převládá
  nízká diferenciace učiva, nedostatečné sledování individuálního pokroku žáků, ojedinělé
  stanovení vzdělávacích cílů, nízká sebereflexe žáků.
Silné stránky
– Aktivní účast školy v projektové činnosti a vzájemná spolupráce mezi základními,
  středními a vysokými školami je významným přínosem pro vzdělávání žáků. Školu
  výrazně podporuje město Frýdek-Místek v realizaci projektových školních aktivit. (1.5)
– Škola úspěšně zapojuje žáky do soutěží na celostátní i mezinárodní úrovni,
  do charitativních aktivit a kulturních vystoupení, čímž podporuje jejich občanský
  i sociální rozvoj. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vnitřní pravidla a kontrolní procesy nejsou v organizaci zcela funkční, aby plně
  podporovaly efektivní řízení školy v souladu s platnou legislativou. (1.3)
– Pedagogové používají omezené spektrum aktivizačních metod a forem výuky, v malé
  míře realizují činnosti zaměřené na rozvoj kritického myšlení a práci s různými
  informačními zdroji. (4.2)




                                               5/7
– Ojediněle jsou do výuky začleněny diferencované úlohy zohledňující individuá lní
  schopnosti a potenciál jednotlivých žáků, v nižší míře jsou na začátku výuky definová ny
  cíle, které by byly v závěru vyhodnocovány žáky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit pravidla kontroly, evidence a výkaznictví. Průběžně aktualizovat dokumentac i
  školy.
– Specifikovat doporučení vyplývající z hospitačních záznamů tak, aby byly pro pedagogy
  konkrétní, srozumitelné a přímo využitelné pro jejich profesní rozvoj.
– Zvážit systematizaci sdílení výstupů z dalšího vzdělávání pedagogických pracovníků,
  například prostřednictvím pravidelných tematických setkání předmětových komisí,
  pro efektivnější využívání získaných poznatků v širším pedagogickém kolektivu.
– Vytvářet příležitosti pro sebereflexi a sebehodnocení, které by vedly k aktivnímu
  zapojení žáků do dalšího vzdělávání, pracovat více s informačními zdroji.
– Orientovat se více na žáky celého spektra nadání a potřeb, zaměřit se na úlohy odlišné
  kognitivní úrovně, diferencovat učivo.
– Využívat pravidelnou zpětnou vazbu z průběhu a závěru výuky k ověřování zvládání
  učiva žáky a jako nástroj pro její další plánování, zaměřit se na cíle výuky a s žáky
  je vyhodnocovat.
– Soustředit se více na využívání skupinových aktivit a projektového vyučování, které
  podporují spolupráci a vzájemnou komunikaci mezi žáky.
– Vyhledávat talentované žáky i v humanitních oblastech.
– Podporovat a posilovat vztahovou kulturu mezi žáky a učiteli prostřednictvím otevřené
  komunikace, realizovat pravidelné sledování a vyhodnocování třídního klimatu a podpory
  profesního rozvoje pedagogů v oblasti práce s dospívajícími žáky.
–   Pro zvýšení bezpečnosti žáků při pohybu u schodiště zvážit úpravu prosklené vitríny
    pomoci ochranné folie.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/7
              Seznam dokladů, o které se inspekční zjištění opírají
 1.   Školní vzdělávací programy platné ve školním roce 2025/2026 (vzorek)
 2.   Strategie rozvoje školy pro školní rok 2025/2026
 3.   Koncepce rozvoje školy pro školní rok 2020-2026
 4.   Výroční zpráva o činnosti školy za školní roky 2023/2024 a 2024/2025
 5.   Plán práce a organizace školy na školní rok 2025/2026
 6.   Rozvrh vyučovacích hodin platný ve školním roce 2025/2026
 7.   Plán dalšího vzdělávání pedagogických pracovníků pro školní rok 2025/2026
 8.   Záznamy z hospitační činnosti ve školním roce 2024/2025 (vzorek)
 9.   Zápisy z porad ve školním roce 2023/2024 a 2024/2025 (vzorek)
10.   Zápisy z jednání předmětových komisí ve školním roce 2025/2026 (vzorek)
11.   Dokumentace ke školnímu poradenskému pracovišti vedená ve školním roce
      2025/2026 (vzorek)
12.   Matrika školy vedená ve školním roce 2025/2026 (vzorek)
13.   Třídní knihy vedené ve školním roce 2025/2026 (vzorek)
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2025/2026 (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Hana Kukučková, školní inspektorka, vedoucí inspekčního týmu
 Mgr. Sylva Kyselová, Ph.D., MBA, školní inspektorka
 Mgr. Dagmar Šírová, školní inspektorka
 Ing. Libor Jedlička, školní inspektor
 Bc. Irena Heryánová, DiS., kontrolní pracovnice
5. 11. 2025




                                         7/7
