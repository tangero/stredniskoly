                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2457/23-B
                                      Sp. zn. ČŠIB-S-477/23-B


Název                               Integrovaná střední škola Hodonín,
                                    příspěvková organizace
Sídlo                               Lipová alej 3756/21, 695 03 Hodonín
E-mail                              reditel@issho.cz
IČO                                 00 838 225
Identifikátor                       600 171 086
Právní forma                        příspěvková organizace
Zastupující                         Mgr. Eva Schmidová
Zřizovatel                          Jihomoravský kraj
Místo inspekční činnosti            Lipová alej 3756/21, P. Jilemnického 2854/2,
                                    Brandlova 3656/92a, Štefánikova 293/3, Hodonín
Inspekční činnost na místě          28. 11. 2023 – 1. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů, také se zaměřením na neúspěšnost žáků ve společné části maturitní
zkoušky.
Zjišťování a hodnocení naplnění školních vzdělávacích programů.
                                    Charakteristika
Integrovaná střední škola Hodonín, příspěvková organizace (dále „škola“) vykonává činnost
střední školy, domova mládeže a školní jídelny. V době inspekční činnosti probíhalo
vzdělávání v celkem deseti oborech, a to ve čtyřletých oborech středního vzdělání s maturitní
zkouškou 23-45-L/01 Mechanik seřizovač (dále „obor Mechanik seřizovač“) a 75-41-M/01
Sociální činnost (dále „obor Sociální činnost“), ve tříletých oborech středního vzdělání
s výučním listem 69-51-H/01 Kadeřník, 65-51-H/01 Kuchař-číšník (dále „obory služeb“),
26-51-H/02 Elektrikář-silnoproud, 33-56-H/01 Truhlář, 36-64-H/01 Tesař a 23-52-H/01
Nástrojař (dále „technické obory“). Dále škola poskytovala střední vzdělání ve dvouletýc h
nástavbových oborech 64-41-L/51 Podnikání (dále „obor Podnikání“) a 75-41-L/51 Sociální
činnost (dále „nástavbový obor Sociální činnost“), které jsou ukončeny maturitní zkouškou.
Všechny obory jsou vyučovány v denní formě. Ke dni inspekční činnosti školu navštěvova lo
celkem 544 žáků, z toho 151 žáků se vzdělávalo ve čtyřletých oborech středního vzdělání
s maturitní zkouškou, 301 ve tříletých oborech středního vzdělání s výučním listem
a 92 žáků ve dvouletých nástavbových oborech. Z celkového počtu žáků bylo necelých 6 %
žáků se speciálními vzdělávacími potřebami. Od poslední inspekční činnosti došlo ke
zvýšení počtu žáků o 24 %.
Domov mládeže poskytuje ubytování nejen žákům školy, ale i dalších středních škol
v Hodoníně. K datu inspekční činnosti bylo v domově mládeže ubytováno 55 žáků, což je
od poslední inspekční činnosti nárůst o 83 %. Z celkového počtu ubytovaných je 45 % žáků
jiných středních škol. Stravování žáků škola zajišťuje prostřednictvím vlastní školní jídelny.
Škola disponuje dvěma hlavními areály, sídlo teoretické výuky a domov mládeže jsou na
ulici Lipová alej, část teoretické výuky a odborný výcvik pak probíhá na pracovišti v ulici
P. Jilemnického. K výuce odborného výcviku slouží odloučená pracoviště na ulicíc h
Brandlova a Štefánikova.


                         Hodnocení podmínek vzdělávání
Ředitelka v koncepci rozvoje školy nastavila v oblasti materiálního zabezpečení efektivní
strategii vývoje, kterou se daří postupně naplňovat. Také orientace vzdělávání na hodnotové
a osobnostní rysy absolventů je úspěšně realizována. Nedostatečně akcentuje problematik u
žáků ohrožených školním neúspěchem a také nižší kvalitu průběhu vzdělávání v části
teoretické výuky, která přetrvává od poslední inspekční činnosti. Škola realizova la
v hodnoceném období v oblasti řešení školní neúspěšnosti dílčí opatření, spočívající zejména
v individuální podpoře žáků ohrožených školní neúspěšností, ve vyhledávání a v podpoře
žáků se speciálními vzdělávacími potřebami a zlepšování podmínek pro vzdělávání, včetně
digitalizace vzdělávacího procesu. Tato opatření byla dále v průběhu inspekční činnosti
písemnou formou doplněná a konkretizovaná. Nově formulovaná opatření mají spíše
motivační charakter a směřují rovněž ke zlepšování podmínek pro vzdělávání. Jejich
realizaci a účinnost nelze aktuálně posoudit.
Ředitelka delegovala část kompetencí na svou zástupkyni, řízení odborného výcviku účelně
převedla na dva vedoucí učitele se zaměřením na obory služeb a na technické obory.
V kontrolní činnosti vedení školy se projevily formální nedostatky (např.: u rámcových
smluv k zajištění praktického vyučování u oboru Sociální činnost, vedení deníků
výchovných skupin na domově mládeže, organizace přestávek v teoretické výuce), které
vedly k chybám v organizaci vzdělávacího procesu. Hospitační činnost vedení školy je
zaměřená obecně, nesoustřeďuje se na problematické oblasti identifikované při minulé


                                            2/11
inspekční činnosti. Poznatky z hospitací nejsou využívané pro konkrétní doporučení ke
zvyšování kvality výuky v daném vyučovacím předmětu. Ze zápisů z jednání pedagogické
rady a předmětových komisí vyplynulo, že se zabývají sledováním a hodnocením výsledků
vzdělávání žáků spíše na statistické úrovni. Konkrétní opatření k jejich zlepšování jsou
přijímána spíše na neformální úrovni a nejsou dostatečně efektivní, což se projevilo
opakovaně vysokou neúspěšností žáků oboru Sociální činnost u maturitní zkoušky.
Systematické vyhodnocování účinnosti přijatých opatření není zavedeno. Další vzdělává ní
pedagogických pracovníků je více zaměřeno na odbornost jednotlivých učitelů. Nové
kompetence učitelů získané v oblasti didaktiky a pedagogických metod se dosud neprojevily
ve výuce. Vedoucí učitelé jsou ve svých pozicích krátké období, ale i přesto se v nich velmi
rychle zorientovali. Potřebné informace jsou vedením předávány na poradách a blíže
specifikovány na osobních setkáních s vedoucími učiteli. Takto nastavený systém předávání
informací je dostatečně efektivní pro zajišťování odborného vzdělávání. Organizace činností
v domově mládeže je funkční, jsou přijímána adekvátní opatření. Řešení provozníc h
záležitostí a plánování činnosti domova mládeže je obsahem pravidelných týdenních porad
s vedením školy a měsíčních provozních porad zaměstnanců domova mládeže. Na škole
pracuje žákovský parlament, prostřednictvím kterého žáci realizují různé akce. První kolo
přijímacího řízení do oborů středního vzdělání s maturitní zkouškou probíhá s využitím
centrálně zadávaných jednotných testů z českého jazyka a matematiky, avšak bez nastavení
minimální bodové hranice pro přijetí. V dalších kolech přijímajícího řízení škola
přijímá téměř všechny uchazeče o vzdělávání bez přijímací zkoušky. Absence konkrétní
hranice vstupních studijních předpokladů uchazečů se může negativně projevit na
výsledcích žáků u maturitní zkoušky.
Školní poradenské služby zajišťuje tým pracovníků, který pravidelně s vedením školy
monitoruje situaci ve škole. Systém předávání informací o žácích s podpůrnými opatřeními
pedagogům je funkční a je realizován prostřednictvím sdíleného digitálního prostředí ve
škole. Výchovné poradkyně společně se speciální pedagožkou komunikují se školskými
poradenskými zařízeními a konzultují s nimi organizaci poskytování podpůrných opatření
u diagnostikovaných žáků, zabezpečují jejich naplňování, iniciují tvorbu individuálníc h
vzdělávacích plánů a koordinují práci asistentů pedagoga. Škola má vlastní systém podpory
žáků, který reaguje na výukové obtíže, zaměřuje na jejich odlišné sociokulturní podmínky.
Ve spolupráci se speciální a sociální pedagožkou tým sestavuje pro žáky plány pedagogické
podpory. Stejně je postupováno v případě vyhledávání a podpory nadaných žáků. Školní
metodička prevence organizuje interaktivní programy, workshopy a přednášky zaměřené na
sociálně patologické jevy. Škola je zapojena do projektu „Nenech to být“, všestranně se snaží
eliminovat výskyt rizikových jevů ve škole. V případě zjištění rizikového chování žáků
přijímá škola operativně vhodná opatření. Komunikace se sociálními i zdravotnick ými
službami a realizace vhodných preventivních aktivit podporuje vytváření pozitivního
klimatu v třídních kolektivech a podnětného prostředí ve škole. Výchovná poradkyně
s kvalifikací psychologa prostřednictvím schránky důvěry na webu školy mapuje vztahové
a osobní problémy žáků, poskytuje jim specifické konzultace a věnuje se též koučování
v oblasti jejich další kariérové orientace. Systém poradenských služeb reaguje aktuální
potřeby a vzniklé problémy.
Materiální vybavení školy odpovídalo nárokům jednotlivých oborů vzdělává ní.
Významným přínosem pro oblast finančních podmínek školy spojené s jejím rozvojem je
doplňková činnost (ubytování v domově mládeže, poskytování stravy cizím strávník ům,
pronájmy). Nezanedbatelným zdrojem pro zlepšení finančních podmínek školy je projektová
činnost zaměřená nejen na podporu žáků školy a domova mládeže, ale také na podporu
pedagogických pracovníků v rámci dalšího vzdělávání. Žáci v domově mládeže jsou


                                            3/11
ubytovaní ve třílůžkových pokojích se sociálním zařízením společným vždy pro dva pokoje.
Mají možnost se celodenně stravovat ve školní jídelně, která je součástí areálu. K dispozic i
jsou žákům společenské místnosti, knihovna, kuchyňka, posilovna a místnost
s pingpongovými stoly.


                          Hodnocení průběhu vzdělávání
Hodnocení průběhu vzdělávání bylo zaměřeno na praktické vyučování a na výuku všeobecně
vzdělávacích i odborných předmětů s ohledem na výuku českého jazyka a literatur y,
anglického jazyka a matematiky jako předmětů společné části maturitní zkoušky.
Hospitační činnost praktického vyučování se uskutečnila v několika skupinách odborného
výcviku ve všech oborech ve školních dílnách, pracovištích školy, odborných učebnách i na
pracovištích smluvních partnerů. V rámci praktického vyučování byly hospitovány také
předměty učební praxe maturitního oboru Sociální činnost. Všechna pracoviště podporovala
edukační proces a motivaci žáků. Vzdělávací obsah vhodně navazoval na teoretické znalosti.
Moderní vybavení pro výuku žáci cíleně využívali k plnění zadaných praktických úkolů.
Výuka odborného výcviku byla individualizovaná a přinášela možnost dílčího pracovního
úspěchu. Žáci mezi sebou spolupracovali a poskytovali si zpětnou vazbu. V navštíve nýc h
školních pracovištích oboru Kuchař-číšník a Kadeřník žáci pod vedením učitelů odpovědně
plnili pracovní úkoly a aktivně se podíleli na přípravě pokrmů, obsluze hostů a realizac i
kadeřnických služeb. Jejich činnost probíhala v reálných provozních podmínkách, což
vhodně rozvíjelo odpovídající klíčové kompetence a důležité praktické profesní dovednosti
a návyky. Na všech pracovištích byl pořádek a organizace výuky byla na požadované úrovni.
Zásady bezpečnosti práce a ochrany zdraví byly dodržovány. Žáci jsou za produktivní
činnost odměňováni, a to i nad rámec platné školní směrnice, což napomáhá k jejich další
motivaci. K dobré úrovni praktické výuky přispívá v nemalé míře praxe v zahraničí, která
rozvíjí jazykové, sociální i odborné kompetence žáků. Učební praxe oboru Sociální činnost
probíhala na pracovištích smluvních partnerů, byla organizačně dobře zajištěna. Žáci se
zdokonalovali v praktických dovednostech, byli seznamováni s moderními technologie mi
a pomůckami, rozvíjeli své postoje ke specifické kategorii klientů, byli efektivní podporou
klientům i aktivní součástí týmu o ně pečující. Rozvíjeli své komunikativní dovednosti při
práci s klienty i personálem. Ve výuce žkoláci uplatňovali svou kreativitu a využívali svá
předmětová portfolia při aktivizaci klientů v jejich volném čase. Praktická výuka vede
efektivně k rozvoji odbornosti žáků, jejich empatickému přístupu k různým skupinám
klientů a k naplnění profilu absolventa.
Společným rysem sledovaných hodin teoretické výuky bylo patrná snaha žáků o pracovní
nasazení a jejich zájem. Další, především didaktické postupy ve výuce však již byly značně
rozdílné. Ve většině hodin pedagogové nevyužili potenciálu k aktivizaci žáků a tím
i jejich motivaci k učení. Převažovala frontální forma vedení výuky v kombinaci se
samostatnou prací. Převážná část hodin měla pouze formu výkladu nového učiva učitele m
bez aktivního zapojení žáků, což snižovalo jejich efektivitu. Žáci byli pouze pasivními
příjemci informací. Digitální technologie byly využívány minimálně, a to především
k prezentaci výukového obsahu učitelem. Mezi hospitované předměty v rámci sledované
výuky, ve kterých byla zaznamenána malá aktivita žáků, patřily chemie, ekonomika,
technologie oboru Mechanik seřizovač, pečovatelství a sociální politika. Efektivita
sledovaných hodin závisela tedy na míře zapojení žáků do výuky a využívání názornýc h
vyučovacích pomůcek. Nejvíce přínosné byly pro žáky prakticky zaměřené vyučovac í
hodiny, které rozvíjely jejich samostatnost, schopnost spolupracovat na plnění zadaných
úkolů a účinně podporovaly rozvoj odborných kompetencí žáků. Spolupráce ve dvojicích či


                                            4/11
skupinách byla účelně využita pouze tam, kde byly do výuky zařazeny praktické složky
učiva. Učitelé projevovali zájem o žáky a vhodnými metodami je motivovali k plnění
zadaných úkolů. Předměty, v nichž byla výuka založena na aktivním zapojení žáků byly
informatika, stolničení, technologie oboru Kuchař-číšník, písemná a elektronická
komunikace, sociální péče, sociální komunikace a tělesná výchova. Práce se vzdělávac ími
cíli ve většině hodin byla sporadická, jen ojediněle došlo k jejich stanovení v průběhu výuky.
Závěry hodin byly často jen běžným shrnutím učiva učitelem. Zhodnocení splnění
vzdělávacích cílů, hodnocení a sebehodnocení žáků bylo pozorováno jen minimá lně.
Diferenciace vzdělávacího obsahu a zadávaných úkolů podle schopností a znalostí žáků
nebyla cíleně využívána, všichni žáci plnili stejné typy úloh se stejnou náročností. Přítomní
žáci se speciálními vzdělávacími potřebami dostávali podporu zejména formou prodloužení
času pro splnění zadaných úkolů či individuální podpory ze strany učitele, ani tato forma
podpory nebyla ale vždy důsledně využívaná.
Ve sledovaných hodinách českého jazyka a literatury převládaly tradiční formy vyučová ní
založené na práci s učebnicí, pracovním a vlastním sešitem žáka. Absence využití digitá lní
techniky pedagogy nebo žáky (např.: zařazení aplikace zaměřené na krátké zopakování
učiva) se projevilo v menší motivaci žáků vstřebávat studijní obsah. Výuka se zaměřova la
převážně na podporu čtenářské gramotnosti, tedy na pochopení obsahu textu postaveného
na principu otázek a odpovědí. Reflexe domácího úkolu měla žáky motivovat k vlastní
recitaci, což se obecně dobře dařilo. Diktované pravopisné cvičení s následnou kontrolou,
zkoušení žáka před tabulí, pozitivní hodnocení pedagogem a známky formativního
hodnocení představovaly běžnou praxi. Ojediněle se objevily metody kritického myšle ní
(kolektivní tvorba myšlenkové mapy, skupinová práce při vytváření charakteristiky literár ní
postavy na podkladě grafického textu v digitální podobě a strukturalizace podvojného
deníku) a vedly k aktivizaci všech žáků.
Hodiny anglického jazyka a konverzace v anglickém jazyce se vyznačovaly rozdílno u
úrovní. V části vyučovacích hodin anglického jazyka byla po celou dobu výuka vedená
v cizojazyčném prostředí, každý žák se dostal ke slovu a měl možnost hovořit, jejich
jazykové znalosti a dovednosti jim ale umožňovaly jen stručnou komunikaci. K upevnění
probírané gramatiky byly vhodně využity digitální materiály. Žáci však mají k dispozici jen
tištěné učebnice, v digitálním prostoru mimo výuku nemají k dispozici další, rozšiřujíc í
materiály k samostudiu. Neefektivní pro rozvoj jazykových kompetencí žáků byla anglická
konverzace. Neúčelně byly využity digitální technologie. Jen velmi krátký časový úsek měli
žáci možnost vést rozhovory ve dvojicích. Ve výuce nebyli aktivně zapojeni všichni žáci,
kteří neudrželi pozornost. Po většinu hodiny mluvila vyučující, žáci měli jen velmi malý
prostor k rozvoji svých praktických řečových dovedností.
Vedení výuky v předmětu matematika mělo rozdílnou úroveň. Přestože byla výrazně
využívána samostatná práce žáků i jejich zapojení do společného řešení úloh na tabuli, hlavní
aktivita byla na straně vyučujících. Pokud byl ve třídě velký počet žáků, nedařilo se
vyučujícímu zapojit všechny žáky, i když je podněcoval k práci využitím a aplikací na
příkladech z reálného života. V dalších sledovaných hodinách nebyli žáci cíleně vedeni ke
slovnímu zdůvodnění postupu řešení jednotlivých úloh, učitele nedostatečně kontrolova li
jejich samostatnou práci v sešitech a důsledně neověřovali pochopení učiva. Rovněž
formativní zpětná vazba žákům byla nedostatečná a nevedla ke zhodnocení jejich výkonu
a aktivity v hodině. V některých hospitovaných hodinách matematiky vyučujíc í
nedostatečně využili malý počet žáků ve třídě (tam, kde byli žáci děleni na skupiny)
k přizpůsobení výuky jednotlivým žákům a k jejich individuální podpoře v zájmu vytvoření
co nejlepších podmínek pro jejich vzdělávání.



                                            5/11
Pestrá nabídka mimoškolních činností v rámci domova mládeže umožňuje ubytovaným
rozvoj talentu a účelné a smysluplné trávení volného času. Během školního roku jsou
organizovány různé přednášky, návštěvy výstav, divadelních představení a další
příležitostné aktivity. Domov mládeže poskytuje také ubytovaným podporu směřující ke
zlepšení výsledků vzdělávání formou doučování a přípravy k maturitě. Oblíbenou
pravidelně nabízenou činností je kroužek vaření a pěstitelský kroužek.


                          Hodnocení výsledků vzdělávání
Zásady a kritéria hodnocení výsledků vzdělávání žáků jsou stanoveny ve školním řádu.
Mimo těchto obecně platných principů jsou pro jednotlivé předměty, s ohledem na jejich
specifika, definována podrobnější pravidla, s kterými jsou žáci prokazatelným způsobem
seznamováni na začátku školního roku. Podklady pro hodnocení učitelé získávají běžnými
evaluačními nástroji. Při hodnocení mimo jiné přihlíží k aktivitě žáka ve vyučování, plnění
zadaných úkolů a připravenosti učebních pomůcek. Žáci a zákonní zástupci nezletilých žáků
jsou o výsledcích vzdělávání průběžně informováni prostřednictvím školního informač ního
systému, na třídních schůzkách nebo individuálních pohovorech, na kterých jsou řešeny
zejména problémy konkrétních žáků ohrožených školní neúspěšností, vysokou absencí
a nedostatečným prospěchem. Ve školním řádu je stanovena podmínka pro nehodnocení
žáka ve vyučovacích předmětech za dané pololetí. Při absenci vyšší než 30 % mohou učitelé
žáka po individuálním posouzení důvodů absence v daném předmětu na konci pololetí
v řádném termínu nehodnotit. Stanovení hranice absence je jedním z nástrojů pro motivac i
žáků k pravidelné školní docházce, který však v hodnoceném období ke snižování počtu
zameškaných vyučovacích hodin nevedl.
Absence žáků se po ukončení distanční výuky výrazně zvýšila. Ve školním roce 2021/2022
dosáhla průměrné hodnoty 226 hodin na žáka za rok. Z tříd konajících maturitní zkoušku
vykázali ve školním roce 2021/2022 nejvyšší absenci žáci druhého ročníku nástavbového
oboru Sociální činnost (216 hodin na žáka za rok). Tento trend ve vývoji absence přetrval
v oboru Sociální činnost i do následujícího školního roku 2022/2023 a projevil se v obou
letech vysokou hrubou neúspěšností ve společné části maturitní zkoušky. V roce 2022/2023
došlo k mírnému poklesu absence na celkových 186 hodin na žáka za rok. Přesto je tato
hodnota nadále vysoká. Vysokou absenci řeší třídní učitelé zejména ve spolupráci
s pracovníky školního poradenského pracoviště, vedením školy a zákonnými zástupci
nezletilých žáků. Opatření definovaná ve strategii předcházení školní neúspěšnosti směřují
především do oblasti podpory těchto žáků při zvládání zameškaného učiva, spolupráce
s rodiči a motivace žáků k učení. Dopadem vysoké absence na výsledky vzdělávání žáků
se škola prokazatelným způsobem nezabývala.
Výsledky vzdělávání žáků jsou v jednotlivých klasifikačních obdobích statisticky sledovány
a hodnoceny na jednáních pedagogické rady. Z přehledů klasifikace školy vyplývá,
že průměrný prospěch žáků školy se v hodnoceném období výrazně neměnil, ve druhém
pololetí školního roku 2022/2023 byl 2,33. S vyznamenáním prospělo v prvním i druhém
pololetí přibližně 7 % žáků, počet žáků neprospívajících byl v prvním pololetí výrazně horší
(12,2 %) než ve druhém (2,6 %). Žákům, kteří neprospívají, škola nabízí především
individuální konzultace a doučování, umožňuje jim přípravu na vyučování ve škole
ve volných vyučovacích hodinách. Tato forma podpory je využívána pouze některými žáky,
škola její efektivitu prokazatelným způsobem nevyhodnocuje. V této oblasti je význa mná
především práce třídních učitelů, vyučujících jednotlivých předmětů a odborných
pracovníků školního poradenského pracoviště, kteří podpůrné aktivity zajišťují podle
aktuálních potřeb jednotlivých žáků.


                                           6/11
V průběhu inspekční činnosti byly posuzovány výsledky žáků u maturitní zkoušky v jarním
a podzimním zkušebním období roků 2021 až 2023. Sledována byla tzv. hrubá neúspěšnost,
tj. poměr žáků neúspěšných u maturitní zkoušky nebo zkoušku nekonajících k celkovému
počtu přihlášených žáků, a to především ve společné části maturitní. V roce 2021 nejhorší
výsledky u maturitní zkoušky dosáhli žáci oboru Mechanik seřizovač, 30,8 % žáků tohoto
oboru u maturitní zkoušky v daném roce nebylo úspěšných. Vysoká hrubá neúspěšnost
ve společné části maturitní zkoušky byla zaznamenána v oboru Sociální činnost.
V nástavbovém oboru Sociální činnost dosáhla v roce 2022 hodnoty 53,8 %. V následujíc ím
roce 2023 došlo k jejímu dalšímu nárůstu na 66,7 %. Ve čtyřletém oboru vzdělání Sociální
činnost byl vývoj hrubé neúspěšnosti ve společné části maturitní zkoušky v těchto dvou
letech příznivější. V roce 2022 dosáhla sice hrubá neúspěšnost ve společné části maturitní
zkoušky 56,3 %, ale v následujícím roce klesla téměř na polovinu na 27,8 %. Hrubou
neúspěšnost výrazně zvyšuje stoprocentní neúspěšnost v předmětu matematika, který si volí
ve společné části maturitní zkoušky minimum žáků (v roce 2022 v oboru Sociální činnost
celkem pět žáků, z nichž nikdo ve společné části maturitní zkoušky z předmětu matematika
neuspěl). V nástavbovém oboru Sociální činnost byla v roce 2023 vysoká hrubá neúspěšnost
i ve společné části maturitní zkoušky z cizích jazyků (66,7 %) a v profilové části maturitní
zkoušky (44,4 %).
Nevyrovnané výsledky u maturitní zkoušky dosahují i žáci oboru Mechanik seřizovač
(v roce 2022 činila v tomto oboru hrubá neúspěšnost 23,1 %, v roce 2023 došlo ke zhoršení
na 33,3 %). K výraznému zhoršení došlo i v nástavbovém oboru Podnikání (v roce 2022
hrubá neúspěšnost dosáhla 14,3 %, v následujícím roce 2023 narostla na dvojnásobek
30,4 %). Výsledky žáků školy za jednotlivé skupiny oborů byly ve společné části maturitní
zkoušky v letech 2021 a 2022 v porovnání s celorepublikovou průměrnou hrubou
neúspěšností za příslušnou skupinu oborů horší.
Výsledky vzdělávání žáků oborů středního vzdělání s výučním listem byly u závěrečné
zkoušky v posledních třech hodnocených letech dobré. Stoprocentní úspěšnost u závěrečné
zkoušky vykazují dlouhodobě žáci oboru Elektrikář-silnoproud. V ostatních oborech
vzdělání neprospívají jednotky žáků.
Z hlediska celkové úspěšnosti v cyklu, tj. poměru žáků, kteří úspěšně ukončili vzdělává ní
maturitní zkouškou nebo závěrečnou zkouškou k počtu žáků, kteří studium zahájili v prvním
ročníku, byl v roce 2023 nejméně efektivním oborem vzdělání ve škole nástavbový obor
Sociální činnost a z tříletých oborů Kuchař-číšník. V nástavbovém oboru Sociální činnost
v roce 2023 pouze 30 % žáků z původně přijatých vzdělávání úspěšně ukončilo a v oboru
Kuchař-číšník to bylo 45 % žáků.
Škola má zpracovanou strategii předcházení školní neúspěšnosti. V hodnoceném období
naplňovala ve spolupráci všech kompetentních osob postupy k řešení školní neúspěšnosti
ve strategii uvedené, realizovala řadu dílčích opatření, další opatření nastavila v tomto
školním roce, provádí sumarizaci i rozbor sledovaných jevů, avšak na neformální úrovni,
bez doložení konkrétních zápisů. Školou realizovaná opatření nevedla k výraznému snížení
absence. V této oblasti je vhodné věnovat větší pozornost analýze příčin vysoké absence
a malé motivaci žáků ke studiu, vyhodnocovat účinnost přijatých opatření, zaměřit
se na individuální práci s jednotlivými žáky s vysokou absencí, a přijímat jasná, konkrétní
a cílená opatření k předcházení školní neúspěšnosti s následným vyhodnocováním jejich
účinnosti.
Znalosti a dovednosti žáků školy jsou cíleně rozvíjeny i mimo výuku také jejich zapojováním
do mnoha soutěží, středoškolské odborné činnosti a jiných vzdělávacíc h projektů. Zejména
v soutěžích s odborným zaměřením pro obor Kadeřník dosahují opakovaně dobrých


                                           7/11
výsledků. Žáci oboru Tesař se v minulém školním roce zúčastnili Mistrovství České
republiky v odborných dovednostech a dalších soutěží, ve kterých dosáhli dobrého umístě ní.
Zástupci oboru Elektrikář-silnoproud se zapojili do projektové soutěže (NOARK
SCHOOLS). Předmětem soutěže je vytvoření soutěžního videa, které představí výrobek
žáků. Vyhodnocení probíhá formou hlasování. Pro posílení odbornosti a motivace žáků
organizují učitelé školní kola soutěží, které jsou organizovány napříč všemi oborovými
komisemi. Jedná se o soutěže oborů Sociální činnosti, oboru Kuchař-číšník, Truhlář a Tesař.
V průběhu školního roku probíhá celá řada odborných přednášek a besed, což vytváří dobré
předpoklady pro propojení vzdělávacího obsahu praktického vyučování s běžným životem.
Žáci oboru Sociální činnost posilují odborné, komunikativní, sociální kompetence svým
zapojením v dobrovolnické činnosti. Ve svém volném čase žáci navštěvují klienty
rozličných zařízeních sociální péče a jsou jim průvodci v aktivním trávení volného času nebo
pomáhají těmto zařízením s organizací kulturních akcí (např. adventních aj.) pro jejich
klienty. Nadání a zájem žáků dřevařských oborů škola rozvíjí nabídkou řezbářského
kroužku. Domov mládeže spolupracuje při své činnosti s řadou partnerů, kam patří např.
další školská ubytovací zařízení v okolí, školy, které navštěvují ubytovaní žáci, místní
knihovna, zapojuje se do kulturních akcí v regionu.


                                         Závěry
Vývoj školy
– Zlepšení finančních a materiálních podmínek
– Zvýšení počtu žáků školy
– Postupná obměna pedagogického sboru
– Výrazný nárůst počtu ubytovaných v domově mládeže
Silné stránky
– Cílená spolupráce školy s profesními partnery významně přispívá ke zkvalitně ní
  podmínek vzdělávání v praktickém vyučování, seznamuje žáky s inovativními poznatky
  v oboru a tím přispívá k získávání odborných kompetencí uplatnitelných v dalším
  profesním životě. (1.5)
– Velké množství soutěží, vzdělávacích akcí, zapojení žáků do dobrovolnických aktivit
  motivuje žáky ke vzdělávání, získávání nových poznatků a přispívá tak k zvyšování jejich
  odborných a sociálních kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V některých hospitovaných hodinách teoretické výuky nebyl pozorován rozvoj klíčovýc h
  kompetencí žáků, rozvoj postojů, kritického myšlení a komunikativních dovedností, žáci
  byli ojediněle vedeni k vyhledávání informací z různých zdrojů. (4.1, 4.2)
– V průběhu některých sledovaných hodin teoretické výuky nebyla pozorována kvalitní
  práce se vzdělávacím cílem, aktivizace žáků, v závěrech hodin nebylo zařazeno
  hodnocení a sebehodnocení žáků. (4.4)




                                           8/11
– Dlouhodobá hrubá neúspěšnost žáků ve společné části maturitní zkoušky ve dvouletém
  nástavbovém oboru středního vzdělání Sociální činnost a kolísavá míra neúspěšnosti ve
  čtyřletém oboru středního vzdělání Sociální činnost. (5.1)
– Účinnost opatření přijatých vedením školy k eliminaci vysoké neúspěšnosti žáků oborů
  středního vzdělání Sociální činnost nebyla průběžně sledována a vyhodnocová na
  a nevedla ke zlepšení výsledků vzdělávání ve společné části maturitní zkoušky. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit jednotný postup a podmínky pro pravidelné vyhodnocování účinnosti přijatých
  opatření. Aktivně sledovat jejich dopad na výsledky vzdělávání konkrétních žáků
  v průběhu jejich vzdělávání a při jeho ukončování maturitní zkouškou. Zajistit jednotný
  postup všech pedagogických pracovníků v této oblasti.
– Provést důkladnou analýzu příčin neúspěšnosti žáků u maturitní zkoušky v jednotlivýc h
  vyučovacích předmětech zejména společné části maturitní zkoušky. V návaznosti na tuto
  analýzu stanovit a realizovat účinná opatření k podpoře žáků ohrožených školní
  neúspěšností.
– Zohlednit v kritériích přijímacího řízení úroveň studijních předpokladů přijíma nýc h
  uchazečů vzhledem k náročnosti oborů středního vzdělání s maturitní zkouškou.
– Zaměřit hospitační činnost na práci se vzdělávacími cíli, rozvoj klíčových kompetencí
  a využívání hodnocení a sebehodnocení žáků.
– Další vzdělávání pedagogických pracovníků orientovat na nové formy a metody práce ve
  výuce. Aktivně využívat a aplikovat poznatky z tohoto vzdělávání ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 21. 11. 2023
 2.   Analýza současného stavu a další záměry činnosti ze dne 10. 1. 2023
 3.   Nově přijatá opatření proti školní neúspěšnosti pro školní rok 2023/2024 ze dne 30.
      11. 2023
 4.   Školní řád č. j. ISŠ HO/170/2021 ze dne 28. 5. 2021 s účinností od 1. 9. 2021
 5.   Školní vzdělávací programy platné ve školním roce 2023/2024
 6.   Učební plány maturitních vzdělávacích oborů platné před nyní platnými školními
      vzdělávacími programy


                                           9/11
 7.   Rozvrhy tříd a rozpisy odborného výcviku ve školním roce 2023/2024
 8.   Vyhodnocení hospitační činnosti a hospitační záznamy za školní rok 2022/2023
 9.   Zápisy a plány činnosti předmětových komisí ve školním roce 2022/2023, 2023/2024
10.   Vyhodnocení činnosti předmětových komisí maturitních předmětů ve školním roce
      2022/2023
11.   Rámcové smlouvy o zajištění praktického vyučování ze dne 12. 9. 2023, přílohy ke
      smlouvám
12.   Zápisy z jednání pedagogické rady ve školním roce 2022/2023, 2023/2024
13.   Výsledky závěrečných zkoušek za roky 2021 až 2023
14.   Výsledky maturitní zkoušky za jarní a podzimní zkušební období roků 2021 až 2023
15.   Pravidla hodnocení v předmětu český jazyk a literatura, anglický jazyk a matematika
      platná ve školním roce 2022/2023, včetně související dokumentace
16.   Dokumentace školního poradenského pracoviště (Plán práce ŠPP pro I. pololetí
      školního roku 2023/2024; Minimální preventivní program 2023/2024 včetně Strategie
      předcházení školní neúspěšnosti ze dne 1. 9. 2023 a Strategie postupu řešení v případě
      zjištění rizikového chování ze dne 1. 9. 2023; Zápisy z jednání v oblasti poradenských
      služeb, školní rok 2022/2023, 2023/2024; Výchovné poradenství a činnost školního
      metodika prevence, školní rok 2023/2024; Zápisy z jednání se žáky a zákonnými
      zástupci, školní rok 2022/2023, 2023/2024 – vybraný vzorek; Seznam žáků
      s podpůrnými opatřeními, školní rok 2023/2024; Seznam žáků nadaných s metodami
      práce ve školním roce 2023/2024; Osobní dokumentace žáků s podpůrnými
      opatřeními – vybraný vzorek)
17.   Dokumentace vedená k přijímacímu řízení na školní rok 2023/2024
18.   Plány dalšího vzdělávání pedagogických pracovníků a jejich přehledy za školní roky
      2022/2023 a 2023/2024
19.   Systém podpory začínajících učitelů, plán podpory, nedatováno
20.   Přehled začínajících učitelů a jejich uvádějících učitelů ve školním roce 2023/2024
21.   Tematický plán Domova mládeže Hodonín 2023/2024
22.   Školní vzdělávací program domova mládeže s platností od 14. 9. 2023
23.   Osobní spisy žáků včetně přihlášky žáka k ubytování na domově mládeže – vzorek
24.   Deníky výchovné skupiny 1 a 2 platné ve školním roce 2023/2024
25.   Denní záznamy ve školním roce 2023/2024
26.   Výroční zprávy za školní roky 2020/2021, 2021/2022 a 2022/2023
27.   Elektronický informační systém školy vedený ve školním roce 2023/2024
28.   Zápisy z jednání s ředitelkou školy ze dne 29. 11 a 1. 12. 2023
29.   Inspekční zpráva čj. ČŠIB-1399/17-B


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.




                                          10/11
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Renata Boková, školní inspektorka
 Mgr. Blanka Prachařová, školní inspektorka
 Ing. Michaela Svobodová, školní inspektorka
 Mgr. Kateřina Veselá, školní inspektorka
 Bc. Dana Haláková, kontrolní pracovnice
 PhDr. Šárka Maleňáková, Ph.D., školní inspektorka
19. 1. 2024




                                        11/11
