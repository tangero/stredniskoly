                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1250/24-Z
                                       Sp. zn. ČŠIZ-S-243/24-Z


Název                               Gymnázium Otrokovice
Sídlo                               tř. Spojenců 907, 765 02 Otrokovice
E-mail                              gymnazium@gyotr.cz
IČO                                 61 716 693
Identifikátor                       600 014 312
Právní forma                        příspěvková organizace
Zastupující                         Mgr. Ivo Kramář
Zřizovatel                          Zlínský kraj
Místo inspekční činnosti            tř. Spojenců 907, Otrokovice
Inspekční činnost na místě          7. 11. 2024 − 8. 11. 2024 a 11. 11. 2024 − 12. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Příspěvková organizace Gymnázium Otrokovice (dále „škola“) je právnickou osobou
zřízenou Zlínským krajem, tř. T. Bati 21, 761 90 Zlín. Škola poskytuje střední vzdělání ve
dvou maturitních oborech 79-41-K/41 Gymnázium (čtyřleté) a 79-41-K/81 Gymnázium
(osmileté). Oba obory jsou realizovány denní formou vzdělávání. V době inspekční činnosti
se ve škole vzdělávalo 349 žáků ve 12 třídách. Škola identifikovala žáky se speciálními
vzdělávacími potřebami s přiznaným 1.- 3. stupněm podpůrného opatření, v době inspekční
činnosti vzdělávala 16 těchto žáků.
Žáci školy využívali ke stravování školní jídelnu vedlejší základní školy.


                          Hodnocení podmínek vzdělávání
Ředitel školy zpracoval Koncepci dalšího rozvoje Gymnázia Otrokovice, kde jsou jasně
stanoveny cíle pro oblast materiálně-technického zajištění rozvoje školy, pro oblast
personálního rozvoje, koncepce výuky a výchovy a rozvoj spolupráce a prezentace školy na
veřejnosti. Prioritou je podpora všeobecného středního vzdělání s co nejširším všeobecným
zaměřením. Koncepce je průběžně vyhodnocována, přesto je naplňována pouze částečně,
protože se dosud nedaří motivovat uchazeče o vzdělávání tak, aby škola byla jejich prioritní
volbou. Dále se plně nedaří využívat širokého spektra výchovně vzdělávacích strategií
i s ohledem na výuku nadaných žáků.
Ve vedení školy působí ředitel a jeho dvě zástupkyně. Systém řízení je dobře nastavený
a promyšlený, jednotliví pracovníci školy mají jasně stanovené kompetence a odpovědnost
za svěřené oblasti. Vedení školy má představu, jak dále zvyšovat kvalitu průběhu vzdělává ní,
a ujasněné postupy, jak poznatky v této oblasti předávat dále pedagogickému sboru.
Kontrolní a hospitační činnost všech členů vedení je pravidelná a systematická, poskytovaná
zpětná vazba jasně popisuje pozitiva i negativa výuky, rovněž nastavená opatření ke
zkvalitnění vzdělávacího procesu jsou cílená a adresná. Vedení školy však následně
neověřuje uplatnění těchto opatření ve výuce u jednotlivých pedagogů, a proto se do výuky
jen částečně daří začlenit metody a formy, které by umožnily zařazení úloh různé kognitivní
náročnosti, efektivní využívání informací získaných z různých zdrojů a jejich zpětnou
interpretaci. Rovněž analýza dat, vyvozování závěrů a porovnávání různých možností řešení
nebylo prováděno v dostatečné míře, což u žáků podněcovalo rozvoj kritického myšlení jen
v omezené míře. Ke vzájemné komunikaci, výměně informací a k plánování napomáhá
efektivně nastavený sdílený informační systém. Vedení školy o svých záměrech pravidelně
diskutuje na setkáních se členy poradního sboru rodičů žáků školy a také na setkáních se
členy studentské rady, kteří aktivně participují na strategických rozhodnutích a na kultur níc h
a společenských aktivitách školy. Nastavený systém umožňuje všem aktérům přispět svými
podněty ke zlepšování klimatu školy a k dalšímu zkvalitňování vzdělávání.
Výuku zabezpečuje kvalifikovaný, stabilní pedagogický sbor. Změny pedagogů jsou
realizovány v rámci generační obměny. Noví členové pedagogického sboru jsou velmi často
bývalí absolventi školy, kteří chtějí ve škole působit. Odborný profesní růst pedagogů je
zajišťován prostřednictvím dalšího vzdělávání pedagogických pracovníků, které zohledňuje
potřeby školy a individuální preference učitelů, což přispívá ke kvalitě výuky z hlediska
vysoké odbornosti obsahu, ale již méně z hlediska využívání aktivizačních a inovativníc h
metod ve výuce. S tím koresponduje také práce metodických orgánů, které se ve značné míře
věnují organizačním záležitostem, pouze členové předmětových komisí cizích jazyků
a výchov cíleně promýšlejí také metodiku výuky a různé formy motivace a vhodné pomoci
žákům.
Poradenské služby ve škole byly zajišťovány systematicky a na dobré úrovni díky činnosti
školního poradenského pracoviště složeného z výchovného poradce, metodičky prevence
a školní psycholožky. Tento tým efektivně spolupracuje s třídními učiteli, vedením školy
a dalšími pedagogy, čímž poskytuje cílenou a komplexní podporu žákům i jejich zákonným
zástupcům při řešení vzdělávacích a výchovných problémů. Pravidelné vyhodnoco vá ní
poskytované pomoci umožňuje rychle reagovat na potřeby žáků a zavádět odpovídajíc í


                                              2/7
opatření. K rychlému a bezproblémovému začlenění nových žáků do kolektivu školy velmi
dobře přispívají pravidelně organizované osobnostní kurzy pro nově nastupující žáky školy.
Kariérové poradenství probíhá ve spolupráci s odbornými institucemi, což přispívá
k promyšlenému profesnímu směřování žáků. Přínosem jsou i individuální konzultace pro
žáky závěrečných ročníků, které podporují jejich budoucí studijní a kariérní plány. Celkově
poradenské služby přispívají ke kvalitní podpoře žáků a ke zlepšování jejich vzdělávac ího
i osobnostního rozvoje.
Prostředí školy bylo esteticky upraveno, společné prostory byly vhodně využity k vytvoření
odpočinkových zón a k prezentaci výsledků žákovských prací. Škola měla potřebné finanč ní
zdroje pro realizaci vzdělávání. Díky úzké spolupráci se zřizovatelem byly provedeny
finančně náročné investiční opravy budovy A, které přispěly ke snížení energetické
náročnosti provozu školy včetně bezbariérového přístupu a vybudování nových šaten pro
žáky. Zapojením do projektů se zkvalitnilo materiální vybavení učeben i společných prostor.
Vedení školy podporovalo iniciativní přístup žáků a realizovalo jejich náměty na
zpříjemnění prostředí školy. Modernizací jazykových učeben, digitální techniky a pořízením
mobilní digitální techniky byly vytvořeny optimální podmínky potřebné pro uplatňová ní
moderních metod výuky a naplňování obsahu inovativního vzdělávání.
Aktivní spolupráce s městem Otrokovice a místními organizacemi přispívá k rozvoji
sociálních dovedností žáků. Festival gymnázií zaměřený na aktivity v hudební a dramatické
oblasti je významnou akcí, která je stěžejní pro rozvoj žáků a podporuje jejich schopnosti
prezentovat se na veřejnosti. Významná je také spolupráce s místními mateřskými
a základními školami. Oboustranně je přínosná mezinárodní spolupráce a dlouhodobé
partnerství s družební školou na Slovensku. Někteří žáci i díky zahraničním aktivitá m
a výjezdům úspěšně zvládají složit mezinárodní zkoušky a získat certifikáty z anglické ho,
francouzského, španělského nebo německého jazyka. Spolupráce se zřizovatelem je rovněž
na dobré úrovni.
V potřebné míře byly zajištěny podmínky pro bezpečnost a ochranu zdraví žáků. Žáci byli
systematicky upozorňováni na možná rizika a průběžně poučováni o bezpečném chování
zejména v souvislosti se sportovními aktivitami, které jsou častou příčinou vzniku
žákovských úrazů.


                          Hodnocení průběhu vzdělávání
Výuka českého jazyka a literatury měla ve sledovaných hodinách odlišnou úroveň. V nižšíc h
ročnících byly volené formy a metody efektivní, vhodně reflektovaly již získané znalosti
a dovednosti žáků, které dále rozvíjely a upevňovaly. Žáci byli zapojeni do skupinovýc h
činností, společně hledali vhodná řešení, vzájemně komunikovali a vyjadřovali vlastní
názor. V těchto hodinách byla využita práce s chybou jako prostředku k hlubšímu pochopení
a zkušenosti, díky které si žáci lépe zapamatovali dané učivo. Naopak ve vyšších ročnících
byla výuka založena pouze na výkladu pedagoga a přednesení referátu jedním žákem bez
dalšího aktivního zapojení ostatních. Hodiny byly stereotypní a pro žáky nezajímavé.
Formy a metody práce byly ve sledovaných hodinách cizích jazyků voleny účelně. Žáci
dokázali získané znalosti a dovednosti vhodně využívat a rozvíjet. Efektivní využití
informačních a komunikačních technologií přispívalo nejen k rozšiřování slovní zásoby, ale
i ke komunikačním dovednostem. Žáci adekvátně reagovali na poslechové texty, na dobré
jazykové úrovni uměli vyjádřit vlastní názor nebo vést konstruktivní dialog. Práce s chybou
byla efektivní tam, kde vyučující diferencovali své požadavky na žáky dle jejich jazykovýc h
schopností. V průběhu výuky byla žákům poskytována zpětná vazba pouze minimá lně,


                                            3/7
hodnocení nebo sebehodnocení nebylo realizováno, zpětnou vazbu k dosaženému pokroku
v učení a k dalšímu možnému rozvoji nedostali.
Použité metody a formy ve výuce matematiky, fyziky a chemie byly ve většině hodin
zvoleny účelně, spolu s promyšleným využitím motivačních prvků podněcovaly žáky
k učení, podporovaly jejich aktivní přístup k plnění zadaných úkolů a prohlubovaly jejich
vzájemnou spolupráci. Systematické procvičování a upevňování probíraného učiva mělo
pozitivní vliv na kvalitu vzdělávání. V matematice byli žáci cíleně vedeni k formulo vá ní
odpovědí, logickému myšlení, volbě správného postupu při řešení plněných úkolů
a k dodržování odborné terminologie. Průběžně dostávali velmi dobrou zpětnou vazbu
využitelnou k jejich dalšímu učení. Práce s chybou podporovala pochopení učiva. K větší
názornosti učiva bylo v chemii účelně využito digitální techniky a propojení s běžným
životem. Ve výuce fyziky byly v menší míře využívány dosavadní znalosti žáků. V závěrech
hodin bylo vhodnou formou provedeno společné shrnutí učiva vzhledem ke stanoveným
cílům.
Výuka zeměpisu byla dobře strukturovaná a vedena způsobem, který podpořil dosažení
vzdělávacích cílů. Výukové metody a zadané úkoly byly promyšlené a umožnily žákům
zapojit se do aktivit po většinu času. Přínosná zpětná vazba, kterou někteří žáci obdrželi,
podpořila jejich další učení a umožnila jim lépe pochopit probírané téma. Při hodnocení se
žáci řídili jasnými kritérii, což přispělo k objektivnímu posouzení vlastní práce i práce
spolužáků. Příklady z reálného života výrazně pomohly žákům propojit učivo s vlastními
zkušenostmi, což zvýšilo jejich zájem a porozumění látce. Digitální technologie byly využity
smysluplně a podpořily přehlednost výkladu i efektivitu výuky. Na závěr měli někteří žáci
možnost společně s učitelem reflektovat proběhlou hodinu, což poskytlo užitečný přehled
o pokroku a podněty pro další výuku.
Výuka tělesné výchovy byla zaměřená na dosažení stanovených vzdělávacích cílů, což se
odráželo v promyšleném výběru metod a úloh pro žáky. Během hodiny byla většina žáků
aktivně zapojena do výuky, což přispívalo k jejich motivaci a ke zlepšení fyzické kondice
i dovedností. Poskytovaná zpětná vazba byla přínosná, neboť podporovala žáky v dalším
rozvoji a umožnila jim lépe pochopit své pokroky i oblasti pro zlepšení. Hodina byla navíc
přizpůsobena širokému spektru žáků, což zohledňovalo různorodé nadání a specifické
potřeby. Příležitosti pro učení z vlastních chyb byly využity účelně, což podněcovalo žáky
k hlubšímu zamyšlení nad prováděnými činnostmi. Vyučovací hodiny zahrnovaly i prvky
spolupráce, čímž se žáci učili pracovat v týmu a hodnotit práci sebe i ostatních podle
stanovených kritérií. Celkově byla výuka vedena efektivně a podporovala nejen fyzické
dovednosti, ale i rozvoj postojů a týmové sounáležitosti.
Výuka hudební výchovy byla pro žáky zajímavá a přínosná. V průběhu sledovaných hodin
se dařilo rovnoměrně podporovat a rozvíjet jak teoretické, tak i praktické dovednosti. Žáci
prokázali dobré hudebně-teoretické znalosti v historických souvislostech, které následně
aplikovali prakticky. Pěvecké a instrumentální aktivity byly voleny vhodně a účelně
a přispívaly ke komplexnímu rozvoji hudebních schopností a dovedností žáků.
Společným znakem většiny vyučovacích hodin byla absence diferencované výuky, která by
vhodně podpořila nadané žáky a žáky projevující zájem o probírané učivo. Dále chyběla
možnost výběru úloh s rozdílnou kognitivní náročností.




                                            4/7
                          Hodnocení výsledků vzdělávání
Pedagogové ověřovali výsledky vzdělávání žáků různými formami a metodami testování
(písemným, ústním i praktickým). K jejich vyhodnocování škola využívala nastavené
hodnoticí mechanismy doplněné o externí testování žáků. Výsledky testování žáků kvarty
(9. ročníku) měly v chemii podprůměrnou, v německém jazyku výbornou a ve španělském
jazyku průměrnou úroveň, žáci prvního ročníků čtyřletého studia v oblasti moderních dějin
a druhého ročníků v oblasti čtenářské gramotnosti vykazovaly v porovnání s jinými školami
výbornou úroveň.
Průběžné i celkové výsledky vzdělávání žáků jsou pravidelně projednávány na jednáních
pedagogické rady, část předmětových komisí jim však nevěnovala patřičnou pozornost.
Sdílený elektronický informační systém umožňuje systematické sledování úspěšnosti žáků
v průběhu celého školního roku. Zákonní zástupci žáků jsou průběžně informo vá ni
o prospěchu na třídních schůzkách i prostřednictvím webového informačního systému.
Výsledky vzdělávání žáků vykazovaly v posledních dvou školních letech velmi dobrou
úroveň, celkový průměr prospěchu žáků byl na konci školního roku 2022/2023 1,89 a na
konci školního roku 2023/2024 došlo k mírnému zlepšení na 1,85. Celkově se výsledky žáků
v porovnání školního roku 2022/2023 a 2023/2024 mírně zlepšily u žáků čtyřletého
i osmiletého studia.
Ve školním roce 2022/2023 u maturitní zkoušky uspěli všichni žáci, v roce 2023/2024 jeden
žák u maturitní zkoušky neuspěl. Úspěšnost žáků ve společné části maturitní zkoušky je nižší
než průměrné percentilové umístění v rámci celé České republiky. Žáci konají maturitní
zkoušku napříč vzdělávacími oblastmi, a to včetně estetické nebo i tělesné výchovy.
Možnosti uplatnění žáků jsou proto široké, při přijímání na vysoké školy je úspěšnost také
vysoká. Škola sleduje uplatnění svých absolventů, je s nimi v kontaktu i po ukončení studia,
a dostává tak průběžnou zpětnou vazbu o jejich profesních úspěších.
Škola má kvalitně propracovanou strategii prevence zaměřenou na podporu žáků
ohrožených školním neúspěchem. Tato strategie umožňuje včasné identifikování žáků
s rizikem školního neúspěchu a poskytuje jim cílenou a účinnou pomoc již od prvních
náznaků problémů. Součástí preventivních postupů jsou jasně definované kroky, které
pedagogům pomáhají pracovat s ohroženými žáky efektivně a s důrazem na individuá lní
potřeby. Evaluace a zpětná vazba pak zajišťují, že efektivita podpory je průběžně
monitorována a přizpůsobována aktuálním potřebám žáků. Díky těmto nástrojům
a postupům se škole daří snižovat riziko školního neúspěchu a vytvářet bezpečné a podpůrné
prostředí pro všechny žáky.
Škola žákům vytváří vhodné podmínky pro zapojení do vědomostních a dovednostníc h
soutěží a aktivně je při přípravě podporuje. Žáci se pravidelně účastní sportovních,
vědomostních a dovednostních soutěží, ve kterých dosahují významných úspěchů nejen
na okresní a regionální úrovni, ale i v kolech krajských a republikových. Výborných
výsledků dosahují žáci především v soutěžích recitačních (Ars Poetica), v cizojazyč nýc h
konverzačních soutěžích a olympiádách pořádaných na regionální úrovni s účastí
v celorepublikových kolech. Školní soubory (pěvecké, hudební a divadelní) pravidelně
reprezentují školu na různých akcích školy nebo i města a mají zásluhu na budování dobrého
jména školy v okolí. Škola je dlouhodobým pořadatelem festivalu gymnaziálních souborů
s mezinárodní účastí, na kterém pravidelně vystupují také umělecké soubory gymná zia
Otrokovice.




                                            5/7
                                         Závěry
Vývoj školy
– Navýšení počtu žáků školy.
– Revitalizace vnitřních a venkovních prostor školy, vybudování nových šaten pro žáky,
  modernizace odborných tříd včetně bezbariérového přístupu.
– Zapojením do projektové činnosti byly pořízeny nové digitální technologie a moderní
  didaktická technika.
– Žáci iniciovali a náledně se i podíleli na vybudování relaxačních prostor.
Silné stránky
– Žáci aktivně participují na společných projektech, čímž je podporována vzájemná
  komunikace a sociální rozvoj žáků. (5.3)
– Škola je dlouhodobým pořadatelem festivalu gymnaziálních souborů s mezinárod ní
  účastí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Zpracovanou strategii školy se dosud nedaří důsledně uplatňovat v oblasti přijímání žáků
  s prioritním výběrem školy a v oblasti koncepce výuky a výchovy, kde není uplatňová no
  široké spektrum vzdělávacích strategií vzhledem k nadaným žákům. (1.1)
– Podpora nadaných žáků nebyla dostatečná, žáci si nemohli vybírat úkoly různé kognitivní
  náročnosti. (4.3)
– Nižší průměrné percentilové umístění žáků u společné části maturitních zkoušek. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na kvalitu strategie v oblasti přijímání nových žáků školy tak, aby se stala
  jejich prioritní volbou při výběru střední školy. Věnovat cílenou pozornost oblasti
  koncepce a výchovy, nastavit konkrétní kroky k uplatňování širokého spektra
  vzdělávacích strategií.
– Provádět vyhodnocování stanovených výukových cílů, více podporovat nadané žáky
  nabídkou úkolů s různou kognitivní náročností.
– Usilovat o zlepšení percentilového umístění žáků u společné části maturitní zkoušky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně



                                            6/7
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Zřizovací listina Gymnázia Otrokovice čj. 269/2001 ze dne 13. 6. 2001 ve znění
      Dodatku č. 1 až 6 k 25. 6. 2018, vydané Krajským úřadem Zlínského kraj
 2.   Jmenovací dekret ředitele Gymnázia Otrokovice ze dne 15. 5. 2024 s účinností od
      1. 8. 2024
 3.   Koncepce dalšího rozvoje Gymnázia Otrokovice z roku 2024
 4.   Dokumentace školy podle § 28 odst. 1 školského zákona ve školním roce 2022/2023,
      2023/2024, 2024/2025 k datu inspekce
 5.   Dokumentace k výchovnému poradenství a prevenci sociálně patologických jevů
      vedená ve školním roce 2023/2024
 6.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2023/2024
 7.   Webové stránky školy https://gyotr.cz/


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jana Zámečníková, školní inspektorka, vedoucí inspekčního týmu
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
 Mgr. Radovan Zicháček, školní inspektor
 Bc. Marie Grebeníčková, kontrolní pracovnice
2. 12. 2024




                                         7/7
