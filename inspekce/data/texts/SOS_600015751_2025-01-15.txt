                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIB-46/25-B
                                        Sp. zn. ČŠIB-S-8/25-B


Název                               Střední odborná škola Znojmo, Dvořákova,
                                    příspěvková organizace
Sídlo                               Dvořákova 1594/19, 669 02 Znojmo
E-mail                              sekretariat@sos-znojmo.cz
IČO                                 00 055 301
Identifikátor                       600 015 751
Právní forma                        příspěvková organizace
Zastupující                         Ing. Libor Pelaj
Zřizovatel                          Jihomoravský kraj
Místa inspekční činnosti            Dvořákova 1594/19, Benjamina Kličky 1460,
                                    Hakenova 721/18a, Přímětice 277/1, Znojmo
Inspekční činnost na místě          15. - 17. 1. a 20. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola Znojmo, Dvořákova, příspěvková organizace (dále „škola“) vykonává
činnost střední školy, domova mládeže a školní jídelny. Škola poskytuje vzdělávání v oblasti
zemědělské prvovýroby, potravinářské výroby a odvětví služeb. Střední vzdělávání probíhá
ve čtyřletém oboru 41-41-M/01 Agropodnikání a v nástavbovém oboru 64-41-L/51
Podnikání ukončených maturitní zkouškou, v osmi tříletých oborech vzdělávání ukončených
závěrečnou zkouškou, a to 29-53-H/01 Pekař, 29-54-H/01 Cukrář, 29-56-H/01 Řezník-
uzenář, 41-52-H/01 Zahradník, 41-55-H/01 Opravář zemědělských strojů, 65-51-H/01
Kuchař-číšník, 66-51-H/01 Prodavač a 41-52-E/01 Zahradnické práce. Ve školním roce
2024/2025 se ve škole vzdělávalo 574 žáků ve 26 třídách, přičemž tři třídy oboru
Zahradnické práce byly zřízeny podle § 16 odst. 9 školského zákona.
Od poslední inspekční činnosti se zvýšil počet žáků (o 16 %) a výrazněji vzrostl počet žáků
se speciálními vzdělávacími potřebami (o 48 %). V rámci školy bylo z celkového počtu
identifikováno 5,6 % nadaných žáků, jejichž nadání se projevuje především v oblasti
odborné činnosti.
Převážná část žáků se vzdělává v sídle školy, na ulici Dvořákova, odborný výcvik oboru
Opravář zemědělských strojů probíhá v ulici Hakenova. Škola poskytuje ubytovací služby
na dvou místech, a to v ulici Benjamina Kličky a Dvořákova. V současné době je v provozu
pouze domov mládeže Benjamina Kličky. Ke dni inspekční činnosti bylo ve třech
výchovných skupinách evidováno 89 ubytovaných, z toho 17 % bylo žáků školy. Celodenní
stravování je zajištěno ve školní jídelně, která nabízí možnost výběru ze dvou jídel.


                         Hodnocení podmínek vzdělávání
Ředitel školy (dále „ředitel“) působí na vedoucím pracovním místě třetí školní rok. Pro řízení
formuloval ve své koncepci priority dalšího rozvoje školy, a to ve čtyřech oblastech, které
se zaměřují na motivaci žáků a jejich zapojení do systému školy, zvýšení prestiže školy a na
podporu pedagogických pracovníků a jejich ztotožnění s vizí školy. Ke zvyšování motivace
žáků k učení a posilování jejich vztahu k oboru vzdělávání přispívá postupné zlepšování
materiálních podmínek, zařazování inovativních pracovních postupů do praktického
vyučování a jejich zapojování do chodu školy. Zřízení školního podniku, respektive výroba
produktů a propojení jednotlivých oborů, je zatím realizováno částečně (zříze ní
minimlékárny, vybavení kovárny). Ke zvýšení prestiže školy je uskutečňována celá řada
aktivit (organizace soutěží, spolupráce se základními školami aj.). V rámci vedení a řízení
pedagogických pracovníků je jako účinný nástroj využívaná účelná komunikace, především
formou osobních rozhovorů a následné zjišťování zpětné vazby. Ve větší míře se daří
jednotlivé oblasti postupně naplňovat.
Po předchozí analýze stavu školy došlo před dvěma lety ke změně organizační struktury,
která je nyní funkční a odpovídá specifikům realizovaných oborů vzdělávání. V rámci
organizačních změn došlo k úpravě řízení, byl odstraněn mezistupeň mezi vedoucími
pracovníky a ředitelem. Vedoucí pracovníci, zejména zástupci ředitele, byli nově začleněni
do organizační struktury tak, že přímo odpovídají řediteli za řízení vytyčených oblastí. Tyto
změny přispěly k zefektivnění celkového řízení školy, což se pozitivně odrazilo zejména
v organizaci praktického vyučování. Pravidelná kontrola smluvních pracovišť učitele m
odborného výcviku zkvalitňuje organizační zajištění praktického vyučování. Přenos
informací je zajišťován informačním systémem školy, sdíleným prostředím a pravidelnými
společnými poradami. Sdílené digitální prostředí není však využíváno v plné míře.


                                            2/10
Vzhledem k počtu míst poskytujících vzdělávání, by bylo vhodné zefektivnit informova no st
zaměstnanců a zpřístupnit zápisy z jednání pedagogické rady a předmětových komisí.
V oblasti personálních podmínek se vedení školy daří zajistit odborně kvalifiko va ný
pedagogický sbor, včetně odborníků z praxe, jejichž zkušenosti předávané žákům přispívají
k propojení vzdělávacího obsahu s aktuální praxí. Při plánování dalšího vzdělává ní
pedagogických pracovníků jsou zohledňovány především zájmy pedagogů a dále stanovené
prioritní oblasti. Vzájemnou spolupráci pedagogů považuje ředitel za stěžejní a nutnost
jejího zefektivnění vnímá jako jeden ze zásadních úkolů. Příležitost ke spolupráci mají
pedagogové především v předmětových komisích a také v rámci některých oborů vzdělání,
jejichž činnost koordinují garanti oborů. Začínajícím pedagogům je v adaptačním období
zajištěna kvalitní metodická podpora především od uvádějícího učitele. Každému
začínajícímu učiteli je vypracován plán podpory a následně kompetenční profil pro první
a druhý adaptační rok. Tyto výstupy jsou vyhodnocovány s cílem postupně zvyšovat kvalitu
pedagogických pracovníků. Další vzdělávání pedagogických pracovníků bylo v minulé m
školním roce zaměřené na zvyšování digitálních kompetencí, využívání možností umělé
inteligence ve výuce a v domácí přípravě, osobnostní rozvoj pedagogů, kritického myšle ní
žáků i pedagogů a odborně zaměřené semináře a workshopy. Další forma vzdělávání byla
uskutečňována také v rámci Operačního programu JAK – „Moderní škola“. Tato spolupráce
spočívala ve sdílení zkušeností s pedagogy středních škol obdobného typu, a to
prostřednictvím návštěv, vzájemných hospitací učitelů, stáží u sociálních partnerů,
projektové výuce atd. Průběh vzdělávání vedení školy monitoruje především hospitační
činností. Se závěry z hospitací jsou jednotliví vyučující individuálně seznamová ni.
Přijímaná opatření sice reagují na aktuální potřeby a problémy, avšak jejich dopad
na zkvalitnění výuky se zatím, vzhledem ke krátkodobému působení ředitele, projevil
v menší míře. Při hospitační činnosti by bylo vhodné více se zaměřit na výukové metody,
které podpoří aktivizaci žáků a zvýší jejich zapojení do výuky, aby nebyli pouze pasivními
příjemci informací.
Školní poradenské pracoviště, jehož organizace i personální obsazení je standardní,
poskytuje adekvátní poradenskou péči žákům se speciálními vzdělávacími potřebami, jejich
zákonným zástupcům a pedagogům. Vedení pracoviště zaštiťuje zástupkyně ředitele školy,
jež je zároveň výchovnou poradkyní a má o jeho činnosti dobrý přehled. Vzhlede m
ke zvyšujícímu se počtu žáků se speciálními vzdělávacími potřebami došlo od poslední
inspekční činnosti k rozšíření a přerozdělení jednotlivých činností školního poradenského
pracoviště o pozici kariérové poradkyně a psycholožky. Aktuální informace o konkrétních
potřebách žáků jsou projednávány na pravidelných schůzkách členů školního poradenského
pracoviště a předávány vyučujícím na jednání pedagogické rady. Všichni pedagogové mají
přístup k dokumentaci ve sdíleném informačním systému školy. V případě problémovýc h
žáků a žáků s vysokou absencí se konají výchovné komise, ve kterých se stanovují opatření
k nápravě. Škola si také sama diagnostikuje nadané žáky. Ti mají možnost se mimo výuku
realizovat v mnoha dalších aktivitách včetně kroužků. Avšak v průběhu výuky byla cílená
podpora a diferenciace učiva směrem k nadanějším žákům sledována ojediněle. Školní
psycholožka řeší převážně individuální požadavky žáků, jen okrajově se zabývá prací
s klimatem ve třídách. Metodička prevence i kariérová poradkyně aktivně působí ve výuce,
do které se preventivní a kariérová témata vkládají přirozeně s ohledem na odbornost žáků.
Mimo výuku pak kromě přednášek a jiných akcí spolupracují i se zákonnými zástupci. Žáci
s odlišným mateřským jazykem, kteří na škole studují, povětšinou nemají problémy
s českým jazykem. I přesto mají možnost kdykoliv využít individuální konzultace
s jednotlivými pedagogy.




                                          3/10
Vedení školy věnuje náležitou pozornost materiálnímu vybavení za účelem zkvalitňo vá ní
výuky. Škola je určena jako Centrum odborného vzdělávání pro zemědělství
Jihomoravského kraje a Centrem odborné přípravy Ministerstva zemědělství České
republiky. V rámci tohoto zapojení jsou škole poskytovány finanční prostředky, které se
využívají ke zkvalitňování podmínek vzdělávání napříč všemi obory. Pro obory Zahradník
a Zahradnické práce bylo pořízeno moderní technologické zařízení (robotická svahová
sekačka, obracecí pluh atd.) a pro potravinářské obory bylo pořízeno gastronomické zaříze ní
(temperovací vana na čokoládu, plnička koblih atd.). Z projektu Investice iKAP v rámci OP
Výzkum, vývoj a Vzdělávání bylo pořízeno vybavení na odloučené pracoviště, které bude
sloužit k výrobě produktů školního podniku. Pro zkvalitnění výuky byla zřízena učebna
s trenažéry na výuku autoškoly, do jazykových učeben byly zakoupeny nové interaktivní
obrazovky, počítačová učebna získala nové počítače a v rámci projektu „Prevence digitá lní
propasti“ byly pořízeny notebooky. K rozvoji čtenářské gramotnosti slouží nové čtečky. Pro
vyšší efektivitu praktické výuky a provázanost s reálným prostředím oborů Prodavač
a Zahradník byly zakoupeny nové digitální pokladny.
Kvalitní praktické vyučování je rozvíjeno spoluprací s mnoha profesními partnery.
Intenzivní spolupráce umožňuje žákům získat zkušenosti z praxe v reálném prostředí.
Atraktivita jednotlivých pracovišť zároveň zvyšuje i motivaci žáků. Sociální a občanské
kompetence žáků jsou podporovány spoluprací s nemocnicí, domovem důchodců či dětským
domovem. V rámci projektu Erasmus+ je navázána spolupráce s partnerskými školami
ve Francii a Rakousku, jež zajišťuje posílení jazykových znalostí a dovedností žáků.
Spolupráce se znojemskými základními školami a základními školami v regionu přispívá
nejen k rozvoji dovedností žáků a pedagogů, ale pomáhá jednotlivcům při výběru budoucího
profesního zaměření. Významná je také spolupráce s Okresní hospodářskou komorou,
v jejímž rámci se škola jako partner zapojila do přípravy Znojemské zemědělské výstavy,
Krajské soutěže v orbě a spolupodílela se na realizaci Dnů partnerských měst. Cílem této
bohaté spolupráce je zvýšit zájem o studium na středních odborných školách a motivo vat
žáky k dosahování vynikajících výsledků během studia.


                          Hodnocení průběhu vzdělávání
Sledovaná teoretická výuka probíhala v příjemné pracovní atmosféře, v níž žáci dodržovali
stanovená pravidla. Neobávali se vyjadřovat své názory, od pedagogů jim byla poskytována
průběžná zpětná vazba. Struktura hodin byla většinou promyšlená a posilovala kompetence
k učení. Často bylo zaznamenáno propojení výuky s realitou, včetně zahrnutí
mezipředmětových vztahů. Převažující frontální výuka vedla častěji žáky k pasivitě
a docházelo k zapojení pouze jednotlivců. Interakce mezi žákem a učitelem probíhala
formou dotazování a krátkých odpovědí ze strany žáků. S tímto jevem byl propojen
minimální rozvoj souvislého mluveného projevu a nedostatečná stimulace komunikativní
kompetence žáků. Přesto byla v části hodin sledována zdařilá podpora kritického myšle ní
žáků. V některých hodinách byla účelně využita práce s chybou a práce s digitálními
technologiemi. Jako pomůcky ke zpestření výuky byly využívány zejména pracovní listy
a názorné obrázky. V úvodu hodiny byl většinou vytyčen cíl, ale v jejím závěru již chybělo
jeho vyhodnocení ze strany žáků s ohledem k jejich vlastnímu učení. Účinná diferenc iace
výuky podporující studijní potenciál žáků byla sledována spíše ojediněle, ať už směrem
k žákům s pomalejším nebo rychlejším pracovním tempem.
V rámci snahy o zlepšení výsledků z českého jazyka žáci absolvují seminář z českého
jazyka, jehož činnost byla zaměřena zejména na oblast literatury a práci s textem. Ve výuce
anglického jazyka byly vhodně a účelně využity různé pedagogické strategie, což


                                           4/10
motivovalo žáky k aktivnímu zapojení. Výuka byla vedena v cílovém jazyce, zvolené
činnosti umožňovaly žákům rozšiřovat produktivní slovní zásobu a rozvíjet komunikativní
kompetence. Část výuky byla cíleně zaměřena na rozvoj dovedností potřebných
k úspěšnému zvládnutí ústní maturitní zkoušky z anglického jazyka. Účelné využití
digitálních technologií vyučujícím zvyšovalo interaktivitu žáků a zajišťovalo názornost, což
napomáhalo lepšímu pochopení učiva. Sledované hodiny matematiky se zaměřova ly
především na samostatnou práci žáků, přičemž vyučující efektivně využívali digitá lní
technologie a poskytovali žákům podporu pro jejich další učení v digitálním prostředí.
Naopak ve výuce informatiky nebyla plně podpořena názornost, což snižovalo efektivitu
učení se.
V části výuky odborných předmětů s ekonomickým zaměřením byli žáci aktivizo vá ni
řízeným rozhovorem nebo samostatnou či kooperativní prací na zadaných úkolech, vyučujíc í
jim poskytovali adekvátní podporu a pomoc. Žáci spolupracovali a přirozeně si pomáhali.
V polovině sledované výuky však výrazně převažovala aktivita učitele nad aktivitou žáků
a podmínky pro uplatnění tvořivého myšlení, řešení problému nebo konstruktivní diskuzi
nebyly vytvořeny. Efektivitu výuky snižovala převládající frontální organizace výuky, při
které zůstávala část žáků zcela pasivní. Jen v omezené míře měli žáci možnost uplatnit své
dosavadní zkušenosti z reálného života nebo praxe k propojení s probíraným učivem.
Digitální technologie byly v těchto hodinách využity méně účelně, většinou jen k prezentaci
textu. Sledované hodiny odborných předmětů oboru Opravář zemědělských strojů měly
většinou dobrou úroveň. Pedagogové i přes převážně frontální výuku dokázali žáky
motivovat otázkami, pracovními listy, videosekvencemi, vlastními příklady z jejich odborné
praxe a nadšením pro svůj obor. Při samostatné práci mohli žáci využít digitální techniku.
Odborné předměty s gastronomickým zařízením byly charakteristické využitím názornýc h
pomůcek a předmětů. V části hodin byla vhodně zařazena skupinová práce, v některých
hodinách byla ovšem méně účinná vzhledem ke vzdělávacímu pokroku žáků. Vhodně
zařazené praktické úkoly podporovaly kritické myšlení a zájem žáků.
Průběh praktického vyučování byl sledován ve škole a na pracovištích smluvních partnerů.
Žáci měli dostatek prostoru i výukového materiálu pro osvojení získávání odborných
znalostí a dovedností. Docházelo zde k propojení znalostí žáků v teorii s jejich praktickou
zručností. Pedagogové práci žáků průběžně korigovali a poskytovali jim v případě potřeby
individuální dopomoc. Žáci byli řádně vybaveni osobními ochrannými pomůckami
a pracovním oděvem, před zahájením práce byli poučeni o bezpečnosti a ochraně zdraví
při dané činnosti. Sociální a komunikativní kompetence žáků se dařilo rozvíjet zejména
při společném plnění zadaných úkolů. Ve školním prostředí u oboru Cukrář a Kuchař-číšník
probíhala praktická činnost ve velmi kvalitně vybavených odborných učebnách, kde měli
žáci vytvořeny vhodné podmínky pro naplnění profilu absolventa. Výuka oboru Opravář
zemědělských strojů probíhala v samostatném areálu, kde mají žáci kromě dílen i kvalitní
zázemí. Sledovaná výuka byla postavena především na samostatné práci žáků, kteří vyráběli
konkrétní produkt, nebo se učili jednotlivé operace. Napříč všemi obory mají žáci možnost
zajistit si praktické vyučování u smluvního partnera podle své preference, což přispívá
k rozvoji dovedností žáků a motivaci k účasti na vzdělávání. Organizace praktického
vyučování, kdy první ročníky absolvují odborný výcvik ve škole, další ročníky u smluvníc h
partnerů, a ve třetím ročníků se opět navrací na pracoviště školy, zvyšuje úspěšnost žáků
při ukončování vzdělávání. U oboru Opravář zemědělských strojů je u smluvních partnerů
využíván tříměsíční cyklus, což pozitivně ovlivňuje množství osvojených dovedností
z jednotlivých pracovišť. Praktické vyučování oboru Zahradník, Zahradnické práce
a Agropodnikání bylo hospitováno ve školním skleníku, odborné učebně a na školním
pozemku (vinohrad). Důraz byl kladen na používání odborné terminologie, praktické řešení


                                           5/10
problémů, získávání nových informací, znalostí a dovedností na základě dříve nabytých
vědomostí. Vyučující vhodně uváděli praktické poznatky, zkušenosti a mezipředměto vé
vztahy. Podle možností volili úkoly a postupy od jednodušších ke složitějším, s ohledem
na dosavadní znalosti žáků a jejich návaznost na využití v praktické výuce nebo reálném
životě. Žáci měli potřebný prostor k prezentaci vlastních názorů, což napomáhalo k rozvoji
jejich komunikačních dovedností.
Výchovně vzdělávací činnost v domově mládeže vhodně navazuje na školní vzdělávání, je
zaměřená především na rozvoj nadání a zájmů ubytovaných, podporu jejich studijní
úspěšnosti a upevňování zdravého životního stylu.


                          Hodnocení výsledků vzdělávání
Výsledky vzdělávání žáků pedagogové průběžně ověřují, jejich úroveň škola sleduje
a pravidelně vyhodnocuje. V rámci jednání metodických orgánů za účasti třídních učitelů
pedagogové vyhodnocují výsledky vzdělávání jednotlivých tříd, zvýšenou pozornost věnují
především žákům s rizikem neprospěchu a společně hledají možnosti jejich vhodné podpory.
Nejčastěji je to individuální přístup k těmto žákům uplatňovaný v průběhu vzdělává ní
a realizace individuálního nebo skupinového doučování či konzultací. Jako podpora studijní
úspěšnosti žáků je účelně využívána komunikační digitální platforma, zejména pro vkládání
výukových materiálů, zadávání úkolů nebo jejich odevzdávání. Při jednáních pedagogické
rady dochází k podrobným statistickým analýzám prospěchu, absence a chování žáků,
včetně srovnání jejich úrovně s minulým obdobím. Informovanost žáků a jejich zákonných
zástupců o vzdělávacích výsledcích je dobře zajištěna prostřednictvím elektronické ho
informačního systému, zákonní zástupci mohou získat další podrobné informace také
na pravidelných třídních schůzkách.
V hodnoceném období posledních tří školních roků byl podíl neprospívajících žáků téměř
srovnatelný v oborech zakončených závěrečnou zkouškou i maturitní zkouškou. V tomto
období neprospělo průměrně 5,5 % žáků. Výrazně vyšší podíl žáků vykazuje neprospěch
v prvním pololetí (průměrně asi 17 % žáků), také v prvním ročníku je neprospěch žáků
častějším jevem. Studijní neúspěch žáků je často spojený s jejich nepravidelnou docházkou.
Škole se nedaří docházku žáků do školy zlepšit. Vysoká míra absence přetrvává, ve školním
roce 2023/2024 činila průměrně na žáka za školní rok zhruba 220 hodin u oborů
zakončených závěrečnou zkouškou a zhruba 170 hodin u oborů zakončených maturitní
zkouškou. Ve třídních kolektivech se však vyskytují i jednotliví žáci s nadměrnou absencí
přesahující 300 hodin za pololetí (v některých případech související s vážnějšími
zdravotními problémy). Vysoká je míra neomluvené absence, průměrně téměř 8 %
celkového počtu zameškaných hodin není omluveno. Nepravidelná docházka často souvisí
s předčasným ukončováním vzdělávání, v posledních třech letech zhruba jedna čtvrtina žáků
(oborů zakončených závěrečnou zkouškou případně oboru nástavbového) takto ukončila své
vzdělávání. Škola se problémem vysoké absence žáků zabývá. Třídní učitelé, často se
zapojením školního poradenského pracoviště, vyvolávají jednání se žáky a jejich zákonnými
zástupci, vyučující využívají možnost nařídit žákům zkoušky k doplnění klasifikace, tak jak
je stanoveno ve školním řádu (ve 2. pololetí školního roku 2023/2024 bylo uskutečněno 245
těchto zkoušek). Pozitivním zjištěním je, že u většiny realizovaných oborů se podíl žáků,
kteří nastoupili do prvního ročníku a ve školním roce 2023/2024 své vzdělávání úspěšně
ukončili, zvýšil, tzn. že celková úspěšnost žáků ve vzdělávání se zlepšila.
Výsledky žáků při ukončování vzdělávání závěrečnou zkouškou mají trvale velmi dobrou
úroveň. V uplynulých třech letech všichni žáci, kteří se účastnili závěrečné zkoušky, ji také


                                            6/10
úspěšně vykonali. Počet žáků, kteří z důvodů neprospěchu v závěrečném ročníku zkoušku
nemohli vykonat, byl minimální. V roce 2024 byla hrubá neúspěšnost žáků u závěrečné
zkoušky nulová. Výsledky maturitní zkoušky se od poslední inspekční činnosti zlepšily.
V posledních třech letech byla celková hrubá neúspěšnost většinou srovnatelná
s celorepublikovým průměrem obdobných škol, průměrně činila 11 % u čtyřletého oboru
Agropodnikání a 29 % u nástavbového oboru Podnikání. Výsledky jednotlivých zkoušek
společné části maturitní zkoušky však byly v jednotlivých letech rozdílné. Žáci čtyřletého
oboru vzdělání dosahovali častěji horších výsledků u zkoušky z cizího jazyka, žáci
nástavbového oboru byli opakovaně méně úspěšní u zkoušky z matematiky. Jednalo se však
vždy o nízké jednotky žáků. Škola sledovala a vyhodnocovala dosahované výsledky a přijala
opatření k jejich zlepšení. Především v příslušných školních vzdělávacích programech
využila disponibilní hodiny k posílení předmětů společné části maturitní zkoušky
a zefektivnila přípravu žáků k této zkoušce. Účinnost přijatých opatření se projevila
v posledním školním roce zlepšením výsledků maturitní zkoušky. K výraznému pozitivnímu
posunu došlo především u oboru Podnikání, kde hrubá neúspěšnost klesla v roce 2024
na 16 % (pro porovnání v roce 2022 byla 41 %), a byla tak nižší, než byl celorepubliko vý
průměr. U oboru Agropodnikání se hrubá neúspěšnost v roce 2024 snížila na 8 %.
Významnou úlohu v podpoře úspěšnosti žáků u zkoušek při ukončování jejich vzdělání mají
komplexní odborné práce, které všichni žáci zpracovávají a následně obhajují v průběhu
studia. Pro jejich vyhotovení i hodnocení jsou stanovena transparentní pravidla. Žáci při
jejich tvorbě mají možnost rozvíjet klíčové kompetence, učit se efektivně pracovat se zdroji
informací a zdokonalovat své prezentační dovednosti.
Klíčové kompetence žáků jsou ve škole výrazně podporovány činností žákovského
parlamentu, který se v aktuálním školním roce podílí na velkém množství akcí, například
projektu „Zasaď svůj strom“, případně organizuje tzv. „Barevné dny“. Z jeho iniciativy byla
ve škole zřízena „knihobudka“ a jeho zástupci se účastní i krajského žákovského parlamentu,
což podporuje aktivní zapojení žáků nejen do dění školy. S významnou podporou činnosti
žákovského parlamentu je spojena celková materiální rekonstrukce školního rozhlasu, který
využívají pravidelně i žáci školy. Žáci ubytovaní v domově mládeže se aktivně zapojují do
výstav pořádaných školou a vychovatelky je vedou k plnohodnotnému využívání volného
času formou rozmanitých sportovních, výtvarných i rukodělných zájmových činností za
vyžití místních subjektů (taneční kurzy, sportovní oddíly). V zařízení docházelo průběžně k
hodnocení úklidu na pokojích, čímž jsou žáci vedeni k zodpovědnosti a schopnosti zvládnutí
některých domácích prací. Závěry hodnocení slouží jako podklad pro motivač ní
odměňování.
Škola je aktivní v poskytování podpory žákům nadaným nebo projevujícím zvýšený zájem
o určitý vzdělávací obor. Připravuje je a zapojuje do široké škály soutěží a přehlídek,
především s odborným zaměřením, a to včetně středoškolské odborné činnosti. Žáci v nich
opakovaně dosahují významných úspěchů. Ve školním roce 2023/2024 žáci oboru vzdělání
Kuchař-číšník a Cukrář obsadili přední místa v Soutěži o nejlepší samostatnou odbornou
práci absolventů učebních oborů, další žáci byli oceněni jako „Nejlepší absolventi za rok
2023“ v soutěži, kterou pořádá CERMAT a Hospodářská komora ČR. Škola organizuje pro
žáky mnoho dalších školních i mimoškolních aktivit napříč všemi obory vzdělání a vytváří
tak podmínky pro jejich aktivní zapojení do života školy a rozvoj klíčových a odborných
kompetencí. V průběhu školního roku je školní vzdělávací program naplňová n
prostřednictvím kulturních a společenských akcí (Halloweenská, vánoční nebo valentýnská
kavárna, zabíjačkové hody, filmová představení apod.), exkurzí a projektových dnů
s různým zaměřením. Nad rámec kurikula mají žáci možnost absolvovat odborné kurzy
(barmanský, baristický, výroba čokoládových bonbonů, obsluha vysokozdvižných vozíků


                                           7/10
nebo sklízecí mlátičky, kurzy svařování). Desítky žáků také v letošním školním roce pracují
v různých kroužcích (floristický, práce s kovem, cukrářské dovednosti a další). Škola tak
žákům vytváří dostatek příležitostí pro rozšíření odborných znalostí a dovedností dobře
uplatnitelných v jejich budoucí profesi.


                                         Závěry
Vývoj školy
– Změna ve vedení školy.
– Změna organizační struktury školy.
– Nárůst počtu žáků a počtu žáků se speciálními vzdělávacími potřebami.
– Rozšíření školního poradenského pracoviště.
– Zvyšování vybavenosti školy moderními technologiemi a zlepšování materiálníc h
  podmínek školy.
– Zřízení žákovského parlamentu.
Silné stránky
– Řízení školy s důrazem na rozvíjení pozitivního klimatu, vstřícnou a klidnou komunikac i
  mezi všemi účastníky vzdělávání formuje podmínky pro naplňování koncepčních záměrů
  rozvoje školy. Vedení školy aktivně získává finanční prostředky z mimorozpočto výc h
  zdrojů, a tím výrazně zlepšuje podmínky pro vzdělávání žáků. (1.1, 2.4)
– Kvalitní a systematická spolupráce s partnery školy, včetně okolních škol, vytváří
  podmínky pro seberealizaci žáků. Škola se aktivně zapojuje do života města, podílí se na
  kulturních a odborně zaměřených akcích a nabízí různé zájmové kroužky, které podporují
  rozvoj nadání a talentu u žáků. (1.5)
– Zřízení žákovského parlamentu posiluje pocit sounáležitosti se školou a rozvíjí schopnost
  komunikace, spolupráce, řešení problémů, odpovědnosti a podporuje rozhodovací
  procesy žáků. (3.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Užité metody a formy výuky ve sledovaných hodinách dostatečně nepodpořily aktivizac i
  žáků. V menší míře byla využívána individualizace a diferenciace výuky zohledňujíc í
  individuální schopnosti každého žáka. (4.2, 4.3)
– Dlouhodobě vyšší míra absence žáků negativně ovlivňuje jejich úspěšnost ve vzdělává ní.
  (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit informovanost zaměstnanců zpřístupněním zápisů z jednání pedagogické
  rady a předmětových komisí využitím sdíleného prostředí.
– Při volbě dalšího vzdělávání pedagogických          pracovníků   vycházet   i z výsledků
  a doporučení hospitační činnosti.


                                           8/10
– Využít aktivizační metody a formy výuky s cílem podpořit zájem žáků o vzdělává ní
  a snižovat tak absenci žáků.
– Podpořit vytváření digitálních portfolií žáků s důrazem na jejich využití při budoucím
  uplatnění na trhu práce.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret ředitele školy s účinností ode dne 1. 8. 2022
 2.   Osvědčení o studiu pro ředitele škol a školských zařízení ze dne 5. 4. 2023
 3.   Výpis z rejstříku škol a školských zařízení ze dne 14. 1. 2025
 4.   Školní řád střední odborné školy č. j.: SOŠ ZnDv1308/2023 platný od 31. 8. 2023
 5.   Vnitřní řád domova mládeže č. j.: SOŠ ZnDv 1827/2023 včetně čtyř příloh, platný
      od 1. 9. 2023
 6.   Školní vzdělávací programy všech oborů vzdělání platné ve školním roce 2024/2025
 7.   Školní vzdělávací program domova mládeže č. j.: 1497/2026 platný od 1. 9. 2016
 8.   Školní elektronický informační systém (školní matrika, rozvrh hodin, průběžné
      a celkové výsledky vzdělávání žáků za školní roky 2022/2023, 2023/2024,
      2024/2025)
 9.   Výroční zpráva o činnosti školy za školní roky 2022/2023 a 2023/2024
10.   Dokumentace k vedení školy ve školním roce 2023/2024 a 2024/2025 (plán kontrolní
      činnosti, hospitační záznamy, náplň práce vedoucích pedagogických pracovníků)
11.   Organizační řád školy č.j.: SOŠ ZnDv 26/2024 s účinností ode dne 1. 1. 2024
12.   Zápisy z porad a jednání ve školním roce 2023/2024, 2024/2025 (jednání pedagogické
      rady, metodických orgánů, školního poradenského pracoviště)
13.   Další vzdělávání pedagogických pracovníků (plán dalšího vzdělávání pedagogickýc h
      pracovníků, přehled absolvovaných vzdělávacích aktivit ve školním roce 2023/2024
      a 2024/2025)
14.   Plán podpory začínajícího učitele a Kompetenční profil začínajících pedagogickýc h
      pracovníků (vzorek) vedené ve školních letech 2023/2024 a 2024/2025
15.   Dokumentace k praktickému vyučování vedená ve školním roce 2024/2025 (směrnice
      o produktivní práci žáků, výkaz produktivní práce oboru Kuchař-číšník, smlouvy
      o obsahu, rozsahu a podmínkách praktického vyučování, rozvrh přímé pedagogické
      činnosti mistra odborného výcviku pro smluvní pracoviště, rozdělení žáků
      na smluvních pracovištích, deníky odborné praxe – vzorek)



                                         9/10
16.   Dokumentace školního poradenského pracoviště vedená ve školním roce 2024/2025
      (plán práce školního poradenského pracoviště, plán práce výchovného poradce,
      preventivní program školy, seznam žáků se speciálními vzdělávacími potřebami,
      zápisy z výchovných komisí, osobní dokumentace žáků)
17.   Dokumentace domova mládeže vedená ve školním roce 2024/2025 (seznam přijatých
      žáků, rozdělení výchovných skupin, zápisy z porad vychovatelek, osobní spisy žáků
      – vzorek, deníky výchovné skupiny, plán výchovných činností)
18.   Dokumentace školy k hodnocení ekonomických podmínek, zajištění školního
      stravování, bezpečnosti a ochrany zdraví žáků a ubytovaných v domově mládeže.


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Michaela Svobodová, školní inspektorka, vedoucí inspekčního týmu
 Mgr. Andrea Zadinová, školní inspektorka
 Bc. Dana Haláková, kontrolní pracovnice
 Ing. Alena Svobodová, školní inspektorka
 Ing. Lenka Skotáková, školní inspektorka
 Mgr. Milan Heroudek, školní inspektor
5. 2. 2025




                                        10/10
