CSI0X00BUJ4Z




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1084/23-Z
                                       Sp. zn. ČŠIZ-S-225/23-Z


Název                               Tauferova střední odborná škola veterinární Kroměříž
Sídlo                               Koperníkova 1429/22, 767 01 Kroměříž
E-mail                              vetkm@vetkm.cz
IČO                                 63 459 086
Identifikátor                       600 015 076
Právní forma                        příspěvková organizace
Zastupující                         MVDr. Blanka Havlová
Zřizovatel                          Zlínský kraj
Místo inspekční činnosti            Koperníkova 1429, Kroměříž
                                    Štěchovice 1315, Kroměříž
Inspekční činnost na místě          6. 11. 2023 − 9. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Tauferova střední odborná škola veterinární Kroměříž (dále „škola“)
vykonává činnost střední školy, domova mládeže a školní jídelny. Zřizovatelem právnické
osoby je Zlínský kraj.
Ve školním roce 2023/2024 se v oboru vzdělání s maturitní zkouškou 43-41-M/01
Veterinářství vzdělávalo 348 žáků, z nichž bylo v době inspekce identifikováno 16 žáků se
speciálními vzdělávacími potřebami (dále „SVP“) s přiznaným 1. a 2. stupněm podpůrného
opatření. V domově mládeže bylo ubytováno 238 žáků.
Škola je držitelkou certifikátu Střediska doporučené hiporehabilitace a pověření k pořádání
kurzů pro odbornou činnost v oblasti plemenářské práce.


                         Hodnocení podmínek vzdělávání
Škola má srozumitelně a přehledně vypracovaný strategický plán svého rozvoje s reálně
nastavenými a promyšlenými cíli a postupy odpovídajícími jejím aktuálním podmínkám a
potřebám. Při vypracování koncepčních záměrů vedení školy vycházelo z kvalitně
provedených analýz předchozího stavu doplněných o nové trendy ve veterinářs tví.
Stanovené cíle vedoucí ke zlepšení v oblasti výchovy a vzdělávání, personální, materiálně
technické, ekonomické i řízení a správy školy se dařily průběžně naplňovat. Pozitivně se
v úrovni vzdělávání projevil důraz kladený na podporu rozvoje osobnosti každého
jednotlivce a na rozvoj školy jako centra odborné přípravy.
Při řízení pedagogického procesu vedení školy účelně využívalo kvalitní práce
předmětových komisí. Pravidla a mechanismy k organizování vlastní činnosti školy byly
nastaveny cíleně a účinně. Kontrolní a hospitační činnost výchovně vzdělávacího procesu
byla realizována systematicky, vycházela z plánů a ze záměrů, které byly v souladu
s koncepčními cíli školy. Z hospitační činnosti vyučující dostávali kvalitní zpětnou vazbu
podporující rozvoj jejich pedagogických dovedností. V souvislosti se zkvalitněním výuky
bylo zejména u nových a začínajících vyučujících také efektivně využito vzájemnýc h
hospitací.
Vzdělávání probíhalo podle školního vzdělávacího programu, se kterým vyučující aktivně
pracovali. V souladu se změnami maturitní zkoušky i revizí rámcového vzdělávac ího
programu vyučovaného oboru vzdělání škola provedla účelné změny. Následně byla
provedena revize obsahu a výstupů vzdělávacích oblastí a identifikace vzdělávacích priorit.
Ve vazbě na další realizaci změn v oblasti nového pojetí informatického vzdělávání škola
v loňském a letošním školním roce analyzovala současný stav a získávala podklady potřebné
k úpravám v této oblasti.
Vzdělávání ve škole bylo zabezpečeno účelně složeným pedagogickým sborem. Vyučujíc í
byli odborně kvalifikováni, jejich odbornost přímo souvisela s charakterem vyučovanýc h
předmětů. Zaměření dalšího vzdělávání pedagogických pracovníků především na
prohlubování odbornosti jednotlivých vyučujících a na využívání informační a komunikač ní
technologie bylo účelné. Znalosti z dalšího vzdělávání stejně jako získané kompetence ze
zahraničních stáží, seminářů a kurzů realizovaných v rámci mezinárodní projektové činnosti
se pozitivně projevily ve výuce. Vedení školy provádí systematické hodnocení práce
pedagogů a poskytuje jim k ní užitečnou zpětnou vazbu.
Škola má velmi dobré prostorové a nadstandardní materiální podmínky. Ředitelka školy
aktivně usiluje o postupné zkvalitňování materiálních podmínek pro vzdělávání a
systematicky vyhodnocuje jejich stav. Doplněním učebních pomůcek a moderního
veterinárního přístrojového vybavení do odborných učeben, pracoven a laboratoří se výrazně
zvýšila kvalita výuky zejména v odborných předmětech.
Poradenské služby systematicky zajišťovaly výchovná poradkyně a školní metodička
prevence ve spolupráci s vedením školy, třídními učiteli a dalšími pedagogickými


                                            2/7
pracovníky. Ve škole působila také školní psycholožka, její práce byla pro podporu
pedagogického procesu velmi přínosná. Školní poradenské pracoviště účelně pomáhalo
žákům i jejich zákonným zástupcům při řešení vzdělávacích a výchovných obtíží.
Školní jídelna poskytovala kvalitní školní stravování, které vhodným způsobem doplňovalo
vzdělávání a výchovu ke zdravému životnímu stylu. Domov mládeže svou činností
umožňoval žákům efektivní trávení volného času a vytvářel pozitivní klima podporující
jejich vzdělávání.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu.
Škola se pravidelně a dlouhodobě aktivně zapojuje do akcí pořádaných městem Kroměříž
a jeho institucemi. Vzájemně přínosná byla spolupráce s firmami, se sociálními partnery a
školami různých stupňů vzdělávání, počínaje základními školami až po vysoké školy.
Významná pro školu byla především kooperace s odbornými organizacemi, instituce mi
a odbornými pracovišti, kde žáci vykonávali praxi. Efektivní a kvalitní byla také
mezinárodní spolupráce související s mobilitou žáků i vyučujících probíhající formou kurzů,
krátkodobých i dlouhodobých vzdělávacích aktivit a stáží v odborných pracovištích partnerů
i v odborných školách v zahraničí. V rámci mezinárodní projektové činnosti škola spolu
s dalšími šesti partnerskými školami pracuje na vývoji e-modulu pro školení učitelů
zaměřeném na environmentální vzdělávání. Na velmi dobré úrovni fungovala spolupráce
školy se zřizovatelem a zákonnými zástupci žáků.


                          Hodnocení průběhu vzdělávání
Výuka byla sledována v českém jazyce a literatuře, anglickém jazyce, matematice,
přírodovědných předmětech (chemii, fyzice, biologii), tělesné výchově a v odborných
předmětech.
Ve většině sledovaných hodin českého jazyka a literatury byly výukové formy a metody
voleny efektivně vzhledem ke stanoveným cílům. K literárním a slohovým úlohám žáci
přistupovali se značnou mírou kreativity a osobitým způsobem vlastní tvorby. Ve výuce
angličtiny se žáci aktivně zapojovali do všech činností, velmi dobře byly rozvíjeny jejich
řečové, poslechové i písemné dovednosti.
Ve výuce matematiky a přírodovědných předmětů byli žáci průběžně podněcováni
k dosahování dobrých výsledků a dostávali dostatečný prostor pro vzájemnou komunikac i.
V matematice bylo cíleně ověřováno pochopení a osvojení si dané problematiky praktickými
cvičeními, žáci samostatně formulovali odpovědi, volili správný postup při řešení úkolů,
získávali účinnou zpětnou vazbu využitelnou k dalšímu učení. Práce s chybou cíleně
podporovala pochopení učiva. Vhodně bylo uplatňováno žákovské sebehodnocení. K větší
názornosti a pochopení učiva bylo ve fyzice účelně využito digitální techniky a propojení
s běžným životem. Zvolené metody a formy výuky chemie a biologie podporovaly rozvoj
přírodovědné gramotnosti žáků a logické myšlení s dodržováním správné odborné
terminologie. Výborné propojení a návaznost teoretických a praktických částí obou
předmětů se výrazně odrazily na vysoké úrovni vědomostí a dovedností žáků. Kvalita výuky
ve cvičení z chemie a z biologie byla podpořena také používáním nejmodernějš íc h
laboratorních přístrojů. Při efektivním propojení teoretických znalostí s praktickým
ověřováním žáci dokázali informace analyzovat, cíleně o nich diskutovat a získané poznatky
prezentovat.


                                            3/7
Výuka tělesné výchovy rozvíjela u žáků kladný vztah k pohybovým aktivitám a k jejich
osvojování v souladu s pohybovým zájmem jednotlivých žáků. Pro dosažení stanovenýc h
cílů byly účelně zvoleny metody a formy výuky, které napomáhaly zvládnout nové
pohybové dovednosti, a navíc i rozvíjet již zvládnuté činnosti.
V odborných předmětech převládala účinná frontální výuka s podporou digitální techniky,
množstvím názorných pomůcek a příkladů z praxe. Efektivní teoretická příprava žáků
zaměřená na pochopení náročných, specifických a konkrétních informací a faktů podpořená
vysokou odborností učitelů i zvoleným systémem výuky se pozitivně odrazila na kvalitě
jejich vzdělávání. V praktických cvičeních probíhajících v odborných učebnách, pracovnách
a stájích si žáci ověřovali své teoretické znalosti při práci s použitím nadstandardníc h
názorných veterinárních pomůcek a přístrojů. Metodicky byli vedeni k samostatné práci
nebo práci ve dvojicích, jejichž výsledkem bylo velmi dobré zvládnutí probíraných témat.
Výukové cíle byly na začátku vyučovací hodiny jasně prezentovány a v jejím závěru učiteli
společně s žáky zhodnoceny. Výrazná a cílená byla podpora postoje žáků k přírodním
vědám, jejich možnému uplatnění v přírodovědných oborech a k tomu, co jim škola v této
oblasti studia nabízí.
Ve všech hodinách panovala příjemná pracovní atmosféra, vzájemná komunikace mezi žáky
a vyučujícími byla na velmi dobré úrovni. Minimálně se dařilo do výuky zařazovat úlohy
rozdílné kognitivní náročnosti.


                         Hodnocení výsledků vzdělávání
Škola pravidelně a systematicky zjišťovala úspěšnost žáků ve vzdělávání. V rámci externího
ověřování znalostí proběhlo testování v přírodovědné a čtenářské gramotnosti, při kterém
škola dosáhla ve srovnání s celorepublikovými výstupy výborných výsledků. V souladu
s koncepcí vnitřní evaluace školy probíhalo také pravidelné interní zjišťování znalostí a
dovedností žáků ve vybraných přírodovědných a odborných předmětech v 1. až 3. ročníku.
Dalším významným přínosem pro školu bylo vyhodnocování odborných prací žáků
3. ročníků. Se zjištěnými výsledky předmětové komise účelně pracovaly, analyzovaly je
a navrhovaly konkrétní opatření pro zkvalitnění výuky. Efektivitu přijatých opatření škola
systematicky vyhodnocovala. Ke zlepšování úrovně vzdělávání posloužily škole také
výsledky dotazníkového zjišťování u všech ročníků zaměřené na organizaci praxe. U žáků
maturitních ročníků se jednalo o cílené závěrečné vyhodnocování pohledu na průběh
vzdělávání po celou dobu jejich studia.
Výsledky vzdělávání žáků odpovídaly očekávaným výstupům vzdělávacích programů.
Pedagogičtí pracovníci sledovali a zaznamenávali průběžné výsledky vzdělává ní
jednotlivých žáků. Tyto výsledky společně s výsledky tříd vedení školy projednávalo a
analyzovalo, na základě vyhodnocování byla přijímána účelná opatření k jejich zkvalitnění.
K podpoře žáků se speciálními vzdělávacími potřebami přispívala jejich včasná identifikace
a pravidelná spolupráce se školskými poradenskými zařízeními. Žákům byla věnována
systematická podpora formou podpůrných opatření. Také žáci s prospěchovými problémy
byli ve škole monitorováni, jejich neúspěchy se pedagogové cíleně zabývali. Všem těmto
žákům byla poskytována účinná podpora prostřednictvím doučování. Škola rovněž věnovala
systematickou pozornost prevenci sociálně patologických jevů orientovanou zejména
na vytváření dobrých vztahů mezi všemi účastníky vzdělávání a pozitivního klimatu ve
třídách. Organizace adaptačních pobytů pro budoucí žáky prvních ročníků s cíleným
zaměřením na utváření vztahů v třídních kolektivech a snazší přechod mezi základním a
středním vzděláváním byla účinná. V rámci kariérového poradenství v součinnos ti


                                           4/7
s odbornými organizacemi škola cíleně pomáhala žákům při rozhodování o další vzdělávac í
a profesní cestě.
Značná pozornost byla přikládána monitorování úspěšnosti žáků u maturitní zkoušky.
Výsledky společné i profilové části maturitní zkoušky v posledních třech letech byly na
velmi dobré úrovni, přibližně třetina žáků prospěla s vyznamenáním. Ve srovnání s výsledky
škol obdobného typu byla úspěšnost žáků při zkoušce výrazně vyšší. Maturitními výsledky
se vedení školy i předmětové komise pravidelně zabývaly, analyzovaly je a průběžně
vyhodnocovaly. I přes velmi dobré výsledky žáků u maturitní zkoušky byla přijímá na
opatření k jejich dalšímu zlepšení. Jedním z přijatých opatření pro zlepšení žákovských
výsledků vzdělávání a současně pro přípravu na případné další studium bylo vytvoření
nabídky skupin volitelných předmětů.
Vedení domova mládeže a vychovatelé průběžně získávali aktuální informace o výsledcíc h
vzdělávání žáků i o jejich vzdělávacích pokrocích. Žákům byla účelně poskytována pomoc
při domácí přípravě.
Škola zajišťovala vhodné podmínky a cíleně motivovala žáky k zapojení do mnoha aktivit
s pozitivním dopadem zejména na rozvoj jejich odborných kompetencí. Ve škole úspěšně
působí divadelní spolek a hudební uskupení, které reprezentují školu také na veřejnosti. Dále
se žáci pravidelně zúčastňují přírodovědných, literárních, odborných a sportovních soutěží
i soutěží v anglickém jazyce a středoškolské odborné činnosti. Mezi výrazné úspěchy patřila
jejich čelní umístění v krajském kole biologické olympiády, středoškolské odborné činnosti
a v silovém čtyřboji. Nejvýraznější úspěchy získali žáci především v olympiádě v anglické m
jazyce a v literárních soutěžích pořádaných na celostátní úrovni. Výborných výsledků škola
opakovaně dosahuje také v prestižní celorepublikové odborné soutěži středních škol
s veterinárním zaměřením.
Škola má dlouhodobě zavedený systém pro zjišťování uplatnění svých absolventů a získané
poznatky efektivně využívá pro svůj další rozvoj. V poslední době většina žáků zdárně
pokračuje při studiu na vysoké škole.


                                          Závěry
Vývoj školy
–   Změna ve vedení školy od 1. 12. 2018.
–   Zřízení pozice školního psychologa.
–   Výrazné zkvalitnění materiálně technických podmínek doplněním učebních pomůcek
    a přístrojového vybavení do odborných učeben a laboratoří.
Silné stránky
– Promyšleně nastavené a účelně realizované propojení teoretické a praktické výuky
  v odborných předmětech, biologii a v chemii s využitím nejmodernějších výukovýc h
  přístrojů a technologií. (1.2)
– Dlouhodobě oboustranně přínosná spolupráce s vnějšími partnery vedoucí ke zkvalitně ní
  vzdělávání žáků. (1.5)
– Efektivní motivace žáků a jejich vedení k úspěšnému zapojování do soutěží na
  republikové úrovni. (5.3)




                                            5/7
– Systematická a cílená práce školy s výsledky vzdělávání žáků včetně výsledků
  u maturitních zkoušek vedoucí k jejich zkvalitňování. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Chybějící možnost výběru úloh odlišné kognitivní náročnosti odpovídajících nejbližš ímu
  vývoji jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Kvalitně nastavený a efektivně realizovaný systém propojení teoretické a praktické výuky
  v odborných předmětech, biologii a v chemii s využitím nejmodernějších výukovýc h
  přístrojů a technologií potřebných pro dosažení vytýčených cílů v souladu se zásadami
  profesního vzdělávání.
Doporučení pro zlepšení činnosti školy
– V rámci hospitační činnosti se zaměřit na zařazování úkolů odlišné kognitivní náročnosti.
– Při plánování dalšího vzdělávání pedagogických pracovníků se zaměřit na postupy
  pracující s odlišnou náročností úloh.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30. dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Tauferovy střední odborné školy veterinární, Kroměříž,
      Koperníkova 1429, čj. 3127/2001/ŠK ze dne 28. 11. 2001 včetně Dodatku ke
      zřizovací listině č. 1 až č. 5
 2.   Jmenování na pracovní místo ředitelky Tauferovy střední odborné školy veterinár ní
      Kroměříž čj. KUZL 23332/2018 ze dne 20. 4. 2018 s účinností od 1. 12. 2018
 3.   Školní řád a vnitřní řád domova mládeže ve školním roce 2023/2024 k datu inspekce
 4.   Školní vzdělávací program ve školním roce 2023/2024 k datu inspekce
 5.   Koncepční dokumenty a evaluace školy ve školním roce 2021/2022, 2022/2023 a
      2023/2024 k datu inspekce
 6.   Třídní knihy a rozvrh hodin ve školním roce 2022/2023 a 2023/2024 k datu inspekce
 7.   Kontrolní a hospitační činnost vedení školy ve školním roce 2022/2023 a 2023/2024
      k datu inspekce



                                            6/7
 8.   Zápisy z jednání pedagogické rady a předmětových komisí ve školním roce
      2022/2023 a 2023/2024 k datu inspekce
 9.   Doklady o nejvyšším dosaženém vzdělání pedagogických pracovníků (vzorek)
      ve školním roce 2023/2024 k datu inspekce
10.   Dlouhodobý plán dalšího vzdělávání pedagogických pracovníků a Plán dalšího
      vzdělávání pedagogických pracovníků ze dne 23. 8. 2023
11.   Výroční zprávy o činnosti školy ve školním roce 2020/2021, 2021/2022 a 2022/2023
12.   Dokumentace k výchovnému poradenství a prevenci ve školním roce 2022/2023 a
      2023/2024 k datu inspekce
13.   Dokumentace k zajištění podmínek bezpečnosti a zdraví žáků, zabezpečení školního
      stravování a k finančním a materiálním podmínkám ve školním roce 2023/2024
      k datu inspekce


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Radovan Zicháček, školní inspektor
 Bc. Jana Mazáková, kontrolní pracovnice
 Mgr. Jana Zámečníková, školní inspektorka
 MVDr. Libor Kufa, odborník na veterinářství
23. 11. 2023




                                         7/7
