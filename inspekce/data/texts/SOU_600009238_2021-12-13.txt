                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIK-647/21-K


Název                                Střední odborná škola Karlovy Vary, s.r.o.
Sídlo                                Konečná 908/21, 360 05 Karlovy Vary
E-mail                               sekretariat@soskv.cz
IČ                                   25207768
Identifikátor                        600009238
Právní forma                         Společnost s r.o.
Zastupující                          Ing. Jiří Juránek
Zřizovatel                           Ing. Jiří Juránek, Krušnohorská 728, 360 10
                                     Karlovy Vary
Místo inspekční činnosti             Konečná 908/21, 360 05 Karlovy Vary
Termín inspekční činnosti            13. − 15. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťování a
hodnocení podmínek, průběhu a výsledků vzdělávání podle příslušných školních
vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                    Charakteristika
Střední odborná škola Karlovy Vary, s. r. o. (dále „škola“) vykonává činnost střední školy.
Škola poskytuje střední vzdělávání za úplatu v oboru vzdělání s maturitní zkouškou
39- 41- L/01 Autotronik a v oborech vzdělání s výučním listem 23-68-H/01 Mechanik
opravář motorových vozidel, 26-51-H/02 Elektrikář - silnoproud, 23-55-H/02 Karosář,
23- 55-H/01 Klempíř, 33-56-H/01 Truhlář, 36-52-H/01 Instalatér a 39-41-H/01 Malíř a
lakýrník.
V oborech vzdělání 23-41-L/51 Provozní technika, 26-41-L/52 Provozní elektrotechnika a
36-44-L/51 Stavební provoz zapsaných do školského rejstříku škola vzdělávání k datu
inspekční činnosti neposkytuje.
K datu inspekční činnosti vzdělává škola 156 žáků, z toho 63 žáků v oboru vzdělání
s maturitní zkouškou a 93 žáků v oborech vzdělání s výučním listem. Z celkového počtu
žáků eviduje škola 16 žáků se speciálními vzdělávacími potřebami.
Škola zprostředkovává žákům možnost stravování ve stravovacím zařízení jiného školského
subjektu.
Informace o škole jsou dostupné na webových stránkách školy www.soskv.cz.


                         Hodnocení podmínek vzdělávání
Škola nabízí vzdělávání v perspektivních studijních oborech automobilového, stavebního,
strojírenského nebo elektrotechnického odvětví. Koncepce rozvoje školy vychází z analýzy
situace na trhu práce, vzdělávací soustavy v Karlovarském kraji a reaguje na nové trendy ve
vzdělávání. Vzhledem k příbuznosti vzdělávacích obsahů realizovaných oborů umožňuje
nabídka školy jejich vzájemnou prostupnost. Ředitel školy a od roku 2016 i zřizovatel školy
v jedné osobě se ve své strategii zaměřil na klíčové oblasti vzdělávání, které vycházejí
z modelu kvalitní školy. Strategie rozvoje se pozitivně promítá do všech oblastí činnosti
školy. Škole se daří navyšovat počty žáků, od předchozí inspekční činnosti v roce 2013 se
jedná o téměř 100 % nárůst. Škola je také úspěšná ve vzdělávání žáků i v oborech s malým
zájmem uchazečů o vzdělávání (Instalatér, Klempíř, Malíř a lakýrník). Priority školy, které
se týkají praktického vyučování, se promítají do školních vzdělávacích programů. Na jejich
tvorbě a na zajišťování odborného vzdělávání žáků např. formou úhrady části školného se
aktivně podílejí kromě pedagogů také smluvní partneři školy.
Ředitel školy je ve funkci od roku 2012, pro výkon činnosti splňuje předepsanou kvalifik ac i.
Vzhledem k málopočetnému pedagogickému sboru nejmenoval svého zástupce. Po dobu
nepřítomnosti zastupuje ředitele jeden z pedagogických pracovníků. Kompetence a
odpovědnosti v oblasti výkonu specializovaných činností (koordinátor školních
vzdělávacích programů, výchovný poradce, metodik prevence apod.) delegoval ředitel na
jednotlivé pedagogické pracovníky. Koordinací a kontrolou praktického vyučování se spolu
s ředitelem zabývá pověřený pedagog. Od předchozí inspekční činnosti v roce 2013 došlo
ke zlepšení v oblasti řízení školy. Řízení školy je plánovité, přenos informací především
z praktického vyučování je efektivní a funkční. Kontrolní činnost je zaměřena na naplňová ní
obsahu učiva. Hospitační činnost probíhá v teoretickém i praktickém vyučování. Závěry
z hospitační činnosti jsou projednávány s jednotlivými vyučujícími. Vyhodnocová ní
pedagogického procesu je využíváno ke zkvalitňování praktického vyučování, do
průběhu teoretického vyučování se promítá jen v malé míře.
Téměř celé praktické vyučování probíhá na pracovištích smluvních partnerů, kterých má
škola několik desítek. Různorodost podnikatelských subjektů (autorizované servisy, malé


2021/2022                                     2
regionální firmy, popř. velké podniky se zahraniční firemní kulturou) umožňují žákům
seznámit se s různými typy pracovních procesů. Instruktoři mají v průběhu praktického
vyučování na starosti maximálně tři žáky, mohou se tak intenzivně věnovat individuá lně
každému žákovi. To má pozitivní dopad do vzdělávání, žáci rozvíjejí své odborné
kompetence v reálném pracovním prostředí. Řízení a kontrola praktického vyučování jsou
nastavené efektivně, škola má přehled o aktuálním vzdělávání každého žáka, včetně jeho
hodnocení ze strany instruktorů. Zároveň nedochází k administrativní zátěži smluvníc h
partnerů.
Škola má ve vlastních dokumentech (školní řád, školní vzdělávací programy apod.)
nastavená pravidla pro organizování vlastní činnosti. Nastavení pravidel pro ukládání
výchovných opatření je však velmi obecné. Konkretizovaná jsou pravidla jen v případě
neomluvené absence nad 30 hodin, kdy jsou stanovené přesné hranice pro hodnocení
chování sníženým stupněm. Pro neomluvenou absenci v rozsahu do třiceti hodin v pololetí
nemá škola nastavený mechanismus, který by umožňoval včasné výchovné působení na
žáky.
Vzdělávání ve škole zajišťuje deset pedagogických pracovníků včetně ředitele školy a
instruktoři na pracovištích smluvních partnerů. Polovina z kmenových pedagogickýc h
pracovníků školy nesplňuje kvalifikační předpoklady. Jedná se především o učitele
odborných předmětů. Nekvalifikovanost neměla zásadní negativní vliv na kvalitu průběhu
vzdělávání. Ve škole jsou také tři začínající učitelé. Metodickou podporu jim poskytuje
ředitel školy, neformálně i ostatní vyučující. Ředitel školy poskytuje pedagogickým
pracovníkům zpětnou vazbu k jejich práci, pravidelnými setkáváními pedagogů a
instruktorů podporuje ředitel školy participaci smluvních partnerů na vzdělávání žáků.
Plán dalšího vzdělávání pedagogických pracovníků vychází z potřeb školy a reaguje na
aktuální situaci. Pedagogové se vzdělávají ke splnění kvalifikačních předpokladů, absolvují
specializační a doplňkové studium s důrazem na osobnostní a profesní rozvoj. Instruktoři
jsou pravidelně pololetně proškolováni.
Vzhledem k již zmíněnému nízkému počtu pedagogů nejsou ve škole metodické orgány.
Pedagogové aktivně spolupracují v každodenním neformálním styku, plánují a připravují
exkurze, projednávají vzdělávací výsledky žáků a předávají si poznatky ze vzdělávac íc h
akcí.
Materiální a finanční podmínky školy jsou na dobré úrovni. Budova školy byla význa mně
zmodernizována tak, aby vyhovovala požadavkům teoretické výuky. Pro praktické
vyučování žáků prvních ročníků bylo vybudováno dílenské zázemí, kde žáci získávají
základní dovednosti pro práci u smluvních partnerů. Personální a prostorové vybavení školy
zatím neumožňuje žákům v plné míře absolvovat některé činnosti požadované školními
vzdělávacími programy (svářečské kurzy, kurzy k získání řidičského oprávnění přísluš né
skupiny). Pracoviště smluvních partnerů pro realizaci odborného výcviku byla vybavena
potřebnými pomůckami a technologiemi, s nimiž se žáci setkají při výkonu budoucího
povolání.
Kvalitu vzdělávání pozitivně ovlivňuje zapojení školy do projektových aktivit na podporu
profesního rozvoje pedagogů, popř. na podporu sociálních kompetencí žáků po distančním
vzdělávání.
Škola dbá na vytváření bezpečného prostředí pro vzdělávání žáků. Žáci jsou prokazatelně
poučováni o bezpečném chování a jednání ve škole i na pracovištích smluvních partnerů.
Tam také probíhá průběžné proškolování v návaznosti na vykonávané činnosti.



2021/2022                                   3
                          Hodnocení průběhu vzdělávání
Průběh vzdělávání byl sledován napříč vzdělávacími oblastmi a obory v teoretickém
vyučování všeobecně vzdělávacích i odborných předmětů. Praktické vyučování bylo
sledováno na pracovištích smluvních partnerů a ve školní dílně.
Výuka všeobecně vzdělávacích a odborných předmětů byla vedena odborně a věcně správně.
Vzdělávací cíl hodin vycházel především z očekávaných znalostí a dovedností uvedených
ve školních vzdělávacích programech. Cíle směřovaly především k získávání či upevňová ní
znalostí a dovedností žáků, postojová složka cíle byla rozvíjena spíše v odborných
předmětech, v hodinách všeobecně vzdělávacích předmětů se vyskytovala ojediněle (např.
český jazyk a literatura). Hodiny probíhaly formou řízeného rozhovoru kombinovaného se
samostatnou prací, převládající aktivita byla na straně učitele. Vzhledem k nízkému počtu
žáků ve většině tříd by se při práci v hodinách nabízelo spíše kooperativní učení, aktivní
zapojení žáků v podobě skupinové práce nebo práce ve dvojicích. V hodině anglické ho
jazyka byly metody a formy výuky využity efektivně, žáci procvičovali gramatické struktury
s ukotvením do komunikačních situací, odhalené chyby byly důsledně procvičeny, žáci tak
měli možnost fixace správné formy. Postupy vedoucí k aktivnímu učení žáků jako
vyvozování či práce s textem byly do výuky zařazovány jen v omezené míře. Sledovány
byly v hodinách dějepisu, společenské nauky, fyziky a informačních a komunikač níc h
technologií, ve kterých probíhala efektivní podpora kritického myšlení jak při práci s textem,
tak v rámci řízeného rozhovoru. V některých hodinách motivovali učitelé žáky k učení
prostřednictvím aktivizujících metod (kvízy, práce s myšlenkovou mapou apod.). V těchto
hodinách, kdy žáci vyhledávali, třídili a analyzovali informace (především všeobecně
vzdělávací předměty), byla výuka vzhledem k osobní participaci žáků na plnění cíle hodiny
efektivní. Všichni žáci plnili úkoly stejné kognitivní náročnosti. Vyučující nevyužívali nízký
počet žáků ve třídě pro diferenciaci nároků na ně vzhledem k jejich znalostem, dovednostem
nebo vzdělávacím potřebám. V hodinách panovala příjemná atmosféra, žáci se nebáli
komunikovat. Kladené problémové otázky v některých odborných předmětech zodpovídal
sám učitel, žákům byl ponechán malý prostor pro propojení získaných poznatků s řešeným
problémem. Vyučující využívali zkušenosti žáků z praktického vyučování, k interpretac i
těchto znalostí žáci používali správně odbornou terminologii. Didaktická technika byla
účelně využívána učiteli a v některých hodinách i žáky pro propojení teoretických znalostí
s praxí (hodina fyziky). Na vyhodnocování cílů hodin se podíleli většinou pedagogové, žáci
byli zapojováni minimálně nebo formálně. Sebehodnocení ani vzájemné hodnocení žáků se
v hodinách nevyskytovalo.
Na pracovištích smluvních partnerů pracovali žáci pod vedením instruktorů, ve strojních
oborech se seznamovali s moderními trendy ve svých oborech, učili se ovládat diagnosticko u
techniku, strojní vybavení a pracovali s přípravky pro zajištění údržby a oprav motorových
vozidel, prováděli základní instalatérské a elektrikářské práce, pracovali s moderními
přístroji pro truhlářskou interiérovou výrobu. Odborné dovednosti žáků byly rozvíjeny
názornými ukázkami. Žáci přistupovali k plnění úkolů aktivně, diskutovali o použitýc h
postupech a spolupracovali při realizaci. Instruktoři podporovali žáky ve výkonu, efektivně
organizovali práci žáků a průběžně kontrolovali její provedení. Žáci byli vedeni ke
kvalitnímu provedení práce. Jejich práce byla hodnocena průběžně, pokud žáci udělali
chybu, byla s pomocí pedagogů odůvodněna a odstraněna. Instruktoři efektivně rozvíje li
odborné kompetence žáků směřující k naplnění profilu absolventa realizovaných oborů
vzdělání. Sledována byla také výuka na školním pracovišti. Žáci nacvičovali pod dohledem
vyučujícího základní pracovní operace (např. pilování, vrtání, ohýbání plechů, orýsování,
řezání). Vyučující vedl žáky k osvojení těchto praktických dovedností a návyků tak, aby žáci
zvládli aktivní zařazení do praktického vyučování u smluvních partnerů.


2021/2022                                     4
                          Hodnocení výsledků vzdělávání
Škola průběžně získává informace o individuálních výsledcích vzdělávání žáků. Pro
ověřování jejich dílčích znalostí a dovedností stanovených školními vzdělávacími programy
využívá standardní interní hodnotící nástroje (ústní zkoušení, písemné práce, referáty,
prezentace apod.). Z externích zdrojů pro objektivizaci hodnocení výsledků vzdělávání žáků
škola využívá efektivní zpětnou vazbu od zaměstnavatelů v rámci praktického vyučování a
hodnocení výsledků vzdělávání žáků u maturitní zkoušky. Hodnocení žáků v praktickém
vyučování se odráží i ve finančním ohodnocení žáků za produktivní činnost. Informace o
hodnocení výsledků vzdělávání sdílejí učitelé se žáky a jejich zákonnými zástupci
prostřednictvím elektronického informačního systému, pro osobní setkávání se zákonnými
zástupci žáků škola organizuje třídní schůzky.
Výsledky vzdělávání se čtvrtletně zabývá pedagogická rada. Škola výsledky sumarizuje a
k jejich zlepšení přijímá opatření. Konkrétní opatření jsou v kompetenci jednotlivýc h
učitelů, nejčastější způsob podpory žáků představují individuální konzultace nebo nabídka
doučování. Strategie předcházení školní neúspěšnosti je zaměřena zejména na žáky
s poruchou učení, méně na žáky neprospívající z důvodů vysoké absence. Strategie není
zatím úspěšná u žáků prvních ročníků, kdy v minulém školním roce 21 % žáků prvních
ročníků neprospělo na konci prvního ročníku. Při ukončování vzdělávání jsou úspěšnější
žáci oboru vzdělání s maturitní zkouškou. 11 % žáků třetích ročníků oborů vzdělání
s výučním listem nekonalo ve školním roce 2020/2021 závěrečnou zkoušku z důvodu
neprospěchu, ostatní žáci při závěrečné zkoušce uspěli. V maturitních zkouškách v témže
období prospěli všichni žáci.
Chování žáků v průběhu školního roku hodnotí třídní učitelé ve spolupráci s instruktor y
praktického vyučování. Škola ukládá opatření k posílení kázně jen výjimečně, zabývá se
pouze nemluvenou absencí. Škola eviduje v minulém školním roce 2 165 neomluve nýc h
hodin, na kterých se podílelo celkem 81 žáků školy, přičemž sníženým stupněm z chování
bylo hodnoceno 10 žáků, z nich tři v obou pololetích. 53 žáků mělo neomluvenou absenci
v obou pololetích. V prvním pololetí minulého školního roku mělo z celkem 66 žáků
s neomluvenou absencí 41 žáků neomluvenou absenci do 10 hodin ve druhém pololetí
evidovala škola ze 68 žáků 38 s neomluvenou absencí do 10 hodin celkem. Neomluve no u
absenci do třiceti hodin řeší třídní učitelé ve spolupráci s výchovnou poradkyní a zákonnými
zástupci, škola nevyužívá institut ukládání napomenutí a důtek, neomluvenou absenci nad
30 hodin hodnotí sníženým stupněm z chování. Celkové hodnocení chování žáka za pololetí
se tak zužuje pouze na absenci. Škole se zatím nedaří snižovat počet neomluvených hodin
ani počet žáků s neomluvenou absencí. Postup školy neumožňuje těmto žákům možnost
nápravy svého chování a nepodporuje prevenci dalšího nežádoucího chování.
Škola zajišťuje v rámci poradenských služeb podporu žákům se speciálními vzdělávac ími
potřebami. Systém pravidelného přenosu informací o potřebách těchto žáků mezi výchovno u
poradkyní a pedagogickými pracovníky je funkční, avšak realizace podpory žáků
v souvislosti s jejich vzdělávacími potřebami závisí v průběhu vzdělávání do značné míry
na přístupu jednotlivých pedagogických pracovníků.
V oblasti specifické prevence se škola zaměřuje na monitoring projevů rizikového chování
žáků zejména v oblasti, projevů šikany a kyberšikany. Aktivity cílené na záškoláctví a jeho
prevenci se škole zatím nedaří realizovat tak, aby docházelo ke snižování neomluve né
absence. Významnou součástí pro oblast rozvoje sociálních dovedností a komunikace je
zařazení třídnických hodin. Škola vytváří funkčních podmínky bezpečného a zdravého
školního klimatu, získává také zpětnou vazbu o učebních výsledcích žáků.



2021/2022                                    5
Škola podporuje rozvoj klíčových a odborných kompetencí žáků jejich účastí v soutěžích
v odborných předmětech, sportovních soutěžích a olympiádách.


                                         Závěry
Vývoj školy
- V roce 2016 se stal ředitel školy současně zřizovatelem školy. Došlo ke zlepšení
  materiálních podmínek. Budova školy prošla rozsáhlou modernizací.
- Od předchozí inspekční činnosti v roce 2013 se škole daří navyšovat počty žáků
  v nabízených oborech vzdělání. Rozšířila se také nabídka smluvních partnerů pro
  praktické vyučování.
- Od předchozí inspekční činnosti došlo ke zlepšení v oblasti řízení školy. Ředitel školy
  nastavil efektivní systém řízení a kontroly praktického vyučování.
Silné stránky
- Škola aktivně rozšiřuje portfolio smluvních partnerů, podněcuje vzájemnou spolupráci,
  která se pozitivně odráží na rozvoji odborných kompetencí žáků. Výsledky spolupráce
  efektivně využívá ke zkvalitňování odborné složky vzdělávání.
- Efektivní řízení praktického vyučování a kontrola jeho naplňování u smluvních partnerů
  má pozitivní vliv na realizaci praktického vyučování a naplňování profilu absolventa,
  nedochází také k administrativní zátěži smluvních partnerů.
Slabé stránky a/nebo příležitosti ke zlepšení
- Ve výuce byla jen velmi málo využívána diferenciace výukových metod a forem ve
  vztahu k různým vzdělávacím potřebám a možnostem žáků. V hodinách bylo jen
  ojediněle využíváno sebehodnocení a vzájemné hodnocení žáků.
- Postup školy při řešení neomluvené absence nepřispívá ke včasnému usměrnění chování
  žáků a nepodporuje prevenci dalšího nežádoucího chování.
Doporučení pro zlepšení činnosti školy
- Nastavit transparentní pravidla pro hodnocení chování žáků, tak aby bylo umožně no
  žákům i zákonným zástupcům participovat na včasném a efektivním řešení neomluve né
  absence žáků.
- Vyhodnocovat hospitační činnost z hlediska efektivity a pestrosti používaných metod a
  forem práce ve vztahu k různým vzdělávacím potřebám žáků. Vyhodnocovat dopad
  dalšího vzdělávání pedagogických pracovníků v této oblasti do průběhu vzdělávání.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.


2021/2022                                  6
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení – tisk 23. 11. 2021
 2.    Výpis z obchodního rejstříku – údaje platné k 13. 12. 2021
 3.    Jmenování do funkce ředitele s účinností od 10. 3. 1997
 4.    Personální dokumentace školy vedená k datu inspekční činnosti
 5.    Plán DVPP – Vzdělávání pedagogických pracovníků 21/22 ze dne 1. 9. 2021
 6.    Smlouvy o praktickém vyučování uzavřené k datu inspekční činnosti pro školní rok
       2021/2022
 7.    Školní akční plán rozvoje vzdělávání na období 2019 až 2022
 8.    Školní řád ze dne 1. 9. 2020
 9.    Organizační řád školy ze dne 1. 9. 2020
10.    Plán práce ze dne 1. 9. 2021
11.    Dokumentace k řízení a kontrole praktického vyučování vedená k datu inspekční
       činnosti
12.    Organizační schéma školy ze dne 1. 9. 2021
13.    Koncepce rozvoje školy aktualizovaná k 26. 6. 2021
14.    Dokumentace školního poradenského pracoviště vedená k datu inspekční činnosti
15.    Záznamy z jednání pedagogických rad vedených ve školním roce 2020/2021 a
       2021/2022 k datu inspekční činnosti
16.    Rozvrh hodin pro školní rok 2021/2022 vedený k datu inspekční činnosti
17.    Školní vzdělávací programy platné k datu inspekční činnosti
18.    Výroční zpráva za školní rok 2020/2021 ze dne 19. 9. 2021
19.    Školní matrika vedená k datu inspekční činnosti
20.    Dokumentace BOZ vedená k datu inspekční činnosti
21.    Výsledky vzdělávání žáků ve školním roce 2020/2021 a 2021/2022 k datu inspekční
       činnosti
22.    Inspekční zpráva ČŠIK-748/13-K ze dne 13. 12. 2013


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Karlovarský inspektorát,
Kollárova 15, 360 09 Karlovy Vary, případně prostřednictvím datové schránky
(g7zais9), nebo na e-podatelnu csi.k@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


2021/2022                                  7
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                               8
Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka,            Mgr. Eva Nováková, v. r.
 vedoucí inspekčního týmu
 Mgr. Marta Pincová, školní inspektorka            Mgr. Marta Pincová, v. r.
 Bc. Libuše Skopcová, kontrolní pracovnice         Bc. Libuše Skopcová, v. r.
 Mgr. Eva Tomková, školní inspektorka               Mgr. Eva Tomková, v. r.
 Ing. Josef Kutílek, CSc., odborník na            Ing. Josef Kutílek, CSc., v. r.
 odborné vzdělávání v technických oborech
 Ing. Eva Lorencová, školní inspektorka             Ing. Eva Lorencová, v. r.

V Karlových Varech 13. ledna 2022


Datum a podpis ředitele školy potvrzující projednání a převzetí inspekční zprávy


 Ing. Jiří Juránek,                                  Ing. Jiří Juránek, v. r.
 ředitel školy

V Karlových Varech 17. ledna 2021




2021/2022                                    9
