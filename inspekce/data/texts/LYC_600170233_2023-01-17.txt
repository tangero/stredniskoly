                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-11/23-S


Název                                Integrovaná střední škola hotelového provozu,
                                     obchodu a služeb, Příbram, Gen. R. Tesaříka 114
Sídlo                                Gen. R. Tesaříka 114, 261 01 Příbram I
E-mail                               iss@pbm.czn.cz
IČO                                  00 508 268
Identifikátor                        600 170 233
Právní forma                         příspěvková organizace
Zastupující                          Ing. Marcela Hodková
Zřizovatel                           Středočeský kraj
Místo inspekční činnosti             Gen. R. Tesaříka 114, Příbram I
Inspekční činnost na místě           17. − 19. ledna 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
ve společné části maturitní zkoušky (dále „MZ“) ve zkušebních obdobích let 2019–2022.


                                          Charakteristika
Příspěvková organizace (dále „škola“) vykonává činnost střední školy. K 30. září 2022
se ve škole vzdělávalo 459 žáků (naplněnost 42 %), z toho 302 žáků v oborech středního
vzdělání s maturitní zkouškou (dále „maturitní obory“) Hotelnictví (53 žáků), Cestovní ruch
(78 žáků), Pedagogické lyceum (117 žáků) a Podnikání (54 žáků nástavbového studia)
v denní formě vzdělávání. Počet žáků maturitních oborů od předešlé inspekční činnosti
v roce 2019 vzrostl v důsledku zvýšení počtu žáků v oboru Pedagogické lyceum.
K termínu inspekční činnosti škola evidovala v maturitních oborech šest žáků se speciálními
vzdělávacími potřebami (dále „SVP“) a třináct žáků-cizinců, z toho je přibližně třetina
s částečnou jazykovou bariérou.


                         Hodnocení podmínek vzdělávání
Ředitelka školy (dále „ředitelka“) od předešlé inspekční činnosti aktualizovala koncepční
záměry. Stanovené cíle v oblasti výsledků vzdělávání však nejsou dostatečně
konkretizovány ve vztahu k úspěšnosti žáků ve společné části MZ. Opatření ke zlepšování
výsledků žáků vzdělávání byla jen částečně účinná, zejména se nepodařilo dostatečně zvýšit
úspěšnost žáků v nástavbovém studiu.
Uplatňovaný systém řízení odpovídá velikosti a zaměření školy. Ze záznamů z poradních
orgánů ředitelky a z rozhovorů s pedagogy je zřejmé, že škola pravidelně vyhodnoc uje
úspěšnost žáků při ukončování studia. Do zlepšování jejich výsledků ve společné části MZ
jsou aktivně zapojeni učitelé v příslušných předmětových komisích, které navrhují a realizují
konkrétní postupy ke snížení neúspěšnosti žáků zejména v didaktických testech.
Kontrolní a hospitační činnost vedení školy je účelně zaměřena mj. na výuku předmětů
společné části MZ a zpravidla vyúsťuje v doporučení ke zlepšení kvality vzdělává ní.
Pozitivem je sdílení poznatků z hospitační činnosti v rámci pedagogické rady i vzájemná
hospitační činnost zejména nově příchozích pedagogů a jejich uvádějících učitelů.
K termínu inspekční činnosti byla v předmětech společné části MZ plně odborně
kvalifikovaně zajištěna výuka matematiky. Výuka českého jazyka a literatury i cizích jazyků
je odborně kvalifikovaně zabezpečena přibližně z 80 %. Obdobný je i podíl výuky vedené
učiteli s příslušnou předmětovou specializací. Ředitelka prokazatelně usiluje o zajištění
vzdělávání odborně kvalifikovanými pedagogy. Patrná je i snaha vedení školy o postupnou
stabilizaci personálního obsazení výuky předmětů společné části MZ. Další vzdělává ní
pedagogů vychází z rámcového plánu, prioritou je v souladu s potřebami školy studium
k získání odborné kvalifikace. Vzdělávání učitelů předmětů společné části MZ bylo zacíleno
na organizační zajištění MZ, hodnocení dílčích zkoušek předmětů společné části MZ a také
na didaktiku těchto předmětů. Příležitostí ke zlepšení je zaměření dalšího vzdělávání např.
na metody aktivizace žáků ve výuce.
Škola zajišťuje v rámci poradenských služeb účelně podporu žákům se SVP. Systém
pravidelného přenosu informací o potřebách těchto žáků mezi výchovným poradcem
a pedagogickými pracovníky je funkční, opatření doporučená školskými poradenskými
zařízeními byla v hodnoceném období realizována.
Materiální podmínky umožňují výuku předmětů společné části MZ. Od předešlé inspekční
činnosti se zvýšilo využití digitální techniky ve vzdělávání, např. zařazování online aplikací
pro aktivizaci žáků či sdílení výukových materiálů. Ve vztahu k podpoře čtenářství
a čtenářské gramotnosti je příležitostí ke zlepšení další rozšiřování knižního fondu školní
knihovny, které bylo zčásti realizováno již ve školním roce 2021/2022.
Při přijímacím řízení do maturitních oborů včetně nástavbového studia škola, s výjimko u
roku 2021 zohledňujícího specifika vzdělávání v době pandemie covid-19, využíva la
jednotnou přijímací zkoušku. Při přijímacím řízení pro školní rok 2022/2023 vedl převis
poptávky uchazečů o maturitní obory k nepřijetí méně úspěšných uchazečů. Významný
(téměř trojnásobný) byl převis poptávky o obor vzdělání Pedagogické lyceum. V předešlých


                                             2/8
školních rocích byli zpravidla přijati všichni uchazeči, včetně uchazečů s nižšími studijními
předpoklady. Z analýzy výsledků uchazečů v jednotné přijímací zkoušce je zřejmé, že
ve všech maturitních oborech je jejich úspěšnost mírně nižší než ve srovnatelné skupině
oborů vzdělání v ČR. Významný je tento rozdíl zejména v úspěšnosti v jednotné přijímac í
zkoušce z matematiky.


                          Hodnocení průběhu vzdělávání
Vzhledem k nižšímu počtu žáků ve čtyřletých maturitních oborech výuka probíhá
v některých ročnících ve víceoborových třídách, na výuku cizích jazyků jsou žáci zpravidla
děleni do skupin podle oborů. Společným znakem hospitované výuky byla pozitivní
pracovní atmosféra. Hodiny byly pečlivě připravené s jasným vymezením cíle a tématu
i převážně vhodně strukturované. V jejich závěrečné fázi však vyučující někdy opomíjeli
vyhodnocení stanoveného vzdělávacího cíle s ohledem na dosažený učební pokrok žáků.
Učitelé rovněž jen v malé míře uplatnili formativní hodnocení a pouze ojediněle vedli žáky
k sebereflexi nebo objektivnímu posouzení výkonu spolužáků. Ve znalostech žáků
jednotlivých oborů byly zřejmé dílčí rozdíly. Vyšší podíl nedostatečně upevněného učiva
z předcházejícího vzdělávání byl patrný u žáků nástavbového studia. Přiměřeně byla
zohledněna jazyková bariéra žáků-cizinců. Ve vyšších ročnících bylo patrné cílené zaměření
výuky na přípravu žáků k úspěšnému zvládnutí didaktických testů. Přínosem pro žáky bylo
také účelné využívání digitálních technologií zejména k podpoře názornosti výuky, rozvoji
dovednosti porozumět slyšenému projevu v cizím jazyce, k aktivizaci žáků využitím online
aplikací popř. k samostatnému vyhledávání informací.
Ve výuce českého jazyka a literatury převládala kombinace frontální výuky a samostatné
práce žáků. Výklad nového učiva byl jasný, srozumitelný, doplněný vhodnými příklady
včetně praktického uplatnění. Z práce žáků bylo zřejmé, že jsou vedeni k samostatnému
pořizování poznámek. Zejména ve vyšších ročnících byl správně kladen důraz na upevnění
učiva ve vztahu k MZ. Přesto v některých oblastech žáci častěji chybovali nebo úlohy řešili
jen s dopomocí učitele, např. při vyhledání a užití jazykových prostředků, rozliše ní
funkčních stylů, slohových postupů nebo při porozumění textu. V hodinách literatury byly
převážně vhodně voleny ukázky s cílem zaujmout žáky a motivovat je ke čtenářství. Cíleně
byly uplatněny mezipředmětové vztahy a souvislost probíraného učiva s regionem. Výuka
slohu byla účelně koncipována s ohledem na požadavky písemné zkoušky v profilové části
MZ, a to jak požadovaným rozsahem písemných prací, tak i možností volit z různých
slohových útvarů. Žáky motivovala i prezentace prací před třídou. Schopnost samostatného
souvislého jazykového projevu byla ve větší míře zaznamená na u žáků Pedagogického
lycea. Ve výuce ostatních maturitních oborů se jen částečně dařilo rozvíjet obsahově bohatší
komunikaci. Učitelky častěji spoléhaly na stručné či jednoslovné odpovědi a opakovanou
reakci nižšího podílu žáků třídy. V cílené aktivizaci pasivních žáků, např. formou zapojení
do práce s chybou, do vysvětlování a odůvodňování jazykových jevů, má škola příležito st
ke zlepšení. K obohacení výuky a k podpoře čtenářské gramotnosti škola využívá obvyklé
aktivity, např. příležitostné návštěvy knihoven, divadelních a filmových představení,
kulturních institucí, besedy se spisovateli.
Ve výuce cizích jazyků (anglického, německého, ruského a francouzského) byl důraz
správně kladen na upevnění znalostí gramatických jevů i rozšíření slovní zásoby žaků,
rovněž byly rovnoměrně rozvíjeny jejich receptivní i produktivní řečové dovednosti.
Ve většině hodin byli žáci zdařile aktivizováni střídáním výukových forem a metod i činností
včetně didaktických her, popř. inovativních metod (vytváření výukového materiálu žáky).
Časté zařazování práce ve dvojici či skupině podpořilo schopnost interakce žáků


                                            3/8
v příslušném cizím jazyce i schopnost spolupracovat při řešení problémů. V hodinách byly
účelně využity pracovní listy i práce s učebnicí, popř. autentické texty či videonahrá vk y.
V části výuky byla efektivně zařazena práce s chybou. Průběžně poskytovaná zpětná vazba
byla pro většinu žáků využitelná při dalším učení. Žáci prokazovali rozdílnou úroveň
jazykových znalostí a dovedností, v anglickém jazyce zejména v nástavbovém studiu někteří
i úroveň nižší než určenou příslušným rámcovým programem. Přesto však výuka byla jen
minimálně obsahově či časově diferencována. Přínosem pro žáky bylo vedení převážné části
hodin v cílovém jazyce.
V hodinách matematiky jasně formulované a přiměřené požadavky vyučujících spolu
se zájmem jednotlivých žáků o dosažení dobrých osobních vzdělávacích výsledků
podporovaly aktivní zapojení žáků do výuky. Pedagogové navazovali na předchozí
vědomosti a zkušenosti žáků, motivovali je ke spolupráci. Převládalo frontální vyučová ní
nejčastěji ve spojení s metodou řízeného rozhovoru a samostatnou prací žáků, zařazena byla
účelně i kooperativní forma práce. Výklad nového učiva žáci pozorně sledovali, bez
problémů se orientovali v nových pojmech, v případě potřeby se neobávali požádat
o dodatečné upřesnění. Měli dostatek prostoru k upevňování a procvičování probíraného
učiva. Vzdělávání bylo vedeno na velmi dobré pedagogické úrovni a vždy s důrazem
na správnou odbornou terminologii.


                          Hodnocení výsledků vzdělávání
Individuální výsledky vzdělávání žáků škola zjišťuje standardními nástroji, především
písemným a ústním zkoušením. K ověření znalostí žáků maturitních oborů při zahájení
studia jsou využívány vstupní testy, které poskytují přehled o zvládnutí učiva
z předcházejícího vzdělávání. Ve vyšších ročnících přispívá ke zjištění úrovně dosažených
vědomostí a dovedností žáků v předmětech společné části MZ zadávání typových
didaktických testů. Od předešlé inspekční činnosti se zlepšilo informování žáků a jejich
zákonných zástupců o průběžné klasifikaci i absenci efektivnějším využitím školního
informačního systému včetně online platformy. K informování zákonných zástupců žáků
dále slouží individuální konzultace či třídní schůzky.
V oblasti prevence škola organizuje adaptační aktivity při zahájení vzdělávání, rovněž se
zaměřuje na monitoring projevů rizikového chování žáků zejména v oblastech užívá ní
návykových látek či projevů šikany. Tematika prevence je převážně součástí třídnick ýc h
hodin. Příležitostí ke zlepšení je organizování preventivních programů i pro žáky vyšších
ročníků, nikoli pouze pro žáky prvního a druhého ročníku.
Z rozboru průběžných výsledků vzdělávání je zřejmý rozdíl mezi výsledky žáků čtyřletýc h
maturitních oborů a dvouletého nástavbového studia. Podíl žáků čtyřletých oborů
prospívajících s vyznamenáním se ve školním roce 2021/2022 mírně zvýšil ve srovnání
s předchozím obdobím s plně prezenční výukou (školní rok 2018/2019), naopak se snížil
podíl žáků neprospívajících. Z výsledků žáků dvouletého nástavbového studia je patrný
negativní vliv období distančního vzdělávání, neboť podíl žáků neprospívajících zejména
v maturitním ročníku (přibližně třetina žáků) ve školním roce 2021/2022 významně vzrostl
(ve školním roce 2018/2019 všichni žáci prospěli). Žáci nástavbového studia také
dlouhodobě dosahují horšího průměrného prospěchu ve srovnání se žáky čtyřletých oborů.
Z podrobného rozboru výsledků žáků rovněž vyplývá, že ve školním roce 2021/2022 byla
průměrná absence žáků čtyřletých oborů přibližně o čtvrtinu nižší než v předcházejíc ím
období s plně prezenční výukou (školní rok 2018/2019). Z mezioborového porovnání je však
patrné, že k účasti ve výuce nejsou dostatečně motivováni žáci nástavbového studia, jejichž


                                            4/8
průměrná absence byla ve školním roce 2021/2022 přibližně 200 hodin na žáka. Pozitivním
zjištěním je, že důsledné uplatňování přijatých opatření proti záškoláctví se projevilo
ve všech oborech vzdělání snížením průměrné neomluvené absence žáků ve srovnání
s předcházejícím obdobím plně prezenční výuky.
Z individuálních výsledků žáků je zřejmé, že vyšší neúčast ve výuce byla zpravidla spojena
s podprůměrnými výsledky a často souvisela rovněž s předčasným odchodem ze vzdělává ní.
Škola má v této oblasti příležitost ke zlepšení, neboť např. ve školním roce 2021/2022 jen
přibližně dvě třetiny žáků oborů Cestovní ruch a Hotelnictví, třetina žáků oboru Pedagogické
lyceum a pouze čtvrtina žáků oboru Podnikání úspěšně MZ ukončila vzdělávání v době
stanovené rámcovým vzdělávacím programem.
Výsledky žáků ve společné části MZ se v maturitních obdobích 2019–2022 ve čtyřletýc h
oborech a v nástavbovém studiu lišily. Z podrobné analýzy je zřejmé, že výsledky žáků
oboru Cestovní ruch a Hotelnictví se postupně zlepšovaly. Nejlepších výsledků stabilně
dosahovali žáci oboru Cestovní ruch. Hrubá neúspěšnost žáků tohoto oboru (podíl žáků
neúspěšných u MZ nebo zkoušku nekonajících z celkového počtu přihlášených žáků)
ve společné části MZ byla v hodnoceném období mírně nižší než průměr hrubé neúspěšnosti
v dané skupině oborů. V oboru Hotelnictví se škole podařilo dosáhnout pozitivní změny
ve snížení podílu žáků nekonajících po přihlášení MZ, který nepříznivě ovlivňoval výši
hrubé neúspěšnosti v tomto oboru. Ve srovnání s předešlým školním rokem s plně prezenční
výukou (školní rok 2018/2019), kdy MZ konaly v tomto oboru pouze dvě třetiny
přihlášených žáků, konali MZ ve školním roce 2021/2022 všichni žáci (jeden neuspěl). Žáci
oboru Pedagogické lyceum konali poprvé MZ ve školním roce 2021/2022. Všichni žáci po
přihlášení MZ konali, ve společné části MZ neuspěl jeden žák.
Od předešlé inspekční činnosti se škole nepodařilo výrazněji zlepšit výsledky žáků
ve společné části MZ v nástavbovém studiu oboru Podnikání. V maturitních obdobích
2019–2022 se hrubá neúspěšnost žáků při porovnání s průměrem v příslušné skupině oborů
výrazněji neměnila, byla přibližně 1,5krát horší. Z podrobnější analýzy výsledků
i z rozhovorů s pedagogy vyplývá, že neúspěšnost žáků tohoto oboru byla význa mně
ovlivněna rozsahem distančního vzdělávání, který u dvouletého nástavbového studia
představoval značný podíl z celkové výuky. Zejména v roce 2022 se negativní dopad
distančního vzdělávání promítl do zhoršené motivace žáků ke studiu, resp. do vysokého
podílu žáků, kteří po přihlášení nekonali MZ (neuzavřeli úspěšně maturitní ročník).
V hodnoceném období tak postupně v tomto oboru narůstal podíl žáků, kteří po přihláše ní
nekonali MZ, např. v maturitním období 2019 nekonalo MZ přibližně 10 % žáků, zatímco
v roce 2022 téměř 40 %. Neúspěšnost žáků konajících společnou část MZ se podařilo snížit,
např. v roce 2019 neuspěla polovina žáků, v roce 2022 přibližně třetina. Výše hrubé
neúspěšnosti tak byla v hodnoceném období postupně určována především podílem žáků
nekonajících po přihlášení MZ.
Z podrobného rozboru individuálních výsledků je zřejmé, že neúspěšnost žáků u MZ
zpravidla koresponduje s jejich slabými výsledky v průběhu vzdělávání. Žákům
se v hodnoceném období nedařilo uspět přibližně ve stejném poměru jak v dílčí zkoušce
z českého jazyka a literatury, tak i z cizího jazyka. Matematiku volili žáci minimá lně,
většinou v této zkoušce neuspěli.
Realizovaná opatření ke zvýšení úspěšnosti žáků ve společné části MZ, např. individuá lní
konzultace a doučování včetně online studijní podpory, průběžné zadávání a vyhodnoco vá ní
typových didaktických testů, identifikace a podpora žáků prokazujících slabší výsledky
v předmětech společné části MZ, se projevila pozitivně ve výsledcích žáků čtyřletých oborů,



                                            5/8
nebyla však dostatečně účinná v nástavbovém studiu zejména u žáků s horšími studijními
návyky a nižší motivací ke vzdělávání.


                                         Závěry
Vývoj školy
- zvýšil se celkový počet žáků v maturitních oborech, především v důsledku nárůstu počtu
  žáků oboru Pedagogické lyceum
- zlepšilo se materiální vybavení školy pořízením nových prostředků informač níc h
  a komunikačních technologií
- opatření k odstranění nedostatků zjištěných při předešlé inspekční činnosti byla částečně
  účinná
Slabé stránky a/nebo příležitosti ke zlepšení
- přetrvávající vyšší než průměrná hrubá neúspěšnost žáků ve společné části maturitní
  zkoušky v oboru Podnikání
- nedostatečné koncepční zaměření na oblast výsledků vzdělávání žáků ve společné části
  maturitní zkoušky
- nižší míra využití aktivizujících metod, menší důraz na vedení žáků k samostatnému
  mluvenému projevu a k obsahově náročné komunikaci v části výuky českého jazyka
  a literatury
- opomíjení didaktických závěrů v části výuky, nižší míra využívání formativního
  hodnocení, vzájemného hodnocení žáků podle stanovených kritérií či sebereflexe
  vlastního učebního pokroku
- nižší míra diferenciace výuky vzhledem k rozdílné úrovni jazykové pokročilosti žáků
- nižší účinnost opatření ke snížení absence žáků v oboru Podnikání
Doporučení pro zlepšení činnosti školy
- formulovat konkrétní cíle v oblasti výsledků vzdělávání ve vztahu ke společné části
  maturitní zkoušky
- aktivizovat žáky ve výuce, rozvíjet komunikační dovednosti žáků, uplatňovat diferenciac i
  výuky podle individuálních potřeb a jazykové pokročilosti žáků, poskytovat žákům
  efektivní zpětnou vazbu o zvládnutí učiva, využívat evaluační nástroje ve výuce
- zaměřit další vzdělávání pedagogických pracovníků na aktivizační metody výuky
- realizovat opatření ke snížení absence a ke zvýšení úspěšnosti žáků a vyhodnocovat jejich
  účinnost
- přijímat uchazeče s odpovídajícími vzdělávacími předpoklady
- zvážit výmaz oboru Podnikání z rejstříku škol a školských zařízení


                                   Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných



                                            6/8
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, stav k termínu inspekční činnosti
 2.   Koncepční záměr rozvoje školy do roku 2024
 3.   Personální dokumentace učitelů zajišťujících výuku předmětů společné části MZ,
      koncepce jejich dalšího vzdělávání, přehled o absolvovaných vzdělávacích akcích
      za školní roky 2019/2020 až 2022/2023 k termínu inspekční činnosti
 4.   Výroční zprávy o činnosti školy za školní roky 2019/2020 až 2021/2022
 5.   Kritéria přijímacího řízení, výsledky uchazečů v jednotné přijímací zkoušce
      při přijímacím řízení od roku 2017 k termínu inspekční činnosti
 6.   Evidence žáků (školní matrika) vedená elektronicky, včetně údajů o výsledcíc h
      vzdělávání žáků – stav k termínu inspekční činnosti (vzorek)
 7.   Rozvrhy vyučovacích hodin – školní rok 2022/2023
 8.   Třídní knihy – školní roky 2021/2022 a 2022/2023 (vzorek)
 9.   Dokumentace školního poradenského pracoviště (vzorek), stav k termínu inspekční
      činnosti
10.   Školní vzdělávací programy vyučovaných maturitních oborů vzdělání – stav
      k termínu inspekční činnosti
11.   Školní řád střední školy, stav k termínu inspekční činnosti
12.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
13.   Dokumentace ke kontrolní a hospitační činnosti vedení školy, školní roky 2021/2022
      a 2022/2023 k termínu inspekční činnosti
14.   Inspekční zpráva čj. ČŠIS-62/19-S
15.   Výkaz M 8 o střední škole podle stavu k 30. září 2022
16.   Webové stránky školy https://isspb.cz/ stav k termínu inspekční činnosti


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                          7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Jindra Malíková, školní inspektorka,
 vedoucí inspekčního týmu

 Ing. Pavel Čámský, školní inspektor

 Ing. Drahuše Šefčíková, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




                                              8/8
