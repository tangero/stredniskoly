                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3094/24-A
                                      Sp. zn. ČŠIA-S-516/24 A


Název                               Gymnázium prof. Jana Patočky, Praha 1,
                                    Jindřišská 36
Sídlo                               Jindřišská 36, Nové Město 110 00 Praha 1
E-mail                              info@gpjp.cz
IČO                                 60 449 004
Identifikátor                       600 004 694
Právní forma                        příspěvková organizace
Zastupující                         Mgr. Jana Drake
Zřizovatel                          Hlavní město Praha
Místo inspekční činnosti            Jindřišská 966/36, Nové Město 110 00 Praha
                                    Jeruzalémská 1283/9, Nové Město 110 00 Praha 1
Inspekční činnost na místě          1. 10. 2024 − 4. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium prof. Jana Patočky, Praha 1, Jindřišská 36 (dále „škola“ nebo
„gymnázium“) vykonává činnost střední školy a poskytuje všeobecné vzdělávání v denní
formě osmiletého a čtyřletého gymnázia.
Vzdělávání je uskutečňováno v hlavním sídle školy a v blízkém objektu v ulici
Jeruzalémská, část výuky tělesné výchovy probíhá ve dvou pronajatých tělocvičnách. Počet
žáků je dlouhodobě stabilní. K termínu inspekce se ve 20 třídách vzdělávalo 596 žáků, z toho
443 v osmiletém a 153 ve čtyřletém gymnáziu. Nejvyšší povolený počet žáků v osmile té m
oboru vzdělání byl využit z 90 %, ve čtyřletém z 56 %. Příznivá dopravní dostupnost
umožňuje dojíždění žákům i z jiných oblastí, zejména Středočeského kraje (téměř čtvrtina
žáků).
Gymnázium je Fakultní školou Přírodovědecké fakulty Univerzity Karlovy v Praze
a Farmaceutické fakulty Univerzity Karlovy v Hradci Králové. V tomto roce slaví 30. výročí
svého založení.


                         Hodnocení podmínek vzdělávání
Ředitelka školy (dále „ředitelka“) působí funkci od roku 2015. Na základě předchozích
inspekčních zjištění a vlastního hodnocení upravila koncepci rozvoje školy, přijala opatření
ke všem nedostatkům konstatovaným při minulé inspekční činnosti v roce 2017 a zaměřila
se na předcházení a snížení neúspěšnosti žáků ve vzdělávání. Doplnila školní vzdělávac í
programy (dále „ŠVP“) pro osmileté i čtyřleté gymnaziální vzdělávání tak, aby odpovídaly
příslušným aktualizovaným rámcovým vzdělávacím programům i novým koncepčním
záměrům. Aktualizovaná koncepce rozvoje školy do roku 2027 vychází z reálné znalosti
podmínek gymnázia a zaměřuje se především na kontinuální vytváření podnětného
vzdělávacího prostředí, poskytování kvalitního vzdělávání s cílem připravit žáky
k vysokoškolskému studiu a podpořit jejich zájem o celoživotní vzdělávání. Stanovené cíle
se škole daří naplňovat, což dokládá systémová podpora jazykového i přírodovědného
vzdělávání s širokou nabídkou výběrových seminářů a dalších rozšiřujících aktivit,
zapojování žáků do projektových činností, kvalitní příprava na maturitní zkoušku, úspěšnost
v přijímání na vysoké školy a modernizované materiální zázemí pro vzdělávání. Realizac i
koncepčních záměrů rovněž příznivě ovlivňuje dlouhodobě rozvíjená spolupráce
s tuzemskými i evropskými zahraničními školami, což vytváří výborné podmínky zejména
pro rozvoj jazykového a přírodovědného vzdělávání, a také partnerská spolupráce
se zákonnými zástupci, Spolkem rodičů a zřizovatelem.
Nastavený model řízení s jasným delegováním kompetencí na tři zástupce (ředitelka nově
ustanovila pozici třetího zástupce) napomáhá k plynulému fungování organizace. Do
systému řízení jsou také zapojeni pedagogové prostřednictvím předmětových komisí,
podílejí se na plánování výchovně vzdělávacího procesu, vyhodnocování jeho souladu se
ŠVP a realizují vzájemné hospitace. Využívání sdílených výukových materiálů a spolupráce
na mezitřídních projektech nebo přípravě žáků na soutěže či jazykové certifikace se
pozitivně promítají do zlepšující se úrovně výsledků vzdělávání žáků. Vedení školy sleduje
a aktivně vyhodnocuje kvalitu vzdělávacího procesu, nastavuje vhodná doporučení
k dalšímu zkvalitňování. Závěry z četné hospitační činnosti, která je zaměřena především na
začínající a nově nastupující pedagogy včetně následné kontroly posunu kvality výuky
učitele, jsou projednávány s jednotlivými vyučujícími a v souhrnné podobě také na poradách
školy. Přestože je pedagogickým pracovníkům poskytována zpětná vazba k jejich práci,
nedaří se vždy realizovat nastavená opatření ve výuce a eliminovat tak některé dílčí
nedostatky, např. omezené využívání sebehodnocení a vzájemného hodnocení žáků
a didaktických závěrů hodin. Ředitelka účelně využívá také další hodnoticí mechanis my,
např. evaluační dotazníky pro pedagogy, žáky a jejich zákonné zástupce, přihlíží k podnětům
školského parlamentu.



                                            2/7
Od posledního inspekčního hodnocení došlo obměnou více jak poloviny pedagogického
sboru k výraznému zlepšení personálních podmínek nejen z hlediska jejich kvalifikovanos ti
(z 55 vyučujících nesplňuje kvalifikační předpoklady pouze jeden pedagog), ale také
optimálního rozložení věkové struktury celého pedagogického sboru. Začínajícím učitelům
(4) je poskytována potřebná metodická podpora prostřednictvím uvádějících učitelů. Vedení
školy vytváří podmínky pro další vzdělávání pedagogických pracovníků, které se ve
sledovaném období tří školních let zaměřovalo na aktuální témata primární prevence
duševního zdraví, rozvoj manažérských a digitálních kompetencí a inovativní metody
oborových didaktik.
Vícezdrojové financování umožňuje efektivní zajišťování provozu školy i cílené
zkvalitňování podmínek a realizaci vzdělávání podle ŠVP v plném rozsahu. Od minulé
inspekční činnosti se podařilo výrazně zlepšit stav objektu hlavní budovy např. novou
fasádou, výměnou oken, rekonstrukcí vnitřního atria a tělocvičen, zmodernizovat některé
odborné učebny a jejich vybavení a celkově vytvořit podnětné a estetické prostředí
společných částí interiéru. Limitující prostorové podmínky a paralelně probíhající výuka
ve dvou budovách (včetně využívaných tělocvičen jiných subjektů) kladou nemalé nároky
na organizaci vzdělávacího procesu. Vybavení učeben digitálními technologie mi
a pomůckami je na dobré úrovni. Využívání zmodernizované odborné učebny fyziky a dobře
vybavených jazykových učeben přispívá k rozvoji odborných kompetencí žáků. Vstup do
hlavní budovy je zabezpečen stálou službou recepce, kamerovým i elektronickým systémem
a uzavírací pohyblivou stěnou. Objekt odloučeného pracoviště je uzamčen, vstup do budovy
je opatřen službou zaměstnance školy a zvonkem. Školní stravování je zajištěno externím
subjektem v budově školy.


                         Hodnocení průběhu vzdělávání
Kvalita výuky ve sledovaných hodinách byla pozitivně ovlivněna odbornými zkušenostmi
vyučujících a jejich zaujetím pro vyučovaný předmět. Efektivitu vzdělávání zvyšuje jeho
organizace, tj. využívání dělených hodin v jazykovém a matematickém vzdělávání, účelné
využití disponibilních hodin vzhledem k profilaci absolventa a provázanost všeobecného
vzdělávání s praktickým využitím poznatků, např. odborné exkurze a workshopy ve škole či
na odborných pracovištích vysokých škol a sociálních partnerů. Podpora rozvoje řečových
kompetencí žáků je systémově zajištěna prostřednictvím diferenciace jazykových skupin
podle dosažené úrovně pokročilosti s navazující přípravou na certifikované zkoušky
a širokou nabídkou jednoletých a dvouletých seminářů před zakončením studia maturitní
zkouškou.
Společným znakem většiny hospitovaných hodin byla podnětná pracovní atmosféra,
převládaly metodicky a didakticky zdařilé hodiny, které měly jasně definovaný vzdělávac í
cíl a promyšlenou strukturu s účelně využitým časovým prostorem. Efektivita vzdělávac ího
procesu byla účinnější zejména v hodinách, kde byly zařazovány metody a formy
činnostního učení, aktivity podporující tvořivost a iniciativu žáků a úlohy podporující
dosažení vzdělávacího cíle. Převažující formou uplatněnou ve většině hospitovaných hodin
byla frontální výuka s řízeným rozhovorem, kombinovaná se samostatnou prací žáků.
Vyučující žáky vhodně motivovali, poskytovali jim zpětnou vazbu a dostatek času pro řešení
úloh. Ve většině sledované výuky žáci pracovali soustředěně, byli aktivní a prokazovali
dobré znalosti, což koresponduje s jejich dosahovanými výsledky. Časté využití didaktické
techniky, pomůcek a textových materiálů efektivně podporovalo názornost výuky, včetně
využívání elektronického úložiště studijních materiálů. K pochopení probíraných jevů
v širších souvislostech přispívalo časté zařazování mezipředmětových poznatků a příkladů


                                           3/7
z praxe, což přispívalo k rozvoji funkčních gramotností žáků. Žáci reagovali na položené
otázky, neobávali se sami dotazovat na detaily nebo souvislosti daného tématu, iniciativně
přistupovali k řešení zadaného úkolu a prokazovali odpovídající míru znalostí a dovedností.
Efektivitu výuky pouze v některých sledovaných hodinách snižovaly méně účinné
didaktické postupy a dílčí metodické nedostatky. Dominující postavení učitele, nižší míra
pestrosti metod a střídání činností vedly k pasivitě a nerovnoměrnému zapojení žáků
do vyučování. V těchto hodinách učitelé v menší míře individualizovali a diferencova li
zadávané úkoly s ohledem na žáky s odlišným tempem práce a rozdílnými studijními
předpoklady, méně často také pracovali se žáky se zájmem o vyučovaný předmět a žáky
nadanými či rychlejším tempem práce. Všichni žáci často plnili stejné typy úloh bez odlišné
míry obtížnosti. Vyučující pouze sporadicky ověřovali, zda a na jaké úrovni žáci zvládli
obsah aktuálně probíraného učiva nebo efektivně využili závěrečné shrnutí, reflexi výuky se
zapojením žáků. Vzhledem k typu školy byla častěji zaznamenána nižší míra jazykové
kultury a používání nespisovné češtiny některými učiteli a žáky.
Všestranný osobnostní rozvoj žáků je podporován dalšími rozšiřujícími aktivita mi
navazujícími na ŠVP, např. zapojení žáků do debatní ligy, celoškolní a mezipředměto vé
projekty, charitativní akce, tematické a odborné exkurze a přednášky nebo zájmové aktivity
žáků. V rámci jazykového vzdělávání jsou realizovány výměnné studijní pobyty žáků,
jazykové kempy a pravidelné poznávací zájezdy do zahraničí (např. Německo, Velká
Británie, Španělsko, Francie). K profilaci absolventů také účinně přispívá široké spektrum
volitelných předmětů a seminářů ve vyšších ročnících studia. Jejich náplň a zaměření cíleně
prohlubují znalosti i dovednosti žáků v širších souvislostech, zároveň posilují a rozvíjejí
osobnostní a klíčové kompetence žáků. Některé nabízené semináře reagují na aktuální
poptávky žáků i očekávané požadavky reálné praxe, např. média a masová kultura,
překladatelský seminář, semináře novodobé literatury a soudobých dějin, či odborné
semináře přírodovědných předmětů s přesahem do terciárního vzdělávání. Žáci se podílejí
na informování veřejnosti o aktivitách školy prostřednictvím sociálních sítí a školního
časopisu GPJP times.


                          Hodnocení výsledků vzdělávání
Poskytování poradenských služeb je založeno především na úzké osobní spolupráci členů
školního poradenského pracoviště s vedením školy, třídními učiteli, ostatními pedagogy i
zákonnými zástupci. Od předchozí inspekční činnosti bylo školní poradenské pracoviště
rozšířeno o pozici školní psycholožky. Školní preventivní strategie zohledňuje potřeby školy
i skladbu třídních kolektivů a umožňuje včasnou identifikaci případných problémů.
Nastavené mechanismy, pravidla a metodiky poskytují všem aktérům vzdělávání funkční
systém při řešení výchovně vzdělávacích problémů a prevenci rizikového chování, např.
interní preventivní programy, intervence ve třídách, konzultace s pedagogy. Řada
osvědčených nástrojů, jako jsou adaptační a sportovní kurzy, práce s třídními kolektivy,
tematicky zaměřené přednášky, akce a sportovní aktivity, posiluje sounáležitost žáků se
školou a vede k vytváření pozitivních vzájemných vztahů mezi učiteli a žáky. Ojedinělé
případy rizikových jevů jsou řešeny individuálně výchovnými komisemi ve spolupráci
s třídními učiteli a zákonnými zástupci.
Škola průběžně identifikuje individuální vzdělávací potřeby žáků ohrožených studijním
neúspěchem a poskytuje jim podporu formou individuálních konzultací, doučování, realizac í
plánu pedagogické podpory. K úspěšnému předcházení školní neúspěšnosti přispívají i další



                                            4/7
opatření, např. možnost opravy či odložení některých písemných prací, osobní přístup
pedagogů i systematická práce všech členů poradenského pracoviště.
Podpora nadaných žáků je realizována formou různorodých aktivit, např. reprezentace školy
v odborných a sportovních soutěžích a předmětových olympiádách, účast v kroužcích (např.
badatelský, konverzace v cizích jazycích, dramatické soubory) nebo v programu seberozvoje
prostřednictvím mezinárodně uznávané Ceny Vévody z Edinburghu. Žáci školy se často
umisťují na předních místech celostátních kol přírodovědných a jazykových olympiád, ve
středoškolské odborné soutěži v biologii a překladatelství. Škola vytváří vhodné podmínky
také pro rozvoj talentovaných žáků s vyhraněným zájmem, kterým umožňuje studium podle
individuálního vzdělávacího plánu (v tomto školním roce 13 žákům v oblasti sportu,
jazykových dovedností nebo umění).
Kariérové poradenství funguje na standardní úrovni. Pozitivní vliv mají individuá lní
konzultace při výběru volitelných seminářů a maturitních předmětů a následné volby
navazujícího studia na vysokých školách. Kázeňská opatření jsou ukládána v souladu se
školním řádem. Pozornost je věnována motivačnímu hodnocení žáků prostřednictvím
udělování pochval, které výrazně převažují nad výchovnými opatřeními.
Výsledky vzdělávání jsou pravidelně vyhodnocovány na jednáních pedagogické rady
i v rámci předmětových komisí. Úroveň osvojených vědomostí, znalostí i praktických
dovedností žáků je ověřována prostřednictvím běžných nástrojů, tzn. pololetní a závěrečná
klasifikace, ústní a písemné zkoušení žáků, a také při laboratorních cvičeních a žákovských
projektech. Vstupní testy po zahájení studia, ověřující znalosti všech žáků v anglické m
a českém jazyce a matematice, umožňují diferenciaci žáků ve skupinách i cílený individuá lní
přístup pedagogů. Při ukončování cyklu nižšího gymnázia skládají žáci zkušebně tzv.
„malou maturitu“ z anglického a českého jazyka a matematiky s cílem ověření jejich
znalostí, a především posílení motivace ke vzdělávání na vyšším gymnáziu. Připravenost
žáků k maturitní zkoušce (dále „MZ“) je průběžně ověřována prostřednictvím cvičnýc h
školních didaktických testů i zapojením školy do pilotního ověřování validity didaktickýc h
testů a v rámci nácviku částí ústní i písemné profilové části zkoušky.
Od posledního inspekčního hodnocení došlo k celkovému zlepšení výsledků vzdělává ní
žáků. Ředitelka na základě zjištění konstatovaných v předchozí inspekční zprávě přijala
účinná opatření, která se pozitivně promítla do vzdělávacích výsledků žáků v průběhu i při
ukončování vzdělávání. Výsledky žáků jsou v průběhu vzdělávání stabilní. Při postupu žáků
z nižšího gymnázia na vyšší se významně neliší. Ve srovnání s předchozím inspekčním
hodnocením se výrazně snížil počet neprospívajících. V prvním pololetí školního roku
2023/2024 neprospěli pouze čtyři žáci, ve druhém pololetí pouze dva, a to na vyšším
gymnáziu, téměř polovina všech žáků školy prospěla s vyznamenáním. V průběhu
vzdělávání dosahují mírně lepších výsledků žáci vyššího osmiletého gymnázia než žáci
gymnázia čtyřletého. Vyšší průměrná omluvená absence na žáka je způsobena
dlouhodobými zdravotními obtížemi některých žáků. Od posledního inspekčního hodnocení
také výrazně poklesl počet žáků přestupujících v průběhu vzdělávání na jinou školu.
V externím testování ČŠI dlouhodobě dosahují žáci školy v rámci ČR vždy výborných
výsledků.
V rámci celorepublikového srovnání dosahují žáci ve společné části MZ v didaktickýc h
testech z českého a cizích jazyků výrazně lepších výsledků než žáci dané skupiny oborů.
Na úrovni školy jsou dlouhodobě úspěšnější žáci čtyřletého než žáci osmiletého gymná zia.
Nastavený systém všestranného individuálního vzdělávání se promítá i do profilové části
MZ. Téměř všichni žáci uplatňují jazykové certifikáty (převážně z anglického jazyka),
úrovně C1 dosahuje přes polovinu žáků, velmi často i C2, téměř polovina skládá zkoušky ze


                                            5/7
dvou cizích jazyků, třetina žáků z přírodovědných předmětů nebo matematiky. Výborné
výsledky v průběhu i při uzavírání studia dokládá také postup všech žáků do terciárního
vzdělávání.


                                         Závěry
Vývoj školy
– Od posledního inspekčního hodnocení v roce 2017 došlo k rozšíření týmu vedení školy
  o funkci třetího zástupce,
– výraznou obměnou pedagogického sboru se optimalizovalo jeho věkové rozložení,
  vzdělávání zajišťuje kvalifikovaný pedagogický sbor,
– činnost školního poradenského pracoviště byla posílena o pozici školního psychologa,
– došlo ke zlepšení průběžných výsledků vzdělávání žáků a výsledků u maturitníc h
  zkoušek,
– vedení školy systematicky zlepšuje materiálně technické podmínky vzdělávání.
Silné stránky
– aktivní přístup vedení školy ke zkvalitňování materiálních podmínek vzdělávání (2.4),
– systémově nastavené jazykové vzdělávání spojené s dalšími aktivitami cíleně podporuje
  jazykové kompetence žáků (4.1),
– motivační prostředí podporuje všestranný osobnostní rozvoj žáků prostřednictvím jejich
  účasti v rozmanitých projektech a soutěžích (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v části hodin chybějící didaktické závěry, které by poskytovaly dostatečnou reflexi výuky
  žákům i pedagogům (4.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– častěji využívat závěry vyučovací hodiny k vyhodnocení stanoveného vzdělávacího cíle,
  a více zapojovat žáky do sebehodnocení a vzájemného hodnocení,
– ve větší míře využívat diferenciaci úloh s ohledem na individuální vzdělávací potřeby
  žáků, převážně žáků nadaných nebo s rychlejším tempem práce,
– více dbát na jazykovou kulturu a korigovat užívání nespisovné češtiny některými učiteli
  a žáky ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            6/7
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Změna Zřizovací listiny příspěvkové organizace Gymnázia prof. Jana Patočky, Praha
      1, Jindřišská 36, ze dne 20. 11. 2019
 2.   Potvrzení ve funkci ředitelky školy Č.j. 450727/2021 s účinností od 1. 8. 2021
 3.   Koncepce dalšího rozvoje školy
 4.   Školní vzdělávací program pro osmileté a čtyřleté gymnázium „Vzdělání – cesta ke
      svobodě“, denní forma vzdělávání, platný od 1. 9. 2007 včetně dalších aktualizac í,
      poslední aktualizace k 1. 9. 2024
 5.   Školní řád Gymnázia prof. Jana Patočky, platný k termínu inspekce
 6.   Rozvrh vyučovacích hodin, školní rok 2024/2025
 7.   Třídní knihy, školní rok 2024/2025 vedené k termínu inspekce
 8.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
 9.   Výroční zpráva o činnosti školy za školní rok 2022/2023
10.   Kniha úrazů


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 MgA. Naděžda Ostřanská, školní inspektorka, vedoucí inspekčního týmu
 Ing. Stanislav Paris, školní inspektor
 PhDr. Bc. Tibor Slažanský, PhD., školní inspektor
 Mgr. Hana Vejrážková, školní inspektorka
 Bc. Hana Vejdovská, kontrolní pracovnice


25. 10. 2024


                                          7/7
