                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-920/22-M


Název                               Gymnázium, Hranice, Zborovská 293
Sídlo                               Zborovská 293, 753 01 Hranice
E-mail                              gymnazium@gymnaziumhranice.cz
IČO                                 70 259 909
Identifikátor                       600 017 788
Právní forma                        příspěvková organizace
Zastupující                         RNDr. Vladimír Slezák, Ph.D.
Zřizovatel                          Olomoucký kraj
Místo inspekční činnosti            Zborovská 293, 753 01 Hranice
Termín inspekční činnosti           14. − 16. 9. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školního
vzdělávacího programu.
Zjišťování a hodnocení naplnění školního vzdělávacího programu.




2022/2023                                            1
                                    Charakteristika
Gymnázium, Hranice, Zborovská 293 (dále „škola“) vykonává činnost střední školy
poskytující základní vzdělání a střední stupeň vzdělání s maturitní zkouškou.
Škola vzdělává žáky v denní formě vzdělávání v šestiletém studijním cyklu v oboru
79-41-K/61 Gymnázium a ve čtyřletém studijním cyklu v oboru 79-41-K/41 Gymnázium.
Zaměření školy je všeobecné, jejím hlavním cílem je především příprava žáků k dalšímu
studiu na vysokých a vyšších odborných školách.
K termínu inspekční činnosti vykázala škola celkem 274 žáky zařazené
ve 12 třídách. Ve škole se vzdělávají žáci se speciálními vzdělávacími potřebami, žáci
nadaní i žáci s odlišným mateřským jazykem.
Školní stravování žáků je zajišťováno na základě smlouvy ve dvou školních jídelnác h
v Hranicích.
Svou činnost škola přehledně prezentuje ve výročních zprávách a na svých webových
stránkách www.gymnaziumhranice.cz.


                         Hodnocení podmínek vzdělávání
Nastavený systém řízení odpovídá velikosti a podmínkám subjektu. Opírá se o stanovený
pracovní a organizační řád, který vymezuje rozdělení kompetencí a povinností mezi
jednotlivé pracovníky školy, a o soubor vnitřních směrnic. Koncepční záměry rozvoje školy
po nástupu nového ředitele školy vycházejí z jejích reálných potřeb a zájmu zřizovate le
a jsou zpracovány jako součást školních dokumentů, jejich plánem je modernizace
vyučovacího procesu a vybavení školy. Deklarovaná strategie stanovuje dlouhodobé cíle,
které jsou podrobně rozpracovány v krátkodobých plánech pro daný školní rok. Jedním
z prvních kroků ředitele školy bylo vytvoření nového školního vzdělávacího programu, který
již z těchto tezí vychází. Naplňování obsahu vzdělávání i vytyčených cílů je pravidelně
vyhodnocováno, na základě těchto hodnocení pak dochází k operativním úpravám plánu
práce. Vedení školy v systému řízení vhodně přihlíží k závěrům jednání pedagogické rady,
opírá se o výsledky práce předmětových komisí a účelně využívá další zpětnovazeb né
mechanismy. Součástí uplatňované strategie školy je také umožnění studijní profilace žáků
a podpora rozvoje jejich praktických dovedností, které se v průběhu vzdělávání uskutečňují
pomocí volitelných předmětů a seminářů zaměřených na technickou, přírodovědnou,
humanitní
i společenskovědní oblast. Realizaci koncepčních záměrů školy příznivě ovlivňuje
partnerská spolupráce zejména se zřizovatelem školy, školskou radou a se zákonnými
zástupci žáků. Škola aktivně propaguje svoji činnost ve vztahu k potencionálním zájemcům
o studium i ostatní veřejnosti. V této oblasti spolupracuje hlavně se základními školami
v okolí. Přínosná pro zkvalitnění vzdělávání je rovněž spolupráce s městem Hranice,
s organizacemi, institucemi a spolky v regionu, s Univerzitou Palackého Olomouc a Domem
dětí a mládeže Hranice. Kladem je také činnost rodičovského sdružení, které škole pomáhá
zejména organizačně a finančně při pořádání školních akcí. Významným partnerem vedení
školy je studentský parlament, kdy členové parlamentu předkládají návrhy pro zkvalitně ní
klimatu školy. Následně je realizují za součinnosti školy, dobrovolníků a donátorů. I když je
řídicí a kontrolní systém nastaven způsobem, který postihuje všechny oblasti fungo vá ní
subjektu, v praxi se škole dosud nepodařilo plně eliminovat některé dílčí nedostatky
v metodickém vedení výuky, spočívající v často omezeném využívání sebehodnocení
a vzájemného hodnocení žáků a v absenci závěrečného motivačního shrnutí vyučovac í
jednotky.


2022/2023                                    2
Složení pedagogického sboru umožňuje plnit záměry a cíle realizovaného školního
vzdělávacího programu. Ve škole je celkem 29 učitelů, včetně ředitele školy
a jeho zástupce. Pedagogický sbor je v současné době stabilizovaný, průběžně je doplňovaný
o pedagogy, kterým je věnována potřebná pozornost a péče přispívající k jejich úspěšnému
začlenění do vzdělávacího procesu a bezproblémové adaptaci do pracovního kolektivu.
Vedení školy podporuje profesní rozvoj zaměstnanců, vytváří rovnocenné podmínky pro
další vzdělávání pedagogických pracovníků, které bylo realizováno s ohledem na zvoleno u
strategii školy, potřeby a zájmy jednotlivých učitelů, finanční možnosti školy a nabídku
vzdělávacích institucí. Vzdělávání probíhalo formou kurzů v rámci akreditovaných akcí
a také formou samostudia pedagogických pracovníků. Nabyté vědomosti a dovednosti
vyučujících se však zatím jen částečně projevily zkvalitněním metodického vedení výuky.
Škola pro výuku disponuje dostatečným materiálním zázemím. Počet a velikost odborných
i kmenových učeben odpovídá aktuálnímu naplnění kapacity školy i obsahu uplatňova né ho
školního vzdělávacího programu. Za přispění finančních prostředků od zřizovate le,
doplňkové činnosti a prostředků z operačních programů dochází k postupné obnově
a modernizaci materiálního vybavení školy, které je hlavně v oblasti vybavení a funkčnosti
odborných učeben značně zastaralé a nutně potřebuje modernizaci. Pozornost vedení školy
je věnována údržbě a modernizaci školní budovy, obnovován je žákovský nábytek,
pořizovány jsou nové učební pomůcky, počítačová a audiovizuální technika. K estetické
úpravě většiny školních prostor jsou vhodně využívány žákovské práce, trofeje a ocenění ze
sportovních a naukových soutěží.
Podporován je také správný vývoj a společensky odpovědné chování žáků začleněním
problematiky výchovy ke zdraví prostřednictvím výuky, organizováním sportovních aktivit
a akcí zaměřených na zdravý životní styl a udržitelný rozvoj společnosti.


                          Hodnocení průběhu vzdělávání
Hodnocené vyučovací hodiny měly vždy stanoveny konkrétní vzdělávací cíle, které
odpovídaly očekávaným výstupům realizovaného školního vzdělávacího programu,
s přihlédnutím k dosavadním znalostem a dovednostem žáků a k jejich přípravě na maturitní
zkoušku. Po odborné stránce byly vyučovací hodiny připravené, vzdělávací obsah byl
aktualizován v souladu se současnými vědeckými poznatky. Výuka byla metodicky většinou
založena na uplatňování tradičních pedagogických postupů, kdy převažovalo frontálně
vedené vyučování kombinované se samostatnou prací žáků nebo společným ústním či
písemným procvičením vzdělávacího obsahu. Kooperativní aktivity ve flexibilníc h
skupinách byly zařazeny pouze v nižší míře. Uplatňovaná frontální výuka neumožňo va la
výraznější diferenciaci učiva, žáci tak pracovali většinou na identických úkolech se stejnou
mírou obtížnosti. I přes omezené využití aktivizačních prvků žáci většinou pracovali se
zájmem a s chutí, byli záměrně motivováni do všech učebních aktivit. Ve vyučovac íc h
hodinách byla patrná snaha učitelů nepředkládat žákům hotové informace, dařilo se jim
prostřednictvím otázek přecházet do řízeného rozhovoru. Vyučující také vhodně zařazova li
do vzdělávání problémové úlohy rozvíjející logické myšlení a tvořivost žáků. Jen
v minimální míře však žáci při této práci využívali různé informační zdroje, jež by podpořily
zejména rozvoj jejich kritického myšlení. Nadaným žákům byly zřídka vytvářeny další
vhodné příležitosti pro jejich rozvoj. Pouze v několika vyučovacích hodinách byly těmto
žákům nabízeny další úkoly rozvíjející jejich schopnosti a talent. Individuální přístup
k žákům se speciálními vzdělávacími potřebami nebyl vždy dostatečně zřetelný, jejich
zohledňování probíhalo zejména v průběhu samostatné práce. Pozitivem všech vyučovac íc h
hodin bylo propojení nabytých vědomostí s reálnými situacemi běžného života. Ke zvýšení


2022/2023                                    3
názornosti využívali pedagogové vhodné učební pomůcky, v některých vyučovac íc h
hodinách pracovali také s audiovizuální technikou, která umožnila vedení výuky interaktivní
formou. Komunikace mezi vyučujícími a žáky probíhala korektně, žáci adekvátně reagovali
na pokyny a zpravidla prokazovali odpovídající úroveň znalostí a dovedností vzhlede m
k požadovaným výstupům. V průběhu řízeného rozhovoru nebo neformální diskuse měli
žáci dostatek prostoru k prezentaci svých názorů a věcné argumentaci, kdy aplikova li
získané teoretické poznatky při řešení konkrétních úkolů. Pracovní tempo bylo přiměřené
schopnostem žáků a většině z nich umožnilo aktivní zapojení do výuky. Učitelé podporovali
žáky v jejich práci s využitím převážně pozitivního hodnocení. Jen výjimečně však při tom
byla žákům poskytnuta formativní zpětná vazba motivující je k dalšímu učení a reflektujíc í
individuální pokrok žáka. V závěru většiny vyučovacích hodin scházelo motivační shrnutí
a zhodnocení jejich průběhu, efektivity i aktivity žáků, stanovení cílů na příští vyučovac í
hodinu, téměř vůbec pak nebylo při vzděláváním uplatňováno sebehodnocení a vzájemné
hodnocení žáků. Žákům tak nebyla v dostatečném rozsahu poskytnuta efektivní zpětná
vazba o míře naplnění výukového cíle.
V cizích jazycích, hlavně v anglickém, byla výuka vhodně vedena převážně v daném cizím
jazyce, k mateřskému jazyku bylo přistupováno zejména při vysvětlování gramatick ýc h
jevů. Frontální výuka byla efektivně střídána s prací ve skupinách, dvojicích či samostatnou
prací žáků. Rozvíjeny byly zejména produktivní dovednosti (mluvení) i receptivní
dovednosti žáků (poslech a četba) včetně upevňování správné výslovnosti. Důraz byl také
kladen na rozšiřování slovní zásoby zejména se zaměřením na témata ústní části maturi tní
zkoušky. Díky nízkému počtu žáků ve skupinách při výuce anglického jazyka i střídáním
práce ve dvojicích či skupinách byl žákům poskytnut dostatečný prostor pro vlastní mluvní
vyjádření. Chyby byly opravovány s citem, v průběhu vyučovacích hodin vládla příjemná
pracovní atmosféra, žákům byla poskytována zpětná vazba. Jako podpůrný materiál byla při
výuce využívána učebnice i další materiály. V průběhu hospitovaných hodin anglické ho
jazyka byla účelně využita didaktická technika jak vyučujícími, tak žáky. K procvičování
gramatiky a slovní zásoby byly žákům nabízeny také internetové zdroje a aplikace.
Ve vyučovacích hodinách byla v úvodu stanovena náplň hodiny po stránce obsahové,
v závěru byl průběh vyučovacích hodin shrnut žáky, kterým byl také poskytnut prostor pro
sebehodnocení.
V hodinách společenskovědních předmětů byly mimo jiné rozvíjeny občanské kompetence
žáků. Žáci jsou vedeni k participaci, která je realizována formou studentského parlamentu
a dobrovolnictví.


                          Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady. Se
získanými daty dále pracuje, přijímá konkrétní návrhy ke zlepšení výsledků ve vzdělává ní
a zpětně také provádí hodnocení účinnosti přijatých opatření. Přehled o znalostech
jednotlivých žáků získává prostřednictvím vlastních hodnoticích nástrojů, externí hodnoticí
nástroje, které by jí umožňovaly srovnání s ostatními školami, však zatím ve větším rozsahu
nevyužívá. Výsledná data z písemných prací většího rozsahu jsou vyučujícími analyzová na,
navrhována jsou opatření vedoucí k minimalizaci diagnostikovaných chyb. Škola podporuje
také rozvoj talentovaných žáků, kteří se často zapojují do školních kol různých druhů soutěží
a předmětových olympiád, nejúspěšnější z nich pak reprezentují školu v okresních,
regionálních, krajských i celostátních kolech. Zpětnou vazbou pro školu je tak úspěšnost
žáků v soutěžích, u maturitních zkoušek i v přijetí absolventů k dalšímu studiu na vysokých


2022/2023                                    4
školách. Škola identifikuje žáky s rizikem školního neúspěchu, zajišťuje jim primární
podporu v průběhu vyučování, nabízí individuální konzultace, nebo pravidelně realizuje
doučování, případně zintenzivňuje přípravu žáků na maturitní zkoušku. Ve školním roce
2021/2022 nevykazovaly výsledky vzdělávání žáků v jednotlivých vyučovacích předmětech
závažné vzájemné odchylky. Na dosahované výsledky vzdělávání pozitivně působí
skutečnost, že se škola nepotýká s vysokou absencí žáků ve vyučování.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy a na webových stránkách školy.
Pracovníci školního poradenského pracoviště mají jasně vymezené kompetence, jsou aktivní
a při své činnosti empatičtí. Zaměřují se na péči o žáky se speciálními vzdělávac ími
potřebami (dále „SVP“), žáky s psychickými problémy, žáky ohroženými školním
neúspěchem a dále na prevenci rizikového chování. Z důvodu nárustu žáků s psychickými
potížemi škola usiluje o zřízení pozice školního psychologa. Výchovné a výukové obtíže
řeší školní poradenské centrum ojediněle. Pomoc žákům se SVP je založena na
individuálním přístupu pedagogických pracovníků, kteří jsou pravidelně informo vá ni
o žácích se SVP na poradách školy nebo osobním pohovorem výchovné poradkyně s třídním
učitelem a ostatními vyučujícími.
Kariérní poradenství funguje standardně. Ke zvýšení informovanosti žáků v této oblasti
pomáhají návštěvy veletrhu vysokých škol, dny otevřených dveří konkrétních vysokých
škol, individuální konzultace a doporučení pestré nabídky on-line testů a kurzů. Škola
sleduje přijetí svých absolventů na vysoké školy a jejich další směřování.
Náplň práce metodika prevence je systematicky promyšlená. Škola má zpracovaný
Minimální preventivní program. Je realizována škála aktivit a přednášek pro žáky školy,
která mají preventivní charakter. Cílem činnosti metodika prevence v průběhu celého
školního roku je průběžně začleňovat problematiku rizikového chování do vyučovac íc h
předmětů celého pedagogického sboru.


                                         Závěry
Vývoj školy
- Od 24. 8. 2021 došlo ke změně na vedoucí pracovní pozici ředitele školy.
- Nová koncepce školy je nastavena na modernizaci vyučovacího procesu a vybavení
  školy, vychází z ní i nový školní vzdělávací program.
Silné stránky
- Příznivé školní klima společně s partnerskou a vstřícnou komunikací pedagogickýc h
  pracovníků s žáky, která je založená na respektu vůči jejich základním potřebám, mají
  pozitivní dopad na kvalitu vzdělávání.
- Škola průběžně sleduje a vyhodnocuje výsledky vzdělávání žáků s využitím vhodných
  evaluačních nástrojů, systematicky navrhuje a přijímá účinná opatření ke zlepšení jejich
  prospěchu.




2022/2023                                    5
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opaření v oblasti výukových metod a forem.
- Závěry většiny vyučovacích hodin postrádají motivační shrnutí a zhodnocení práce žáků,
  v některých chybí sebehodnocení a vzájemné hodnocení ze strany žáků. Škola tak
  nerozvíjí u žáků dostatečně sociální kompetence a kompetence k učení.
Doporučení pro zlepšení činnosti školy
- Systematicky využívat v závěru vyučovací jednotky motivační zhodnocení práce žáků,
  se stanovením cílů na další vyučovací hodinu, a poskytovat jim tak zpětnou vazbu o jejich
  pokroku a dosažených výsledcích jejich práce.
- Ve výuce více uplatňovat formativní způsob hodnocení, zapojovat žáky do reflexe
  vlastního pokroku formou sebehodnocení nebo vzájemného hodnocení ve vazbě k jejich
  dalšímu osobnostnímu rozvoji a motivaci k učení.
- Pokračovat ve snaze modernizovat prostory školy, zejména odborné učebny.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na e-
podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení o právnické osobě s názvem Gymnázium,
       Hranice, Zborovská 293, ze dne 9. 9. 2022
 2.    Inspekční zpráva čj. 1552/14-M, ze dne 15. 12 2014
 3.    Školní řád gymnázia, ze dne 1. 9. 2022, včetně přílohy č. 1 Klasifikační řád
 4.    Třídní knihy – školní rok 2022/2023 k termínu inspekční činnosti
 5.    Koncepce rozvoje školy 2021-2026
 6.    Pracovní řád školy, ze dne 1. 9. 2022
 7.    Organizační řád školy, ze dne 1. 9. 2021
 8.    ŠVP pro gymnaziální vzdělávání s motivačním názvem „Vzdělání na míru“, čj. 6H
       567/2022, s platností od 1. 9. 2022
 9.    ŠVP pro gymnaziální vzdělávání s motivačním názvem „Intellegere, novisse, scíre
       (Víme, známe, umíme)“, s platností od 1. 9. 2009
10.    Rozvrh hodin – školní rok 2022/2023
11.    Matrika střední školy vedená v elektronické podobě k termínu inspekční činnosti
12.    Elektronický školní informační systém, záznamy k termínu inspekční činnosti
13.    Zápisy z jednání pedagogické rady školy, školní roky 2021/2022 a 2022/2023
       k termínu inspekční činnosti


2022/2023                                   6
14.    Výroční zprávy o činnosti školy za školní rok 2021/2022, ze září 2022
15.    Složka: Hospitační záznamy ředitele školy, školní rok 2021/2022
16.    Souhrnná dokumentace poradenských služeb ve škole, školní rok 2021/2022
17.    Seznam žáků se speciálními vzdělávacími potřebami vedený k termínu inspekční
       činnosti
18.    Dokumentace z osobních složek pedagogických pracovníků školy – doklady
       o dosaženém vzdělání vzhledem k odborné kvalifikaci a o absolvovaných studiích
       v rámci dalšího vzdělávání pedagogických pracovníků, aktuálně vedená k termínu
       inspekční činnosti
19.    Souhrnné přehledy prospěchu, hodnocení chování a absence žáků za 1. a 2. pololetí
       školních roků 2020/2021 a 2021/2022
20.    Hodnocení maturitní zkoušky 2021 – společná část
21.    Plán autoevaluace školy na období školních roku 2021/2022, 2022/2023 a 2023/2024,
       ze dne 26. 10. 2021
22.    Písemné práce z matematiky, českého jazyka a cizího jazyka (výběr), školní rok
       2021/2022
23.    Složka výchovného poradenství
24.    Plán školního poradenského pracoviště, školní rok 2021/2022
25.    Plán práce výchovného poradce, školní rok 2021/2022
26.    Dokumentace k žákům se speciálními vzdělávacími potřebami
27.    Minimální preventivní program, školní rok 2021/2022
28.    Doklady vztahující se k finančním podmínkám školy
29.    Doklady související se zajištěním bezpečnosti a ochrany zdraví žáků k termínu
       inspekční činnosti



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2022/2023                                  7
Složení inspekčního týmu a datum vyhotovení inspekční zprávy



 Mgr. Pavel Okleštěk, školní inspektor, vedoucí            Pavel Okleštěk v. r.
 inspekčního týmu
 Mgr. David Náhlík, školní inspektor                        David Náhlík v. r.

 Mgr. Věra Krakovská, školní inspektorka                  Věra Krakovská v. r.

 Mgr. Iva Švecová, školní inspektorka                       Iva Švecová v. r.

 Ing. Petra Kalabisová, kontrolní pracovnice              Petra Kalabisová v. r.


V Olomouci 10. října 2022


Datum a podpis ředitele školy potvrzující projednání a převzetí inspekční zprávy


 RNDr. Vladimír Slezák, Ph.D.                         Vladimír Slezák v. r.
 ředitel školy

V Hranicích 11. 10. 2022




2022/2023                                      8
