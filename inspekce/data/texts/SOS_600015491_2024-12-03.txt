                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1382/24-Z
                                       Sp. zn. ČŠIZ-S-266/24-Z


Název                               Církevní střední škola pedagogická a sociální
                                    Bojkovice
Sídlo                               Husova 537, 687 71 Bojkovice
E-mail                              reditelna@cirkevka-bojkovice.cz
IČO                                 00 838 811
Identifikátor                       600 015 491
Právní forma                        školská právnická osoba
Zastupující                         Mgr. Jindřiška Beránková
Zřizovatel                          Česká kongregace sester dominikánek
Místo inspekční činnosti            Husova 537, Bojkovice
                                    Husova 540, Bojkovice
Inspekční činnost na místě          3. 12. 2024 − 6. 12. 2024

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školskými zařízeními podle § 174 odst. 2 písm. a), b) a c) zákona č. 561/2004 Sb., o
předškolním, základním, středním, vyšším, odborném a jiném vzdělávání (školský zákon),
ve znění pozdějších předpisů.


                                         Charakteristika
Církevní střední škola pedagogická a sociální Bojkovice (dále „škola“), jejímž zřizovate le m
je Česká kongregace sester dominikánek, Veveří 469/27, 602 00 Brno, je školskou
právnickou osobou. Škola vykonává činnost střední školy, střediska volného času, domova
mládeže a školní jídelny – výdejny. Škola vzdělává žáky v jednom oboru vzdělání 75-31-
M/01 Předškolní a mimoškolní pedagogika, a to v denní i dálkové formě. V době inspekce
školu navštěvovalo 119 žáků v denní formě vzdělávání a 60 žáků v dálkové formě
vzdělávání. Škola identifikovala žáky se speciálními vzdělávacími potřebami (dále „SVP“),
v době inspekce poskytovala podpůrná opatření 1. – 2. stupně 21 žákům.
Dále byla inspekční činnost vykonána ve středisku volného času (dále „SVČ“), které v době
inspekce nabízelo 20 zájmových útvarů s 69 zapsanými účastníky, domově mládeže (dále
„DM“), který ubytovával 53 žáků, a ve školní jídelně – výdejně.
Jedno hlavní jídlo je pro žáky a zaměstnance školy zajištěno smluvně v blízké školní jídelně
základní školy a školní jídelna – výdejna slouží pro ubytované žáky.


                         Hodnocení podmínek vzdělávání
Ředitelka školy zpracovala kvalitní koncepční plán rozvoje školy na roky 2020 – 2025, při
tvorbě kterého vycházela z vyhodnocení předcházejícího koncepčního materiálu, podrobné
znalosti možností a potřeb školy a také z externí analýzy potřeb v oblastech manageme ntu,
vzájemné informovanosti a provázanosti jednotlivých součástí školy a vztahů mezi všemi
aktéry vzdělávání. Jednotlivé vytyčené cíle se škole daří postupně naplňovat ve všech
oblastech. Na základě analýzy zájmu uchazečů o školou nabízené obory vzdělání se vedení
školy rozhodlo pro vzdělávání v jednom oboru Předškolní a mimoškolní pedagogika a obor
Sociální činnost již dále neotvírat. Díky vzrůstajícímu zájmu o pedagogický obor škola
rozšířila prostorové zázemí, zkvalitnila materiální podmínky ve škole i v domově mládeže,
pořídila didaktickou techniku a značné množství nových pomůcek, které přispívají ke
zvýšené kvalitě poskytovaného vzdělávání. Škola získala nové odborně zdatné pedagogy,
kteří sdílejí a naplňují vizi školy a připravují žáky profesně i duchovně zdatné pro práci ve
školství, o čemž svědčí výrazně zlepšené výsledky žáků u maturitní zkoušky a hodnocení
práce žáků jejich sociálními partnery.
Vytyčené cíle se promítly také do úpravy školního vzdělávacího programu, který reflektuje
všechny legislativou požadované úpravy, ale především byl cíleně zaměřen na profesní
přípravu žáků. Do učebního plánu byly zařazeny nové povinné předměty didaktického
charakteru (např. přírodovědná pregramotnost), byla posílena výuka českého jazyka a výuka
odborných předmětů. Došlo k větší vzájemné provázanosti časové i tematické a propojení
s přípravou projektových metodicky zpracovaných dní pro děti předškolního věku
(polytechnická pregramotnost, přírodovědná pregramotnost, matematická pregramotnost,
robotika aj.). Byl zvýšen počet dělených hodin u maturitních předmětů, což umožňuje
intenzivnější procvičení a upevnění učiva.
Ředitelka školy část svých pravomocí delegovala na své zástupce. Kontrolní a hospitační
činnost probíhá pravidelně, hospitace konané vedením školy jsou časté a spojené se
zhodnocením pedagogického procesu. V některých případech ale bez konkrétnějších závěrů,
které by vedly k cílenému zkvalitnění výuky využíváním úkolů s rozdílnou kognitivní
náročností především ve výuce přírodovědných předmětů. Část pravomocí, které se týkají
zajištění chodu střediska a domova mládeže, ředitelka školy účelně delegovala na své
vedoucí SVČ a DM. Kontrolní a hospitační činnost v těchto součástech je realizo vá na
vedoucími a vedením školy průběžně během celého roku.
Složení pedagogického sboru, který je již stabilní a odborně kvalifikovaný, umožňuje škole
plnit záměry a cíle školních vzdělávacích programů i s ohledem na profilaci školy, SVČ
i DM a možnosti jednotlivých žáků. Významná podpora je poskytována žákům i v rámci


                                            2/9
střediska volného času nebo domova mládeže. Odborný profesní růst pedagogů je realizo vá n
prostřednictvím dalšího vzdělávání pedagogických pracovníků, stáží u budoucích
zaměstnavatelů žáků školy a stínováním na partnerských středních pedagogických školách.
Teoretické poznatky a praktické dovednosti se pedagogům daří začleňovat do výchovně
vzdělávacího procesu, což má pozitivní vliv na využívání inovativních forem a metod ve
výuce, méně se však daří diferencovat výuku nabídkou úkolů s rozvojetvorným učením
v oblasti přírodovědných předmětů. Diskuse v rámci předmětových komisí a každodenní
předávání poznatků mezi pedagogickým týmem jsou účelné a vedou ke zkvalitňo vá ní
vzdělávání.
Poradenské služby jsou ve škole zajišťovány systematicky a efektivně prostřednictvím
školního poradenského pracoviště (ŠPP), jehož činnost je koordinována zástupkyní
ředitelky, která rovněž vykonávala funkci výchovné a kariérové poradkyně. Dalšími členy
týmu byly školní metodička prevence a školní psycholožka. Tato spolupráce s vedením
školy, třídními učiteli a ostatními pedagogy vytvářela velmi dobré a podnětné podmínky pro
žáky, což přispívalo k jejich celkovému rozvoji. Podpora žáků se speciálními vzdělávac ími
potřebami byla zajištěna včasnou identifikací jejich potřeb a pravidelnou spoluprací se
školskými poradenskými zařízeními, což vedlo k efektivní a cílené pomoci. V oblasti
kariérového poradenství výchovná poradkyně ve spolupráci s odbornými organizace mi
poskytovala žákům potřebné informace a podporu při rozhodování o jejich dalším
vzdělávání a profesní orientaci. Preventivní strategie školy byly účinné a projevily se
pozitivně v každodenním životě školy. Mezi specifické i nespecifické aktivity prevence
patřila organizace adaptačních pobytů pro žáky prvních ročníků, zavedení třídnických hodin
a testování sociálního klimatu ve třídách. Tyto činnosti účinně podporovaly pozitivní vztahy
v třídních kolektivech a přispívaly k vytvoření přátelského a soudržného školního prostředí.
Celkově poradenské služby školy plně podporovaly jak individuální potřeby žáků, tak
pozitivní rozvoj vztahů mezi žáky, což mělo přímý dopad na jejich vzdělávací i osobnostní
růst.
Vedení školy i ve spolupráci se zřizovatelem průběžně inovuje a výrazně zkvalitňuje
prostorové a materiální vybavení školy včetně DM a SVČ. Podařilo se zvýšit počet
kmenových i odborných učeben, vybavit je nábytkem, zabezpečit výuku moderní
didaktickou technikou, která je účelně využívána ve výuce i při volnočasových aktivitác h
žáků. Za významné podpory zřizovatele, projektů a finančních darů byly nově
zrekonstruovány některé prostory školy a DM. V rámci úspor energetické náročnosti školy
byla vybudována fotovoltaika. Nový bezbariérový přístup ve škole umožňuje přístup do
všech prostor školy také žákům s hendikepem. Prostorové a materiální vybavení sice
umožňuje realizaci školních vzdělávacích programů, pro výuku tělesné výchovy je ale
limitujícím faktorem absence tělocvičny. Škola využívá tělocvičnu blízké základní školy,
vlastní venkovní sportovní plochu a multifunkční sportovní areál města.
Prostředí školy je udržované, estetické, velmi podnětné a bezpečné. Škola pravidelně
vyhodnocuje bezpečnostní rizika a přijímá patřičná opatření. Nastavené preventivní
mechanismy školy jsou účinné.
Spolupráce se zřizovatelem, mateřskými, základními i středními školami, školskými
poradenskými zařízeními a odbornými zařízeními je na velmi dobré úrovni. Intenzivní
a oboustranně přínosná spolupráce mezi školou a sociálními partnery, na jejichž mateřských
a základních školách probíhá odborná praxe žáků, je pravidelně reflektová na
a vyhodnocována. Vedení a hlavní učitelky praxí z těchto škol se pravidelně scházejí
s vedením církevní střední školy a reflektují kvalitu metodických výstupů žáků školy tak,
aby následně byla upravena výuka teoretických odborných předmětů. Škola se stala také



                                            3/9
aktivním členem asociace středních pedagogických škol, velmi úzce spolupracuje se
středními pedagogickými školami Zlínského kraje. Škola se dlouhodobě zapojuje do
programů, v rámci kterých žáci vyšších ročníků vyjíždějí do zahraničích mateřských škol,
kde probíhá jejich odborná pedagogická praxe. Mají tak příležitost rozvíjet již získané
odborné dovednosti v cizojazyčném prostředí. Žáci školy i pedagogové si vyměňují
poznatky a zkušenosti ze vzdělávání, sportu i uměleckých činností. Na základě vlastního
prožitku se žáci seznamují s historií, kulturou a společenským děním v dané zemi, což u nich
významně rozvíjí komunikační, osobnostní a demokratické hodnoty.
Středisko volného času a domov mládeže vytvářejí vhodné podmínky pro komunikaci se
zákonnými zástupci žáků, kteří jsou průběžně informováni o celkovém dění a mají možnost
se účastnit akcí pořádaných školou.
Středisko v úzké součinnosti se školou dlouhodobě rozvíjí funkční spolupráci se všemi
partnery pro rozvoj vzdělávání a vytváří velmi dobré podmínky pro spolupráci se zákonnými
zástupci účastníků zájmového vzdělávání, zřizovatelem, městem Bojkovice, domovy pro
seniory a s římskokatolickou farností Bojkovice v oblasti kulturních a sportovních aktivit,
pořádáním výstav a koncertů.
Součinnost se všemi partnery školy, SVČ i domova mládeže je pro obohacení vzdělávac í
nabídky přínosná a smysluplná.
Strava pro žáky je smluvně zajištěna v blízké školní jídelně základní školy. Ve školní
jídelně-výdejně na domově mládeže je ubytovaným žákům poskytována strava formou
studené večeře, což nepřispívá k upevňování správných stravovacích návyků a podpoře
zdravého životního stylu účastníků vzdělávání.


                          Hodnocení průběhu vzdělávání
Vzdělávání bylo sledováno ve výuce všeobecně vzdělávacích předmětů český a anglick ý
jazyk, dějepis, křesťanská etiketa, chemie, výchova ke zdraví, fyzika, matematika a tělesná
výchova a ve výuce odborných předmětů pedagogika, hlasová výchova, hra na hudební
nástroje a v předmětech tělesná výchova s metodikou, výtvarná výchova s metodikou,
hudební výchova s metodikou a literárně dramatická výchova.
Ve výuce českého jazyka, dějepisu a křesťanské etikety využili vyučující široké spektrum
forem a metod práce, které byly pro žáky zajímavé a udržely jejich aktivní zapojení do všech
činností po celou vyučovací hodinu. Stanovené cíle byly pro žáky přiměřené, vycháze ly
z jejich znalostí a reálných prožitků, které dále rozvíjely a systematizovaly. Vhodně
zařazované opakování a upevňování učiva formou myšlenkových map, interaktivních her
a prací s informacemi z jiných, převážně digitálních, zdrojů přispívaly k dosažení
stanovených cílů. Společná práce ve dvojicích a skupinách žáky vedla k hledání
nejvhodnějšího řešení, porovnávání názorů a věcné argumentaci. Ke všem prováděným
činnostem byla žákům poskytována průběžná zpětná vazba, žáci pravidelně hodnotili vlastní
výkon i práci spolužáků.
Výuka anglického jazyka probíhala v dobře technicky vybavené a esteticky podnětné
učebně. Dílčí cíle byly velmi vhodně zvoleny i s ohledem na probírané téma a oborové
zaměření. Znalostní a dovednostní předpoklady žáků byly respektovány a příkladně
rozvíjeny. Jednotlivé činnosti se velmi vhodně střídaly, všichni žáci měli dostatečný prostor
k rozvoji komunikačních dovedností. Poslechové aktivity doplňovaly probírané gramatické
jevy, důraz byl kladen i na písemné procvičování, správnou výslovnost a používá ní




                                            4/9
správných větných struktur. Zpětná vazba byla účelná a adresná a měla pozitivní dopad na
postupný progres žáků.
Vyučovací hodiny chemie a výchovy ke zdraví byly vhodně didakticky strukturová ny
s jasným vymezením cíle a tématu. Použité metody a formy spolu s promyšleným využitím
vstupních i průběžných motivačních prvků byly zvoleny účelně, podněcovaly žáky k učení
a podporovaly jejich aktivní přístup k plnění zadaných úkolů. Žáci byli cíleně vedeni
k formulování odpovědí, volbě správného postupu při řešení plněných úkolů i k dodržování
správné odborné terminologie. V průběhu výuky měli dostatečný prostor pro komunikac i
a dostávali kvalitní zpětnou vazbu využitelnou k jejich dalšímu učení. Požadavky na žáky
ve výuce matematiky při procvičování a upevňování probíraného učiva byly přiměřené,
avšak ne pro všechny žáky dostatečně srozumitelné, práce s chybou byla málo účinná.
Vyučovací metody a formy použité ve fyzice byly málo efektivní. Prezentace nového učiva
spolu s jeho vysvětlováním byla nesprávně přenesena na žáky. Ve sledovaných hodinách
chemie, výchovy ke zdraví, fyziky a zejména matematiky chyběla možnost výběru úloh
s rozdílnou kognitivní náročností. V závěrech většiny sledovaných hodin bylo vhodnou
formou provedeno společné shrnutí učiva vzhledem ke stanoveným cílům i hodnocení práce
žáků.
V hodinách tělesné výchovy a metodiky tělesné výchovy bylo vzdělávání poskytováno
způsobem, který podporoval dosažení stanovených vzdělávacích cílů. Výukové metody
a formy byly voleny tak, aby žáky vedly k rozvoji dovedností. Téměř všichni žáci byli po
většinu času aktivně zapojeni do výuky, což podpořilo jejich soustředění na zadané aktivity.
V průběhu hodin měli žáci možnost získávat zpětnou vazbu, která byla využitelná pro jejich
další rozvoj. Výuka umožnila žákům pracovat s chybami jako s nástrojem k učení. Reflexe
těchto chyb byla přirozenou součástí vzdělávacího procesu a pomohla žákům pochopit, jak
se mohou zlepšovat. Cíle hodin byly žákům zřetelné, což přispělo k jasnějšímu pochopení
smyslu jednotlivých aktivit. V rámci vzdělávacího procesu měli žáci příležitost podílet se na
hodnocení průběhu hodin. Do výuky byly vhodně zapojeny zkušenosti z reálného života,
což posílilo propojení získaných znalostí a dovedností s praktickými situacemi. Vzdělávac í
proces v hodinách tělesné výchovy cíleně rozvíjel nejen pohybové schopnosti, ale i postoje,
jako je spolupráce, vytrvalost a respekt. Zároveň byl věnován prostor individuálnímu
pokroku každého žáka a zohledňování rozdílné úrovně dovedností a zkušeností, což
umožnilo efektivní přizpůsobení výuky potřebám jednotlivců. Vzdělávání v jednotlivýc h
hodinách bylo poskytováno tak, aby žákům zajistilo smysluplnou, aktivní a rozvojovou
výuku, která podporovala jak jejich pohybové dovednosti, tak osobní růst.
Výuka odborných předmětů (hlasová výchova a výuka hry na nástroj) byla na velmi dobré
úrovni. Kreativní přístup vyučujících efektivně podporoval rozvoj hudebního myšlení žáků.
Důraz byl kladen na aktivní zapojení všech účastníků hodin, prostředí bylo podnětné
a motivující pro kolektivní, skupinovou i individualizovanou výuku. Metodické postupy ve
výuce byly nápadité, s důrazem na interaktivitu a různorodost činností. Žáci byli vedeni
k aktivnímu objevování hudebních principů prostřednictvím her, dechových nebo
rytmických cvičení, zpěvu, poslechu nebo hry na hudební nástroje. Využití didaktické
techniky včetně interaktivních zařízení bylo smysluplné a promyšlené. V hodinách se
přirozeně propojovala teorie s praxí, což umožňovalo žákům okamžitě aplikovat nabyté
poznatky v hudebních činnostech. Významně byla podporována týmová spolupráce, která
přispívala k rozvoji sociálních dovedností.
Při sledování praktické části hudební výchovy s metodikou byly zvoleny přiměřené
pedagogické metody a formy s ohledem na osobnostní předpoklady dětí předškolního věku.
Na žákyně byly kladeny přiměřené a srozumitelné požadavky. Při vlastních hudebníc h



                                            5/9
činností byly žákyně podněcovány k rozvoji fantazie a možností využití vlastního potenciálu
a kreativity. Výsledky hudebních aktivit byly vyučující hodnoceny nejen individuálně, ale
i v rámci celé skupiny s důrazem na zvládnutí zvolených technik a dovedností.
Při sledování praktické části výtvarné výchovy s metodikou byly zvoleny přiměřené
motivační a pedagogické metody a formy s upozorněním na specifika děti předškolního
věku. Při vlastní výtvarné tvorbě byli žáci podněcováni k rozvoji fantazie a samostatnosti
při zpracovávání daného tématu s využitím různých výtvarných technik. Výsledky práce
žáků byly vyučující hodnoceny nejen individuálně, ale i v rámci celé skupiny s důrazem na
zvládnutí zvolených výtvarných technik a k naplnění daného cíle. Pozitivem bylo vedení
žáků k sebehodnocení a práci s chybou. Práce žáků byly vhodně využívány k výzdobě školy
a při kulturních akcích města Bojkovice.
Výuka v dramatické výchově vycházela z literárních textů přiměřených věku předškolníc h
dětí. Rozvíjela komunikativní dovednosti žákyň, vedla k přiměřené interpretaci získanýc h
informací a jejich správné aplikaci do praxe vzhledem k věku předškolních dětí. Při
dramatických cvičeních bylo vhodně využito střídání dynamických a relaxačních aktivit,
zajímavých motivačních aspektů a aktivizace žákyň k vytvoření dostatečného prostoru pro
jejich vlastní improvizaci. Žákyně se dokázaly soustředit a pohotově reagovat na
dramatickou situaci, všechny pracovaly s chutí a zájmem, verbálně se podporovaly, ochotně
se zapojovaly do nabízených činností a ověřovaly si své vlastní schopnosti. Při analýzác h
jednotlivých výstupů bylo aktivně využito sebehodnocení i vzájemné hodnocení žákyň,
které mezi sebou i s učiteli otevřeně diskutovaly, uměly naslouchat i respektovat jiné názory.
Kladné hodnocení kolektivem i vyučujícími přispívalo k prohlubování zájmu jednotlivc ů
o práci na zadaných úkolech, což se v konečném důsledku pozitivně projevilo v kvalitě
činností i na jejich vlastním výkonu.
Činnost SVČ byla realizována s ohledem na přípravu žáků do výuky a na volnočasové
aktivity v oblasti sportu, umění a sociální oblasti (znaková řeč). Nabízené aktivity rozvíje ly
zájmy, znalosti a tvořivé schopnosti žáků, podporovaly rozvoj jejich klíčových kompetencí
zejména sociálních a interpersonálních. Každodenní spolupráce SVČ se školou byla
oboustranně přínosná.


                          Hodnocení výsledků vzdělávání
Výsledky vzdělávání žáků, průběžné i celkové, jsou pravidelně projednávány na jednáních
pedagogické rady i v rámci předmětových komisí. Sdílený elektronický informační systém
umožňuje systematické sledování úspěšnosti žáků v průběhu celého školního roku. Zákonní
zástupci žáků jsou průběžně informováni o prospěchu na třídních schůzkách i pomocí
školního webového informačního systému. Výsledky vzdělávání žáků vykazovaly ve
sledovaném období velmi dobrou úroveň, u většiny žáků jednotlivých tříd nedocházelo
k výrazným výkyvům v rámci průběžných vzdělávacích výsledků. Celkově se výsledky žáků
od poslední inspekční činnosti zlepšily, ve srovnání dvou posledních uzavřených školních
roků 2022/2023 a 2023/2024 se průměrná známka (za celou školu) zlepšila z 1,69 na 1,53.
Škola se rovněž zapojuje do různých testování, ve školním roce 2022/2023 žáci dosáhli
v porovnání s ostatními žáky v rámci České republiky nadprůměrných výsledků
v přírodovědné gramotnosti a průměrných výsledků ve čtenářské gramotnosti.
Úspěšnost žáků u maturitní zkoušky se od poslední inspekční činnosti výrazně zlepšila,
v posledních třech školních letech je vysoká, většinou 100 %. Rovněž žákyně v dálkové
formě vzdělávání vykonaly maturitní zkoušku v posledních dvou školních letech všechny



                                             6/9
úspěšně. Škola sleduje uplatnění svých absolventů, je s nimi v kontaktu i po ukončení studia,
a dostává tak průběžnou zpětnou vazbu o jejich profesních úspěších.


V roce 2022 bylo ve škole provedeno dotazníkové šetření žáků všech ročníků, které
hodnotilo spokojenost žáků s výukou, vztahy v třídních kolektivech i ve škole celkově,
včetně práce školního psychologa. Více než 2/3 žáků bylo s volbou školy spokojeno
a nejlépe hodnotili výuku odborných předmětů.
Výsledky vzdělávání žáci pravidelně prezentují v rámci projektových dnů, které připravují
pro děti z mateřských škol a pro žáky ze školních družin. Tyto projektové dny připravuje
každá třída jako tým, přičemž každý žák má svou konkrétní roli, včetně role koordinátora.
Žáci zde prokazují schopnost organizovat a rozdělovat úkoly, plánovat aktivity, vytvářet
tematicky propojené hry a činnosti. Uplatňují kreativitu, tvořivost a schopnost efektivně
spolupracovat, což je nepostradatelná součást jejich přípravy na budoucí profesi učitelů
mateřských škol a vychovatelů. Prokazují zde míru osvojených klíčových dovedností
pedagogické práce a komunikace.
Škola má dobře propracovanou strategii prevence, která je zaměřena nejen na žáky ohrožené
školním neúspěchem, ale také na žáky nadané. Škola dokáže včas identifikovat žáky,
u kterých hrozí školní neúspěch, a efektivně jim poskytuje pomoc již od prvních příznaků
problémů. Součástí této strategie jsou konkrétní postupy pro práci s těmito žáky, ale i pro
podporu nadaných žáků, kteří jsou motivováni k dalšímu rozvoji a výzvám. K zajištění
účinnosti této podpory škola využívá různé evaluační nástroje, které slouží k získání zpětné
vazby a umožňují vyhodnocení efektivity poskytované pomoci. Tímto způsobem škola
podporuje jak žáky s potřebou intenzivní pomoci, tak i ty, kteří mají vysoký potenciál, čímž
přispívá k jejich celkovému rozvoji.


                                      Další zjištění
Škola je zapojena do vzdělávacího programu Pokusného ověřování Systému podpory
provázejících učitelů, které vyhlásilo MŠMT pro roky 2023–2025, kterým procházejí
provázející učitelky mateřských škol, které vedou žáky na pedagogické praxi a spolupracují
s nimi při realizaci výuky ve třídách, ve kterých vyučují.


                                         Závěry
Vývoj školy
– Navýšení nejvyššího povoleného počtu žáků ve škole na 180, z toho v denní formě
  čtyřletého vzdělávání byl nejvyšší povolený počet žáků stanoven na 120 (od 1. 9. 2024).
– Škola vzdělává žáky pouze v oboru vzdělání 75-31-M/01 Předškolní a mimoško lní
  pedagogika v denní i dálkové formě vzdělávání, dálková forma dvouletého zkráceného
  pomaturitní studium (od 1. 9. 2021).
– Navýšení nejvyššího povoleného počtu lůžek ve školském zařízení na 53 (od 11. 9. 2019).
– Rekonstrukce prostor školy, navýšení počtu tříd a jejich prostorové zvětšení, modernizace
  zázemí pro pedagogy a žáky, bezbariérový přístup a vybudování multimediá lní
  a odborných učeben, což zkvalitnilo podmínky pro výuku odborných předmětů.
– V rámci úspor energií vybudování fotovoltaiky na budově školy.


                                             7/9
– Zapojení do projektové činnosti a zajištění výuky digitální technikou.
– Vytvoření školního poradenského pracoviště a zřízení pozice školního psychologa.
– Vznik žákovského parlamentu jako poradního orgánu ředitelky pro možnou participa ci
  žáků na aktivitách školy.
Silné stránky
– Škola má jasně formulovanou vizi rozvoje, která důsledně vychází z potřeb vzdělávac í
  politiky a zvýšeného zájmu uchazečů o vzdělávání v pedagogických oborech vzdělání.
  Srozumitelně nastavené cíle pro školu, středisko volného času a domov mládeže jsou
  provázané, vzájemně se obohacují a přispívají k osobnostnímu a profesnímu rozvoji
  každého žáka. (1.1)
– Pedagogové odborných předmětů a předmětů s metodikou využívají široké spektrum
  metod a forem práce, přičemž vycházejí z dosažených znalostí a zkušeností žáků,
  reflektují jejich specifika a cíleně reagují na poznatky odborníků z praxe. (4.1)
– Škola systematicky identifikuje individuální potřeby žáků, efektivně využívá podporu
  školního poradenského pracoviště a odborných pracovišť a má vlastní strategii práce
  s žáky potřebujícími podpůrná opatření, jejíž účinnost pravidelně vyhodnocuje, aby
  zajistila maximální učební pokrok pro všechny žáky. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce přírodovědných předmětů chyběla nabídka úkolů různé kognitivní náročnosti.
  (4.3)
  Číselné označení odkazuje na kód kritéria v příslušné modifikaci. Znění kritéria je
  dostupné na adrese: kriteria.csicr.cz
Doporučení pro zlepšení činnosti školy
– Ve výuce přírodovědných předmětů se zaměřit na práci s úlohami s rozdílnou kognitivní
  náročností.
– Zvážit problematiku školní jídelny-výdejny (večerní stravování) ubytovaných žáků na
  domově mládež tak, aby nabídka jídel byla v souladu se zásadami zdravé výživy
  a podporovala zdravý životní styl.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            8/9
           Seznam dokladů, o které se inspekční zjištění opírají
 1.   Koncepční plán rozvoje školy na roky 2020-2025 z června 2020, včetně pravidelnýc h
      vyhodnocení jednotlivých školních roků 202/2021, 2021/2022, 2022/2023
      a 2023/2024
 2.   Výpis z rejstříku škol a školských zařízení ze dne 6. 12. 2024
 3.   Dokumentace školy podle § 28 odst. 1 školského zákona ve školním roce 2022/2023,
      2023/2024 a 2024/2025 k datu inspekce
 4.   Dokumentace k výchovnému poradenství a prevenci ve školním roce 2023/2024
      a 2024/2025 k datu inspekce
 5.   Spokojenost žáků střední školy s výběrem školy Církevní střední škola pedagogická
      a sociální Bojkovice, průzkum společnosti Než zazvoní, 7. října 2022
 6.   Analýza potřeb Církevní střední škola pedagogická a sociální Bojkovice, společnost
      Než zazvoní z roku 2021
 7.   Dokumentace k finančním a materiálním podmínkám ve školním roce 2024/2025
      k datu inspekce
 8.   Dokumentace k zajištění podmínek bezpečnosti a zdraví žáků a ke školnímu
      stravování ve školním roce 2024/2025 k datu inspekce


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jana Zámečníková, školní inspektorka, vedoucí inspekčního týmu
 Bc. Marie Grebeníčková, kontrolní pracovnice
 Mgr. Radovan Zicháček, školní inspektor
 Ing. Zuzana Mücková, školní inspektorka
 PhDr. Renata Horáková, Ph.D., školní inspektorka
 PhDr. Eva Jurášková, Ph.D., MBA., školní inspektorka
20. 12. 2024




                                          9/9
