CSI0X00D9O9Y




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-151/25-A
                                       Sp. zn. ČŠIA-S-28/25 A


Název                               Vyšší odborná škola ekonomických studií, Gymnázium,
                                    Střední průmyslová škola potravinářských technologií
                                    a Střední odborná škola přírodovědná a veterinární,
                                    Praha 2, Podskalská 10
Sídlo                               Podskalská 10, 128 46 Praha 2
E-mail                              info@podskalska.cz
IČO                                 61 385 930
Identifikátor                       600 004 856
Právní forma                        příspěvková organizace
Zastupující                         Mgr. Václav Krámek
Zřizovatel                          Hlavní město Praha
Místo inspekční činnosti            Podskalská 10, 128 46 Praha 2
                                    Navrátilova 15, 110 00 Praha 1
Inspekční činnost na místě          16. 1. 2025 − 21. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného vyšší odbornou školou
a střední školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
                                   Charakteristika
Právnická osoba Vyšší odborná škola ekonomických studií, Gymnázium, Střední
průmyslová škola potravinářských technologií a Střední odborná škola přírodovědná
a veterinární, Praha 2, Podskalská 10 (dále „škola“) vykonává činnost vyšší odborné školy,
střední školy a školní jídelny. Škola poskytuje vzdělávání zakončené maturitní zkouškou
v oborech vzdělání Analýza potravin, Ekologie a životní prostředí a Technologie potravin
se zaměřením na Technologie piva, vína, lihu a nealkoholických nápojů, Zpracování mouky,
technologie pekařských a cukrářských výrobků a Technologie zpracování masa a masných
výrobků v denní formě vzdělávání a v dálkové formě v oboru Technologie potravin. Od 1. 9.
2021 nabízí škola vzdělávání i ve čtyřletém oboru Gymnázium s ekonomickým zaměřením
a zároveň k tomuto datu změnila název školy. V druhém místě poskytovaného vzdělání
(Navrátilova 15) škola realizuje vzdělávání v oborech vzdělání Přírodovědné lyceum
a Veterinářství, v budově se nachází i veterinární klinika a dílny pro praktické vyučování.

Vyšší odborná škola (dále „VOŠ“) poskytuje vzdělávání zakončené absolutoriem podle
akreditovaných vzdělávacích programů Personální řízení a Účetnictví a finance 14
studentům posledního ročníku dobíhajících vzdělávacích programů.

K termínu inspekční činnosti se ve střední škole (dále „SŠ“) vzdělávalo 788 žáků ve 31
třídách. Nejvyšší povolený počet žáků (1050) byl využit ze 75 %. Od předchozího
inspekčního hodnocení v roce 2015 se zvýšil počet žáků se speciálními vzdělávac ími
potřebami (dále „SVP“) i žáků s odlišným mateřským jazykem (dále „OMJ“). Dobrá
dopravní dostupnost umožňuje studium i žákům z jiných regionů, zejména Středočeského
kraje (polovina žáků).

Škola je fakultní školou Vysoké školy chemicko-technologické a Přírodovědecké fakulty
Univerzity Karlovy, je členem Českého svazu pivovarů a sladoven, Českého svazu
zpracovatelů masa a Podnikatelského svazu pekařů a cukrářů. V roce 2023 škola oslavila
155 let své existence.


                         Hodnocení podmínek vzdělávání
Od posledního inspekčního hodnocení prošla škola některými změnami, zvýšil se počet žáků
a tříd SŠ, naopak výrazně ubyl počet studentů VOŠ, probíhá generační obměna
pedagogického sboru a v roce 2023 došlo k personální změně ve funkci ředitele školy (dále
„ředitel“). Ředitel plynule navázal na své dosavadní působení ve funkci zástupce ředitele.
Do řízení promítá své manažerské a pedagogické zkušenosti, pokračuje v naplňování reálně
stanovené a pedagogy sdílené koncepci a strategii rozvoje školy, která vychází z analýzy
stavu instituce, koresponduje se zamřením školy i se záměry zřizovatele a zohledňuje vývoj
společenské poptávky na trhu práce. Základním nástrojem inovace odborného vzdělává ní
jsou především průběžně aktualizované školní vzdělávací programy (dále „ŠVP“)
a nadstandardní spolupráce se sociálními partnery.
Systematická a úzká spolupráce s profesními partnery, např. výrobní podniky, profesní
svazy, výzkumné ústavy, vysoké školy, veterinární klinika, zajišťuje nezbytnou zpětnou
vazbu pro odborné vzdělávání, inovaci obsahu učiva i rozvoj odborných dovedností žáků.
Přínosné jsou zejména pro zajištění odborných praxí žáků. Zapojení žáků školy
do mezinárodní spolupráce a vzájemná kooperace se školami v zahraničí přispívá k mobilitě
žáků i učitelů a k výměně edukativních zkušeností. Zároveň přispívá k rozvoji sociálně



                                           2/9
komunikativních a odborných kompetencí žáků. Činnost školy pozitivně ovlivňuje
konstruktivní spolupráce se zřizovatelem, který se finančně podílí na zlepšování podmínek
vzdělávání. Zákonní zástupci žáků se do chodu školy zapojují prostřednictvím školské rady,
Spolku rodičů a spoluúčastí při organizování či finančním zabezpečení školních
a mimoškolních aktivit. Participace žáků na dění ve škole je umožněna prostřednictvím
žákovského parlamentu a jejich zapojením do prezentace školy na veřejnosti a řady
kulturních a charitativních akcí. V rámci tradičních projektových dnů pro žáky základníc h
škol umožnuje škola potencionálním uchazečům seznámit se prakticky s jednotlivými
potravinářskými technologiemi.
Organizační struktura odpovídá velikosti školy. Účelné vymezení oblastí působnosti všech
vedoucích pedagogických i nepedagogických pracovníků v rámci vícestupňového řízení
vytváří dobré podmínky pro efektivní řízení. Realizovaný způsob řízení je založený
na otevřené konstruktivní komunikaci s pedagogickými pracovníky i dalšími aktéry
vzdělávání. Základním poradním orgánem ředitele je pedagogická rada. Pedagogové
efektivně spolupracují v rámci vyučovaných oborů a v předmětových komisích, např.
při revizi nebo kontrole naplňování ŠVP a v oblasti organizačního zajištění vzdělávac íc h
aktivit. Méně se však zabývají vzdělávacím obsahem některých teoretických předmětů
a sjednocením kriteriálního hodnocení, což se projevuje ve výuce rozdílnou náročností
některých vyučujících. K plynulému přenosu informací mezi jednotlivými účastníky
vzdělávání napomáhá elektronický informační systém, školní intranet a efektivní využívá ní
výukové platformy.
Nastavené kontrolní mechanismy nejsou vždy dostatečně funkční. Efektivitu hospitační
činnosti snižuje její nižší četnost i absence konkrétních doporučení vedoucích ke zlepšení
kvality vzdělávacího procesu a následného ověření posunu úrovně pedagogického procesu.
Nedostatečná metodická podpora učitelů se projevila v části hospitované výuky některými
nedostatky, např. méně časté využívání didaktických závěrů a nižší míra diferenc iace
a individualizace teoretické výuky vzhledem k rozdílným vzdělávacím potřebám žáků.
Pro zefektivnění vzdělávacích strategií na úrovni školy chybí sdílení poznatků z hospitační
činnosti v rámci pedagogické rady a jejich cílené využívání ke zkvalitnění pedagogické
práce.
Koncepční práce vedení školy se odráží v příznivých personálních podmínkách. Vzdělává ní
k termínu inspekční činnosti zajišťovalo 77 pedagogických pracovníků, včetně odborníků
z praxe. Zhruba desetina pedagogů si své odborné vzdělání v současné době doplňuje
studiem pedagogické způsobilosti. Převaha zkušených a odborně způsobilých pedagogů
zajišťuje kontinuitu vzdělávání i podporu nově začínajícím nebo nastupujícím pedagogům.
Další vzdělávání pedagogických pracovníků (dále „DVPP“) vychází z potřeb školy
a individuálního zájmu vyučujících a je zaměřeno především na prohlubování odbornosti.
Z hospitační činnosti inspekčního týmu a rozhovorů s vyučujícími vyplývá potřeba zacíle ní
DVPP na oblast vzdělávání žáků s různými vzdělávacími potřebami s ohledem
na individualizaci a diferenciaci výuky a využití didaktického závěru hodin. Ředitel klade
potřebný důraz na svůj profesní růst.
Efektivním vícezdrojovým financováním, včetně finančních zdrojů z projektů, grantů
a vedlejší činnosti, se řediteli daří zajistit plynulý chod instituce a naplňovat požadavky
moderního odborného vzdělávání. Vedení školy průběžně vyhodnocuje a zkvalitňuje
materiálně technické podmínky a daří se mu vytvářet až nadstandardní podmínky pro
vzdělávání žáků a studentů. Instituce disponuje dostatečným počtem kmenovýc h
i odborných učeben, specializovaných laboratoří a dílen pro praktické činnosti žáků,
minipivovarem, veterinární klinikou využívanou i pro veřejnost. Ve všech učebnách jsou



                                           3/9
nainstalovány dataprojektory a počítače, k dispozici je v celé škole Wi-Fi připojení.
Vybavení informační a komunikační technikou, moderními didaktickými pomůckami,
specializovanými přístroji a zařízeními se průběžně obnovuje a doplňuje na základě
moderních trendů ve vývoji jednotlivých oborů. V obou budovách jsou žákům a studentům
k dispozici školní knihovny a studovny s rozsáhlým knižním fondem včetně studijníc h
materiálů. Relaxační zázemí pro žáky je doplněno i o bistro a automaty na občerstvení.
K zajištění výuky tělesné výchovy škola využívá svoji tělocvičnu, gymnastický sál,
posilovnu a víceúčelovou nafukovací halu. Školní stravování je zabezpečeno
ve vlastní školní jídelně. Podpora zdravých stravovacích návyků je zajištěna nabídkou dvou
druhů jídel s dostatkem ovoce a zeleniny a nabídkou bezlepkové dietní stravy. Důraz
na dodržování pravidel, čipový a kamerový systém napomáhá k bezpečnému prostředí.


                          Hodnocení průběhu vzdělávání
K naplňování konceptu vyváženého odborného vzdělávání a k provázanosti teoretické
výuky s praxí napomáhá promyšlená organizace výuky v celém cyklu vzdělávání, např.
dělené hodiny, laboratorní praktika, dílenská cvičení, odborné a jazykové výjezdy. Rozvoj
potenciálu žáků a jejich příprava k ukončování studia jsou zajištěny systémově, např.
diferenciací jazykových skupin podle úrovně pokročilosti, volbou odborných zaměření
podporujících specializaci a vzdělávání žáků s profilací. Omezená nabídka volitelnýc h
předmětů u gymnaziálního vzdělávání zaměřená pouze na ekonomické předměty však
dostatečně nerozvíjí klíčové kompetence absolventa gymnázia.
Společným znakem všech hospitovaných hodin ve střední škole byla příjemná atmosféra,
vzájemně respektující přístup učitele a žáků, dodržování nastavených pravidel práce
a komunikace. V převážné části teoretického vyučování se pozitivně projevila pečlivá
příprava vyučujících, zvolené výukové formy a metody vedly ke splnění stanoveného
vzdělávacího cíle. Vzdělávací strategie zpravidla rozvíjely vědomosti a dovednosti žáků,
ve vyšších ročnících směřovaly k přípravě na maturitní zkoušku, částečně také k formová ní
jejich postojů a ke kritickému myšlení. Převažovala frontální výuka, kombinovaná s řízeným
rozhovorem, v některých hodinách byly efektivně využity kooperativní formy práce
a didaktické hry (kvízy, výukové aplikace), které podpořily mj. rozvoj sociálníc h
kompetencí žáků, zejména v oblasti jazykového a odborného vzdělávání. V části výuky žáci
při práci s textem aplikovali osvojené vědomosti a projevovali přiměřenou znalost
terminologie, slovní zásoby nebo literárně vědného kontextu. Ve sledovaném jazykovém
vzdělávání si žáci zdařile rozvíjeli interaktivní řečové dovednosti v četných komunikač níc h
situacích, systematicky bylo podporováno rozšiřování slovní zásoby i upevňová ní
gramatických struktur. Ve větší části výuky se vyučujícím dařilo zvyšovat zájem žáků
o probírané učivo prezentováním učiva v širších souvislostech, propojováním teoretických
poznatků s jejich využitím v praxi. Žáci prokazovali schopnost uplatnit probírané jevy
i v souvislosti s praktickými vědomostmi a dovednostmi z laboratorních praktik a cvičení,
využívali mezipředmětové vztahy a příklady z reálného života. V některých hodinách byla
efektivně využita k podpoře dalšího učení žáků práce s chybou, podpora aktivního čtenářství
a prohlubování matematické, přírodovědné a informačně komunikační gramotnosti.
V převážné části všech sledovaných hodin poskytovali učitelé žákům soustavnější zpětnou
vazbu využitelnou při dalším učení, méně často byl vyhodnocen i přínos učení ve spolupráci
se žáky.




                                            4/9
Účinnost výuky v menší části hospitovaných hodin teoretického vyučování odborných
a všeobecně vzdělávacích předmětů snižovaly některé metodické a didaktické nedostatky.
Uplatňovaná škála metod a forem výuky byla málo pestrá, což se projevovalo jednotvárností
a nižší dynamikou vyučovací hodiny i nerovnoměrným zapojením žáků do výuky.
Opomíjení střídání činností, malá míra názornosti, využívání didaktické techniky, různých
informačních zdrojů a samostatné vyhledávání informací vedly k menšímu zájmu žáků
o probírané učivo. Vyučující vytvářeli v menší míře prostor pro souvislejší vyjadřování
žáků, jež by napomohlo k formulaci vlastního názoru, k rozvoji jejich kritického myšle ní
a komunikativních dovedností. Scházející diferenciace zadávaných úloh dostatečně
nepodporovala odlišné pracovní tempo, rozdílnou úroveň znalostí a dovedností žáků včetně
jejich individuálních možností. Učitelé se častěji obraceli ke třídě jako celku a reagovali
zejména na podněty spolupracujících žáků. Poskytovaná zpětná vazba tak nebyla
pro všechny žáky dostatečná a využitelná k dalšímu procesu učení. Žáci byli jen ojediněle
vedeni k objektivnímu posouzení kvality práce svých vrstevníků a k sebereflexi vlastního
výkonu. V závěru těchto vyučovacích hodin nebyl rovněž vytvořen prostor pro vyhodnoce ní
splnění vzdělávacího cíle. V části sledovaných hodin byla věnována menší pozornost
jazykové kultuře při vyučování a usměrňování úrovně mluveného projevu žáků.
Hospitované hodiny v předmětech odborné přípravy ve střední škole vykazovaly výbornou
úroveň a vyznačovaly se účelným využíváním materiálně technického vybavení. Zkušenost
vyučujících a jejich zaujetí pro příslušný předmět významně vedly k rozvoji odborných
kompetencí žáků. Uplatňované vzdělávací strategie vycházely z vědomostí a dovedností
žáků, diferencovaný přístup zohledňoval jejich individuální předpoklady a směřoval
k cílenému rozvoji jejich potenciálu. Celá výuka odborné přípravy je efektivně realizo vá na
ve skupinách s menším počtem žáků, což vytváří vhodné podmínky pro samostatnou práci
a lepší interakci žáků. V prostředí specializovaných laboratoří si žáci připravova li
mikroskopické preparáty, vytvářeli vlastní atlas mikroorganismů, porovnávali různé
laboratorní postupy, ověřovali stanovení a rychlost chemických reakcí, řešili různé
laboratorní úlohy aj. V průběhu dílenských cvičení si žáci osvojovali komplexní dovednosti
od přípravy surovin, přes jejich zpracování až po vytvoření finálních masných, pekařských
a cukrářských výrobků. Uplatňování názorně demonstrativních metod, instruktáže, důraz na
dodržování stanovených postupů v kombinaci s náročností zadávaných úkolů přispívaly ke
zvyšování motivace žáků a jejich odborných kompetencí. Poskytovaná průběžná zpětná
vazba byla pro žáky využitelná při dalším učení. Pedagogové cíleně využívají formativní
hodnocení dokládající pokrok každého žáka. Nedílnou součástí výuky je vhodné uspořádání
pracovního prostředí v laboratořích a dílnách a důraz na dodržování zásad bezpečnosti práce.
K všestrannému rozvoji kompetencí žáků přispívá řada rozšiřujících celoškolních aktivit
a tradičních akcí – vydávání školního časopisu, klub mladého diváka, sportovní akce
a kurzy, zahraniční pobyty a odborné stáže, organizování imatrikulace 1. ročníků, propagace
školy na veřejnosti formou veletrhů vzdělání, dnů otevřených dveří, projektů pro základní
školy.


                          Hodnocení výsledků vzdělávání
Možnost výběru z dostatečného množství uchazečů se pozitivně promítá ve výsledcíc h
vzdělávání žáků, které jsou pravidelně vyhodnocovány na jednáních pedagogické rady,
ojediněle i v rámci předmětových komisí. K zjišťování dosažené úrovně vědomostí
a znalostí žáků škola používá standardní nástroje, např. písemné a ústní zkoušení, vstupní
srovnávací testy z jazyků, hodnocení laboratorních a praktických cvičení, ročníkových prací,



                                            5/9
odborných praxí. Připravenost žáků k maturitní zkoušce (dále „MZ“) je průběžně ověřována
prostřednictvím cvičných úloh, v maturitních ročnících i cvičných didaktických testů.
K objektivnímu porovnání vzdělávacích výsledků se škola příležitostně zapojuje i do
externího testování, např. ve výběrovém testování ČŠI ve školním roce 2022/2023 dosáhli
žáci 2. ročníku ve čtenářské gramotnosti výborné hodnocení.
Poskytování poradenských služeb je založeno především na úzké spolupráci výchovn ýc h
poradkyň, metodiček prevence (každé místo poskytovaného vzdělání má své poradenské
pracoviště), školní psycholožky a třídních učitelů. Nastavená školní preventivní strategie
zohledňuje potřeby školy, skladbu třídních kolektivů a umožňuje včasnou identifik ac i
případných problémů. Škola úzce spolupracuje s organizací Streetwork v otázkách
sociálního poradenství. Řada osvědčených nástrojů, jako jsou adaptační a sportovní kurzy,
poznávací zájezdy, tematicky zaměřené přednášky, posiluje sounáležitost žáků se školou
a vede k vytváření vzájemných vztahů mezi učiteli a žáky a velmi příznivému vzdělávac ímu
klimatu. Ojedinělé případy rizikových projevů chování jsou řešeny individuá lně
výchovnými komisemi ve spolupráci s třídními učiteli a zákonnými zástupci. Kázeňská
opatření jsou udělována v souladu se školním řádem. Dostatečná pozornost je věnována
motivačnímu hodnocení žáků prostřednictvím udělování pochval, případně věcných darů.
Žáci byli oceňováni především za aktivní přístup ke vzdělávání, individuální úspěchy
v soutěžích a reprezentaci školy.
Školní poradenské pracoviště průběžně identifikuje individuální potřeby žáků se SVP
(zhruba 13 % všech žáků), OMJ (většinou bez jazykové bariéry) i ohrožených školním
neúspěchem. Pedagogičtí pracovníci jsou dostatečně informováni o nastavenýc h
podpůrných opatřeních jednotlivých žáků. Podpora těchto žáků však vychází
z individuálního přístupu jednotlivých učitelů, což se projevuje nízkou mírou diferenc iace
a individualizace výuky vzhledem k rozdílným studijním předpokladům těchto žáků.
Z podrobnější analýzy dosahovaných výsledků vzdělávání žáků s potřebou podpůrných
opatření vyplývá, že jejich podpora není vždy efektivní a průběžné vzdělávací výsledky jsou
u více než poloviny z nich horší ve srovnání s průměrným prospěchem třídy, ve které se
vzdělávají. Vedení školy ani pracovníci školního poradenského pracoviště neověřují
realizaci podpůrných opatření ve výuce a průběžné výsledky těchto žáků hodnotí pouze
formálně.
Ve sledovaném období posledních dvou školních roků došlo ke zlepšení výsledků
vzdělávání žáků v průběhu i při ukončování studia. Výsledky žáků denního studia jsou
stabilní, mírně horších výsledků dosahovali žáci dálkového studia. Ke 30. 6. se v denním
studiu mírně zvýšil podíl žáků s uzavřenou klasifikací (na 89 %) a také počet žáků
prospívajících s vyznamenáním na pětinu, mírně poklesl celkový počet neprospívajíc íc h
žáků (na 4 %). V dálkové formě studia se výrazně zvýšil podíl žáků s uzavřenou klasifik ac í
až na tři čtvrtiny, ale zároveň vzrostl (zhruba na třetinu) podíl neprospívajících žáků.
Z analýzy průběžných výsledků vzdělávání žáků je však zřejmé, že na úrovni školy chybí
jednotná kritéria hodnocení zejména teoretických předmětů.
Při ukončování vzdělávání MZ dosahují žáci stabilně výborných výsledků. Ve sledovaném
období dosahovali žáci v obou formách studia ve srovnání s průběhem vzdělává ní
srovnatelných nebo lepších výsledků. Až čtvrtina žáků prospěla s vyznamenáním (denní
studium), neprospívají pouze jednotlivci. V dálkové formě studia skládají zkoušky
ve společné části MZ pouze jednotlivci. Převážně si žáci úspěšným složením odborných
profilových zkoušek rozšiřovali profesní kvalifikaci. Kvalitně nastavené a realizo va né
jazykové vzdělávání se pozitivně promítá i do uzavírání studia. Ve sledovaném období
výrazně vzrostl, až na 65 %, podíl žáků uplatňujících v profilové části zkoušky jazykové



                                            6/9
certifikáty, jednotlivci dosahovali až úrovně C 1. Z podrobné analýzy výsledků didaktickýc h
testů vyplývá, že ve sledovaném období v celostátním srovnání ve všech skupinách
srovnatelných oborů dosahovali žáci školy vždy výrazně lepších výsledků v českém
a anglickém jazyce, přičemž meziročně došlo na úrovni školy ještě k výraznému zlepšení.
Jednotlivci skládající zkoušku z matematiky byli úspěšní. Z analýzy výsledků vzdělává ní
také vyplývá, že v průměru 80 % všech žáků ukončí řádný cyklus vzdělávání.
Ve vyšší odborné škole dosahovaly výsledky studentů v průběhu i při ukončování
vzdělávání standardní úrovně. Úspěšnost studentů při ukončování vzdělávání absolutorie m
byla v hodnoceném období příznivá, tj. všichni konající studenti uspěli a nikdo zkoušky
absolutoria nekonal opakovaně. Ve školním roce 2023/2024 více než polovina studentů
absolvovala s vyznamenáním.
Škola podporuje účast žáků v odborně zaměřených soutěžích a projektech a umožňuje tak
rozvoj jejich nadání. Úspěšné naplňování profilu absolventa a úroveň osvojených
praktických kompetencí žáků dokládá i výrazná kvalita jejich závěrečných odborných prací.
Většina žáků po absolvování studia pokračuje v dalším studiu na vysokých školách, zhruba
pětina žáků nachází okamžitě uplatnění na trhu práce doma i v zahraničí.



                                         Závěry
Vývoj školy
– od posledního inspekčního hodnocení v roce 2015 došlo ke změně na pozici ředitele
– nabídka vzdělávání se od roku 2021 rozšířila o obor Gymnázium, ve školním roce
  2024/2025 dobíhá vzdělávání ve VOŠ
– navýšil se počet žáků a tříd ve střední škole a výrazně se rozšířil a částečně obměnil
  pedagogický sbor
– škola si udržuje vysoký standard poskytovaného odborného vzdělávání
– škola rozvíjí funkční partnerské vztahy účinně podporující klíčové kompetence žáků
– vedení školy postupně rozšiřuje a modernizuje materiálně technické zázemí pro výuku
Silné stránky
– koncepční řízení zaměřené na udržování kvality odborného vzdělávání ve spojení
  s požadavky současné společenské poptávky (1.1)
– výborná spolupráce s vnějšími partnery podporuje profesní uplatnitelnost absolventů
  na trhu práce (1.5)
– systematicky vytvářené motivační prostředí školy a příznivá vzdělávací atmosféra (2.2)
– aktivní přístup ředitele školy k rozšiřování a zkvalitňování materiálně technickýc h
  podmínek pro rozvoj odborných kompetencí žáků (2.4)
– výborná úroveň vzdělávání v předmětech praktické přípravy a přístup učitelů umožňuje
  rozvoj individuálního potenciálu žáků a studentů (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            7/9
Slabé stránky (oblasti ke zlepšení)
– méně efektivní kontrolní systém a nižší účinnost prováděné hospitační činnosti (2.1)
– v části teoretické výuky méně efektivní časové a organizační rozvržení činností, kdy
  chyběl prostor pro sebereflexi žáků či vzájemné žákovské hodnocení a v závěru
  vyučovací jednotky pro efektivní shrnutí a fixaci poznatků (4.3)
– nízká míra diferenciace a individualizace teoretické výuky s ohledem na rozdílné studijní
  předpoklady žáků a odlišné tempo jejich práce ve výuce (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– rozšířit nabídku volitelných předmětů u gymnaziálního vzdělávání tak, aby byly
  dostatečně rozvíjeny klíčové kompetence absolventa gymnázia
– zvýšit účinnost kontrolní činnosti vedení školy, sledovat v rámci hospitační činnosti
  podstatné aspekty vzdělávání, ze závěrů hospitační činnosti vyvozovat konkrétní opatření
  a sledovat jejich dopad do vzdělávání
– zlepšit strukturu vyučovacích hodin, důsledněji se zaměřit na shrnutí a fixaci poznatků
  a více zapojovat žáky do evaluačních aktivit v průběhu i závěru vyučovacích hodin,
  ve větší míře vést žáky k sebehodnocení
– využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, důsledně uplatňovat individuální přístup
  vzhledem k rozdílným schopnostem a pracovnímu tempu žáků
– častěji zařazovat práci s různými informačními zdroji včetně jejich samostatného
  kritického vyhodnocování žáky
– zaměřit další vzdělávání pedagogických pracovníků na potřeby školy v oblasti vzdělává ní
  žáků se SVP, s ohledem na individualizaci a diferenciaci výuky
– sjednotit kriteriální hodnocení vyučujících stejných předmětů


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Koncepce školy a strategie na roky 2023–2033
2. Školní vzdělávací programy pro střední vzdělávání, platné k termínu inspekční činnosti
3. Vzdělávací programy VOŠ Personální řízení a Účetnictví a finance, platné k termínu
   inspekční činnosti


                                            8/9
 4. Školní řád pro žáky SŠ a školní řád pro studenty VOŠ, platný k termínu inspekční činnosti
 5. Rozvrh vyučovacích hodin, školní rok 2024/2025, platný k termínu inspekční činnosti
 6. Záznamy z jednání pedagogické rady vedené ve školních letech 2023/2024 a 2024/2025
    k termínu inspekční činnosti
 7. Třídní knihy vedené ve školních letech 2023/2024 a 2024/2025 k termínu inspekční
    činnosti
 8. Školní matrika vedená k termínu inspekční činnosti
 9. Výběr personální dokumentace pedagogických pracovníků vedené k termínu inspekční
    činnosti
10. Kniha evidence úrazů vedená k termínu inspekční činnosti
11. Portfolio výchovného poradenství a prevence rizikového          chování žáků, vedené
    ve školním roce 2024/2025 k termínu inspekční činnosti
12. Výroční zpráva školy za školní rok 2023/2024


                                          Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitele
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.


 Složení inspekčního týmu a datum vyhotovení inspekční zprávy

  Ing. Stanislava Grundová, školní inspektorka, vedoucí inspekčního týmu
  Mgr. Hana Vejrážková, školní inspektorka
  Ing. Stanislav Paris, školní inspektor
  Ing. Ivana Černá, kontrolní pracovnice
  Doc. Ing. Rudolf Ševčík, Ph.D., přizvaná osoba
  MVDr. Darja Musilová, Ph.D., přizvaná osoba


 6. 2. 2025




                                             9/9
