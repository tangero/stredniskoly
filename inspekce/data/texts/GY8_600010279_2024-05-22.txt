                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-944/24-U
                                      Sp. zn. ČŠIU-S-184/24-U


Název                               Gymnázium, Rumburk, Komenského 10, příspěvková
                                    organizace
Sídlo                               Komenského 1130/10, Rumburk 1, 408 01 Rumburk
E-mail                              reditelstvi@gymrumburk.cz
IČO                                 47 274 603
Identifikátor                       600 010 279
Právní forma                        příspěvková organizace
Zastupující                         Mgr. Lenka Laubrová
Zřizovatel                          Ústecký kraj
Místo inspekční činnosti            Komenského 1130/10, Rumburk 1
Inspekční činnost na místě          22. 5. 2024 − 24. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                   Charakteristika
Právnická osoba Gymnázium, Rumburk, Komenského 10, příspěvková organizace (dále
„škola“) vykonává činnost střední školy, školní jídelny a školní jídelny – výdejny. Vzdělává
žáky v denní formě vzdělávání v oborech vzdělání 79-41-K/41 Gymnázium (čtyřletý
vzdělávací program) a 79-41-K/81 Gymnázium (osmiletý vzdělávací program).
K 30. 9. 2023 škola vykázala 392 žáků v 16 třídách, z toho 227 v osmi třídách osmileté ho
vzdělávacího programu a 165 v osmi třídách čtyřletého vzdělávacího programu. V době
inspekční činnosti škola evidovala 13 žáků se speciálními vzdělávacími potřebami, z toho
jeden se vzdělává podle individuálního vzdělávacího plánu.
Další informace o        škole   jsou   k   dispozici   na   webových     stránkách   školy
www.gymrumburk.cz.


                         Hodnocení podmínek vzdělávání
Mezi cíle koncepce rozvoje školy, které se daří naplňovat, patří udržení stabilního počtu
žáků. Zájem o školu podporují aktivity realizované ve spolupráci se základními školami,
např. workshopy v přírodovědném vzdělávání, možnost zapojovat se do kroužků školy,
účast žáků základních škol na akcích gymnázia. Důležitým cílem je poskytování vzdělává ní
na vysoké odborné úrovni a využívání moderních metod výuky. Pracovní zkušenosti většiny
pedagogů a jejich erudovanost vysokou odbornost podporují, avšak jen část pedagogů
využívá aktivizující a komplexní výukové metody. Cíle v oblasti wellbeingu všech aktérů
vzdělávání se daří naplňovat prostřednictvím spolupráce s neziskovými organizacemi (např.
Nevypusť duši), realizací velkého množství akcí (adaptační kurzy, programy zaměřené na
zvládání stresu, výjezdy pedagogického sboru aj.) nebo zapojováním zákonných zástupců
do dění ve škole. V tomto školním roce se podařilo obnovit činnost žákovského parlament u,
který předává vedení školy podněty na zlepšení podmínek vzdělávání. K naplňová ní
koncepce rozvoje školy přispívá spolupráce školy s četnými sociálními partnery. Jazykové
kompetence žáků i učitelů významně podporuje zahraniční spolupráce (výměnné pobyty,
debatní klub, soutěže, stínování učitelů).
Při organizaci a kontrolní činnosti ředitelku školy účelně doplňují její dva zástupci pro
pedagogický proces. Každodenní kontakt a pravidelné porady úzkého i širšího vedení
umožňují efektivní předávání a sdílení informací. Účelně je využíván také školní informač ní
systém a vnitřní sdílené prostředí. Hospitační činnost realizují pravidelně kromě vedení
školy také předsedové předmětových komisí. Metodická podpora efektivně přispívá
k naplňování cílů v oblasti kvality poskytovaného vzdělávání jen částečně. V oblasti
diferenciace a individualizace vzdělávání nebo rozvoje hodnoticích dovedností žáků není
dostatečně účinná. Ke sdílení zkušeností formou vzájemných hospitací se daří motivo vat
pedagogy jen v malé míře.
Pedagogický sbor je ve vysoké míře kvalifikovaný. Začínajícím pedagogům se věnují
uvádějící učitelé, podporu jim vhodně poskytuje vedení školy i příslušná předmětová
komise. Další vzdělávání je realizováno dle potřeb školy, návrhů předmětových komisí
i zájmu jednotlivých pedagogů. V některých aspektech výuky však nemá efektivní dopad na
kvalitu vzdělávacího procesu, např. v oblasti formativního hodnocení. Poradenské služby ve
škole efektivně poskytuje výchovná poradkyně, kariérový poradce, metodička prevence
a školní psycholožka. Systém poradenských služeb, vzájemná spolupráce členů školního
poradenského pracoviště a způsob sdílení informací s vyučujícími je funkční.



                                            2/7
Pro naplňování školního vzdělávacího programu disponuje škola dobrými materiálními
podmínkami. Pro společná setkávání nebo např. pořádání koncertů slouží velká aula.
Kompetence žáků jsou rozvíjeny ve vhodně vybavených odborných učebnách a laboratořích
pro přírodovědné a jazykové předměty, matematiku, informatiku, hudební a výtvarno u
výchovu. K efektivní podpoře pohybových dovedností škola využívá tělocvičnu, posilovnu
a venkovní areál. Na základě podnětů upravila škola pro žáky jednu učebnu, kterou žáci
využívají dle potřeby v době volných vyučovacích hodin k relaxaci a samostudiu.


                          Hodnocení průběhu vzdělávání
Výuka probíhá podle školního vzdělávacího programu pro gymnaziální vzdělává ní
s motivačním názvem „NA CESTĚ“. Od druhého ročníku čtyřletého studia a šestého ročníku
osmiletého studia si žáci volí jednu ze čtyř oblastí (matematicko-technická, jazyková,
humanitní a přírodovědná), což jim umožňuje vzdělávat se v oblastech dle svého zájmu
a budoucího studia či profesního uplatnění.
Společným znakem většiny zhlédnutých hodin byla příznivá pracovní atmosféra
a respektující přístup pedagogů k žákům. Efektivní motivace žáků podporovala úspěšné
plnění zadávaných úkolů. Výuka byla promyšlená, zvolené metody podporovaly proces
učení. Nejčastěji byla zařazena účelná frontální výuka vhodně kombinovaná se samostatnou
nebo párovou prací podporující kooperativní dovednosti a vzájemné učení. Ve většině hodin
pracovali pedagogové především s tématem, nikoliv s cílem, jehož naplnění by mohli
v závěru hodiny efektivně vyhodnotit. Digitální technika byla používána především
k prezentaci multimediálních studijních materiálů, v některých případech byla vhodně užita
k ověřování výsledků zadaných úkolů nebo práci ve sdíleném úložišti. Pouze sporadicky
zadávali učitelé úlohy, které by vyžadovaly ověřování informací z různých informač níc h
zdrojů se záměrem vést žáky k samostatnému pochopení souvislostí a rozvoji kritického
myšlení. Obdobně ve většině hodin nenabízeli pedagogové diferencovaná zadání
zohledňující různou kognitivní vyspělost žáků. Zpětnou vazbu o dílčích znalostech získáva li
pedagogové v průběhu řešení úkolů a při ověřování odpovědí, avšak k systematické mu
vyhodnocování vzdělávacích cílů a individuálního pokroku nedocházelo. Rozvoj
sebehodnotících a vzájemných hodnoticích dovedností nebyl systematicky podporován.
Přestože převažovala ve výuce cizích jazyků frontální forma práce s dominantním
postavením vyučujících, většinou se dařilo udržovat aktivitu a pozornost žáků účelným
střídáním činností. V průběhu společně řešených úloh byly výsledky ověřovány a dle
potřeby doplňovány s důrazem na správnou výslovnost, význam a gramatické použití. Jen
výjimečně vytvářeli pedagogové podmínky pro individuální prezentace žáků s následnou
diskusí ve skupinách, při které žáci s uplatněním kooperativních dovedností hodnotili různá
řešení ostatních spolužáků.
Ve výuce českého jazyka žáci využívali a hodnotili již získané vědomosti. Vyhledáva li
informace z různých zdrojů, byli vedeni ke kritickému myšlení. V rámci mezipředměto výc h
vztahů a podpory kompetencí v cizích jazycích mohli zájemci pracovat s texty v anglické m
jazyce. Aktivně byli zapojeni všichni žáci.
V hodinách matematiky učitelé vhodně pracovali s chybou, často vedli žáky ke
zdůvodňování zvoleného postupu řešení. Účelným střídáním činností se jim dařilo aktivně
zapojovat do výuky většinu žáků. V závěru byli žáci vedeni k jednoduché formě
sebehodnocení, avšak prvky formativního hodnocení využity nebyly.




                                            3/7
V hodinách přírodovědných předmětů využili pedagogové především výklad, při kterém
zůstávali žáci většinou pasivní. Pozitivem bylo vhodné propojování probíraných témat
s praktickým životem a zkušenostmi žáků. Ojediněle byla krátce zařazena účelná podpora
čtenářské gramotnosti, efektivní práce s chybou, zdůvodňování zvoleného postupu
a průběžné sebehodnocení.


                         Hodnocení výsledků vzdělávání
S průběhem vzdělávání a výsledky svých dětí jsou zákonní zástupci seznamová ni
prostřednictvím školního infomačního systému, na třídních schůzkách nebo při
individuálních konzultacích. K internímu ověřování pokroku ve znalostech a dovednostech
žáků využívají pedagogové tradiční evaluační nástroje. Někteří hodnocení známkou doplňují
i slovním hodnocením. Pro vyhodnocování rozdílů mezi jednotlivými třídami nebo
skupinami jsou žákům zadávány srovnávací práce ze všech předmětů kromě předmětů
výchovného charakteru. Pro hodnocení úrovně gramotností (čtenářské, matematické,
jazykové) využívá škola externí testování. Výsledky písemných prací i testů jsou
v předmětových komisích vyhodnocovány a porovnávány s dosaženými výsledky
v předchozích školních rocích. Projednávána jsou také přijatá opatření včetně vyhodnoce ní
jejich účinnosti. Se závěry analýz a návrhy opatření je na pravidelných pohovorech
k jednotlivým předmětům seznamováno vedení školy. Vedení vývoj výsledků monitor uje
a v případě potřeby je dále s vedoucími předmětových komisí projednává. Pro žáky,
u kterých je identifikována školní neúspěšnost, škola realizuje doučování a individuá lní
konzultace, které jsou ve většině případů účinné. Na podporu školní úspěšnosti
a předcházení vzdělávacím obtížím se jako účinné ukazují schůzky ke třídám s vyučujíc ími
dané třídy, při kterých se projednávají podněty a návrhy učitelů k jednotlivým žákům.
Pro cílenou přípravu na maturitní zkoušku škola zařadila do učebního plánu volite lné
předměty, které si žáci volí dle svého zaměření a potřeb. Náplní seminářů jsou přípravné
maturitní testy včetně didaktických testů společné části maturitní zkoušky, které jsou
zároveň zařazovány i do běžné výuky. Ke zlepšení úrovně znalostí a dovedností v cizích
jazycích významně přispívá možnost získání certifikátů z německého a anglického jazyka .
Systematická příprava na tyto zkoušky probíhá v rámci nepovinného předmětu.
Nejúspěšnější žáci dosahují jazykové úrovně C1. Kvalitu výuky cizích jazyků dále
podporuje dělení žáků do skupin dle diagnostikované úrovně, které jsou v průběhu školního
roku prostupné. K efektivitě výuky německého jazyka přispívá zapojení do sítě škol DSD
(Deutsches Sprachdiplom), což umožňuje zaměstnávat rodilého mluvčího. Efektivitu
poskytované podpory ukazují výsledky školy při ukončování vzdělávání maturitní
zkouškou. Ve školním roce 2021/2022 byla hrubá neúspěšnost školy (poměr počtu žáků
zkoušku nekonajících nebo neúspěšných a žáků ke zkoušce přihlášených) po podzimním
termínu u maturitní zkoušky celkem mírně horší než republikový průměr (škola 3 %, ČR
2,4 %), ve společné části byla stejná (1,5 %). Ve školním roce 2022/2023 po podzimním
termínu byla hrubá neúspěšnost školy u maturitní zkoušky celkem i ve společné části horší
(škola 9,8 % a 8,2 %, ČR 2,2 % a 1,3 %). Nejméně úspěšní byli žáci v didaktickém testu
z matematiky (hrubá neúspěšnost školy 11,1 %).
Výchovná poradkyně ve spolupráci s třídními učiteli informuje ostatní pedagogy o žácích
s potřebou podpůrných opatření, spolu s nimi i ostatními vyučujícími vhodné postupy
a uplatňování stanovených doporučení konzultuje a v případě potřeby pedagogům poskytuje
poradenskou a metodickou podporu. Aktivně sleduje účinnost doporučených opatření,
v případě nutnosti projednává efektivitu poskytované podpory se školskými poradenskými
zařízeními a následně přijímá potřebná opatření. Společně s metodičkou prevence sledují


                                           4/7
náznaky rizikového chování žáků a případné problémy řeší bezodkladně. Konkrétní
nastavené postupy jsou efektivní a účinně přispívají ke snižování jejich výskytu. Účinnou
odbornou pomoc nejen žákům, ale i učitelům poskytuje školní psycholožka. V oblasti
kariérového poradenství poskytuje kariérový poradce žákům vhodnou podporu při volbě
dalšího studia či uplatnění na pracovním trhu, spolupracuje s profesními organizace mi
i s úřadem práce. Škola intenzivně sleduje uplatnění svých absolventů v dalším vzdělává ní,
zpětnou vazbu získává zejména od absolventů samotných. Podle zájmu žáků vycházejíc íc h
ročníků je zve do školy na besedy, při kterých sdělují své zkušenosti ze studia vysoké školy.
Plánované a následně realizované preventivní aktivity reagují na aktuální potřeby školy
i jednotlivých žáků. V průběhu celého školního roku jsou podle potřeby zařazovány různé
školní projekty, tematicky zaměřené besedy, exkurze atd. Pravidelně organizo va né
adaptační programy pro první ročníky efektivně mapují klima nových třídních kolektivů,
aktivity pořádané v jejich průběhu jsou účelně orientované zejména na upevňování dobrých
prosociálních vztahů. Jako efektivní se jeví následná práce s třídními kolektivy, především
pravidelné třídnické hodiny a společně vytvořená vztahová pravidla.
Pro rozvoj nadání škola žákům nabízí četné vědomostní a sportovní zájmové útvary nebo
nepovinné předměty. Pro jejich podporu škola využívá sdílené digitální úložiště, kam
pedagogové vkládají rozšiřující úlohy. Žáci jsou motivováni k účasti ve vědomostníc h,
sportovních a uměleckých olympiádách a soutěžích. Četné úspěchy škola dosahuje
v okresních i krajských kolech. Ve školním roce 2022/2023 zaznamenala škola úspěch na
republikové úrovni ve vědomostní soutěži Eurorébus, na mistrovství ČR v halovém
veslování nebo olympiádě v anglickém jazyce. K rozvoji sociálních, občanských,
jazykových a dalších kompetencí přispívá řada celoškolních, předmětových nebo třídníc h
projektů. Patří mezi ně projekty Já, občan, Den Evropy, Ochrana člověka, Školní televize
atd.


                                         Závěry
Vývoj školy
– Pokračuje zlepšování materiálních podmínek školy (např. rekonstrukce odborných
  učeben).
– Nadále jsou realizovány četné školní projekty podporující rozvoj občanských kompetencí
  žáků, výměnné jazykové pobyty přispívající k dosahování velmi dobrých jazykovýc h
  kompetencí, zájmové útvary umožňující smyslupné trávení volného času.
– Škola pokračuje ve výuce s možností profilace dle zájmu žáků od druhého, resp. šestého
  ročníku.
– Přetrvávají rezervy ve výuce – chybí promyšlená práce se vzdělávacím cílem a jeho
  vyhodnocování, vedení žáků k efektivní sebereflexi.
Silné stránky
– Spolupráce se sociálními partnery pomáhá ke zkvalitňování činnosti školy a k naplňová ní
  stanovených cílů. (1.5)
– Nadstandardní nabídka dalších školních a mimoškolních aktivit, které často připravují
  učitelé ve spolupráci se žáky, přispívá k rozvoji sociálních a občanských kompetencí
  žáků. (4.4)




                                            5/7
– Podpora rozvoje jazykových kompetencí žáků a příprava na certifikované jazykové
  zkoušky i díky mezinárodní spolupráci významně přispívají k naplňování cílů v oblasti
  jazykového vzdělávání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům k jejich práci není dostatečně účinná. (2.3)
– Pedagogové nevyužívají diferenciaci vzdělávacího obsahu dle individuálních potřeb
  žáků. V malé míře využívaná reflexe vzdělávacích cílů v závěru hodin neposkytuje
  žákům ani pedagogům účinnou zpětnou vazbu o jejich naplnění. (4.3)
Doporučení pro zlepšení činnosti školy
– Poskytovat pedagogům účinnou metodickou podporu, která by vedla ke zkvalitňo vá ní
  vzdělávacího procesu.
– Podporovat každého žáka podle jeho kognitivních schopností využíváním diferenc iace
  a individualizace výuky.
– Ve výuce pracovat se vzdělávacím cílem a poskytovat žákům efektivní zpětnou vazbu
  k míře jeho naplnění, využívat systematicky formativní hodnocení.
– Rozvíjet hodnoticí dovednosti žáků.
– Efektivně ve výuce využívat různé informační zdroje a podporovat u žáků kritické
  myšlení.
– Přijímat efektivní opatření pro zlepšování výsledků při ukončování vzdělávání maturitní
  zkouškou.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace č. j.: 134/2001 vydané dne
      2. 1. 2024
 2.   Jmenovací list – jmenování ředitelkou školy na dobu 6 let s účinností od 1. 8. 2012
      včetně Informací o pokračování na vedoucím pracovním místě ředitele školy
      s účinností od 1. 8. 2018 a od 1. 8. 2024 na další šestileté období
 3.   Výpisy z rejstříku škol a školských zařízení MŠMT (ze dne 15. 5. 2024)
 4.   Výroční zpráva o činnosti školy za školní rok 2022/2023




                                            6/7
 5.   Formulář k Pravidlům pro hodnocení ředitelů škol a školských zařízení zřizova nýc h
      Ústeckým krajem, ze dne 29. 6. 2023
 6.   Školní řád střední školy vydaný s účinností od 6. 10. 2020 včetně Příloh č. 1 a 2
 7.   Zápisy z pedagogických rad a provozních porad ve školních rocích 2022/2023
      a 2023/2024
 8.   Třídní knihy, školní rok 2023/2024 (vzorek)
 9.   Školní matrika vedená k termínu inspekční činnosti (vzorek)
10.   Školní vzdělávací program platný ve školním roce 2023/2024
11.   Hospitační činnost ve školním roce 2023/2024
12.   Plán dalšího vzdělávání pedagogických pracovníků, školní rok 2023/2024
13.   Personální dokumentace pedagogických pracovníků (vzorek) včetně osvědčení
      z dalšího vzdělávání
14.   Dokumentace k ukončování vzdělávání maturitní zkouškou, zkušební období 2023
      a 2024
15.   Záznamy z jednání předmětových komisí, školní roky 2022/2023 a 2023/2024
      k termínu inspekční činnosti
16.   Dokumentace k výchovnému poradenství a prevenci rizikového chování vedená
      k termínu inspekční činnosti
17.   Inspekční zpráva České školní inspekce č. j.: ČŠIU-624/16-U (ze dne 17. 5. 2016)
18.   Webové stránky www.gymrumburk.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Mgr. Jaroslav Máliš, školní inspektor
 Bc. Blanka Zoudunová, kontrolní pracovnice
25. 6. 2024




                                          7/7
