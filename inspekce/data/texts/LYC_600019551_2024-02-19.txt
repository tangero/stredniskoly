CSI0X00C54S4




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIS-470/24-S
                                        Sp. zn. ČŠIS-S-91/24 S


Název                               Střední zdravotnická škola a Vyšší odborná škola
                                    zdravotnická, Nymburk, Soudní 20
Sídlo                               Soudní 20, 288 02 Nymburk
E-mail                              info@zdravkanbk.cz
IČO                                 00 640 824
Identifikátor                       600 019 551
Právní forma                        příspěvková organizace
Zastupující                         Mgr. Tomáš Vaněk, DiS.
Zřizovatel                          Středočeský kraj
Místo inspekční činnosti            Soudní 20, Nymburk
Inspekční činnost na místě          19. − 22. února 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“) a akreditovaných vzdělávacích programů,
naplňování ŠVP a jeho souladu s právními předpisy a rámcovým vzdělávacím programem
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ“) a vyšší
odborné školy (dále „VOŠ“). Škola aktuálně vzdělává 288 žáků (naplněnost 96 %) v denní
formě čtyřletých oborů středního vzdělání s maturitní zkouškou (dále „MZ“) Zdravotnické
lyceum (82 žáků), Asistent zubního technika (108) a Praktická sestra (98). Tento obor
nahradil dříve realizovaný obor Zdravotnický asistent, a to od 1. ročníku ve školním roce
2020/2021. Ve školním roce 2023/2024 škola nevzdělává žáky ve čtyřletém oboru s MZ
Sociální činnost a ve dvouletém oboru se závěrečnou zkouškou Zubní instrumentářka.
Studenty v celkovém počtu 100 (naplněnost 83 %) škola vzdělává v denní formě tříletýc h
oborů vzdělání VOŠ Diplomovaný zubní technik (16 studentů) a Diplomovaná dentální
hygienistka (58) a nově v kombinované formě vzdělávání oboru Diplomovaná všeobecná
sestra (26). Od předchozí inspekční činnosti (2017) se zvýšil celkový počet žáků o cca
desetinu a studentů o třetinu.
Svou činností škola dlouhodobě umožnuje zajistit kvalifikované personální zdroje
v celospolečensky žádaných a vysoce kvalifikovaných zdravotnických oborech. Vyšší
odborné vzdělávání cíleně navazuje na obory vyučované ve středním vzdělávání. Zřizova te l
podporuje stipendiem žáky oboru Praktická sestra.
Ve škole se vzdělává 17 žáků a dva studenti se speciálními vzdělávacími potřebami (dále
„SVP“) diagnostikovanými školským poradenským zařízením. Plán pedagogické podpory
škola vytvořila dalším 33 žákům s potřebou podpůrných opatření 1. stupně. Škola eviduje
12 žáků a pět studentů s odlišným mateřským jazykem s různě velkou jazykovou bariérou.


                         Hodnocení podmínek vzdělávání
Ředitel školy (dále „ředitel“) působí ve funkci druhým školním rokem, pro její výkon je
odborně a manažersky kvalifikovaný. Při řízení postupuje plánovitě v návaznosti na reálnou
koncepci rozvoje školy. Efektivně vyhodnocuje její naplňování a přijímá opatření
ke zlepšení. Škole se daří naplňovat profil absolventa, zlepšovat materiální podmínky
a rozvíjet spolupráci se sociálními partnery. Aktivně se podílí na pilotních projektech
ohledně prostupnosti oborů odborného vzdělávání a oblasti kombinované výuky. Příležito st
ke zlepšení má v oblasti dosahování požadovaných výstupů ŠVP u MZ.
Struktura řízení odpovídá charakteru školy a organizaci výuky. Ředitel a jeho dva zástupci
pro SŠ a VOŠ navzájem úzce spolupracují. Řízení odborností je funkční a promyšle né,
účelně se na něm podílí vedoucí učitelé. Systematicky prováděná kontrolní činnost je
rozsáhlá, postihuje všechny oblasti činnosti školy a je převážně účinná. Méně efektivní je
v oblasti vzdělávání žáků se SVP a při přijímání žáků do vyšších ročníků.
Vnitřní informační systém odpovídá velikosti školy a účinně využívá digitální platformu.
Pedagogická rada pravidelně projednává zásadní pedagogické dokumenty, organizač ní
zajištění výuky a výsledky vzdělávání žáků a studentů. Těmi se zabývají i předmětové
komise a školní poradenské pracoviště v souvislosti se strategií předcházení školní
neúspěšnosti, a to s různou mírou účinnosti. Méně pozornosti je věnováno hlubším rozborům
příčin neúspěchu žáků vzhledem k jejich dosahovaným výsledkům. V menší míře se daří
důsledně zkvalitňovat vzdělávací proces ve všeobecně vzdělávacích předmětech.
K informování zákonných zástupců a zájemců o vzdělávání slouží internetové stránky školy,
dny otevřených dveří či veletrh středních škol aj.
Potřebnou pozornost ředitel věnuje řízení lidských zdrojů, důraz vhodně klade na posílení
osobní zodpovědnosti pedagogů za vlastní profesní rozvoj. I nadále ve škole působí převážně
kvalifikovaný pedagogický sbor, který se početně navýšil od minulé inspekční činnosti.
Aktuálně jej tvoří 40 interních a 20 externích pedagogů. Ředitel prokazatelně usiluje
o zajištění vzdělávání odborně kvalifikovanými pedagogy. Mentoring pro nové učitele je


                                           2/9
účelný. Plán dalšího vzdělávání pedagogů tvoří ředitel společně s učiteli, jeho žádoucí
pedagogické a odborné zaměření vychází z potřeb školy. Zpětnou vazbu o získanýc h
odborných poznatcích si učitelé poskytují následně v rámci předmětových komisí či
v pedagogické radě.
Díky aktivnímu zapojování školy do projektů a dobré spolupráci se zřizovatelem a spolkem
rodičů jsou získávány finanční prostředky z různých zdrojů na obnovu, rekonstrukci,
vytvoření a vybavení prostor, modernizaci výukových pomůcek pro digitálně podporovanou
výuku aj. Žáci ve škole využívají kmenové učebny a dostatečně zařízené odborné učebny,
vybavené dataprojektory a výukovými modely, které vyučování vhodně doplňují. Vhodně
se finanční prostředky vynaložily na doučování žáků ohrožených školním neúspěchem.
V některých částech dvou propojených budov školy je příležitost k jejich estetickému
a prostorovému zlepšení.
Škola i nadále klade velký důraz na rozvoj účinné spolupráce se sociálními partnery.
Oboustranně přínosná spolupráce se stomatologickými pracovišti, ordinacemi dentální
hygieny a odděleními nemocnic přispívá k efektivní praktické přípravě žáků a studentů.
Tradiční je aktivní zapojení školy do programů podporujících dentální hygienu na
základních a mateřských školách.
Školní poradenské pracoviště (dále „ŠPP“) tvoří vzájemně účinně spolupracující odborně
kvalifikovaná výchovná poradkyně, školní metodička prevence a nově externí školní
psycholožka. Zaměřují se především na podporu žáků se SVP, prevenci školní neúspěšnosti
a rizikového chování žáků. Zavedený elektronický i prezenční systém předávání informac í
jednotlivým učitelům o poskytování podpůrných opatření je funkční.
Ředitel správně nastavil pravidla pro zajištění bezpečnosti a ochrany zdraví a seznámil
s nimi všechny účastníky vzdělávání. Přesto má počet úrazů za poslední tři školní roky spíše
stoupající trend. Žáci a studenti jsou proto průběžně poučováni o bezpečnostních rizicích.


                          Hodnocení průběhu vzdělávání
V hospitované výuce žáci respektovali dohodnutá pravidla chování. Sledované činnosti byly
v souladu se ŠVP. Vyučující žáky aktivně podněcovali k plnění zadaných úkolů, k čemuž
jim poskytovali dostatek času. Vyučující správně využívali znalosti a zkušenosti žáků
a výrazně propojovali učivo s reálnými situacemi. Při praktickém vyučová ní
individualizovaný přístup k žákům zvyšoval jeho efektivitu. V převážné většině sledované
výuky všeobecně vzdělávacích předmětů učitelé minimálně vedli žáky ke kritickému
myšlení, spíše předkládali žákům hotové poznatky frontální organizací výuky. Frontální
výuka byla doplněna účelnou samostatnou prací žáků. Prostředky informačních technologií
byly využity většinou jen k jednoduché prezentaci učiva vyučujícím či žákem. Kooperace
žáků v práci ve dvojici či ve skupině byla zastoupena ve velmi nízké míře. Chyběla
diferenciace požadavků podle jejich schopností a dovedností, výraznější uplatňování metod
aktivního učení či práce s informačními zdroji. V závěru výuky většinou neprobíhalo shrnutí
učiva ani ověření splnění vzdělávacího cíle. Potřebnou vazbu o zvládnutí učiva žáky získali
učitelé formou sebehodnocení pouze v pětině výuky.
Ve většině hospitovaných hodin českého jazyka a literatury,                        estetického
a společenskovědního vzdělávání převažovala frontální výuka s využitím vyprávění,
vysvětlování a práce s textem. Převládala tak pasivní účast žáků ve vyučování a dominantní
působení vyučujících. Výuku vhodně doplňuje spolupráce s místní knihovnou, promítání
filmů a celoškolní žákovská akce, ve které žáci sdílejí s ostatními spolužáky zážitky z četby.


                                             3/9
K systemizaci poznatků slouží literární portfolia žáků. I většinu výuky cizích jazyků vedli
učitelé frontálně s převahou aktivity na straně vyučujících. Vyšší míru zájmu vykazova li
žáci v hodinách, kde se účelně střídaly různé formy a metody práce a vyučující pro ně
vytvářeli více příležitostí k zapojení do výuky. V některých hodinách byla naprostá absence
produktivních řečových aktivit. Opakovaně se stalo, že obsah učiva a metodické postupy
byly pro žáky málo náročné. Chyběla širší škála použitých metod a dostatečné množství
příležitostí pro souvislý a samostatný řečový projev žáků. Efektivní opakování učiva ve
výuce ekonomiky proběhlo formou prezentace žáků osvěžené o zadávání otázek
prostřednictvím soutěže s vyhodnocením v digitální platformě. Vyučující připravila
zajímavé činnosti k opakování učiva a dobře k tomu využila skupinovou práci žáků. Při
sledované výuce matematiky a přírodovědného vzdělávání učitelé využívali frontální formu
výuky kombinovanou s nediferencovanou samostatnou prací, což aktivizovalo žáky pouze
částečně. Chyběla pestřejší organizace výuky a zařazení činností zvyšujících aktivitu žáků.
Při výuce informačních technologií byli žáci dobře motivováni, účinně pracovali s ozoboty
a prokazovali tak velmi dobré znalosti.
Velmi kvalitní byla výuka odborných teoretických předmětů. Používané formy a metody
práce systematicky přispívaly k rozvoji klíčových i odborných kompetencí žáků. Dobře
strukturované hodiny zahrnovaly účelné úvodní opakování a motivaci žáků k probíranému
učivu, a to ústní či písemnou formou. Žákům byla následně poskytována dostatečná zpětná
vazba o míře již získaných znalostí a dovedností. Výklad nové látky byl vedený v logickýc h
souvislostech, srozumitelně, věcně a odborně správně. V hodinách s převažující frontální
formou práce byla většinou účelně využita prezentační technika, žáci převážně aktivně
reagovali na podněty učitele. V průběhu výuky docházelo ke zdařilému uplatňová ní
mezipředmětových vztahů a propojování teoretických poznatků s praktickými. Žáci se
aktivně účastnili procvičování odborných pojmů, pozorně sledovali výukové video. Pro
efektivní opakování žáci používali pracovní listy a společně procvičovali odborné pojmy
a potřebné souvislosti. Účelný byl nácvik modelových situací, při kterých žáci zdůvodňova li
použité postupy řešení. V závěru vyučovacích hodin docházelo k efektivnímu shrnutí
hlavních poznatků a ke správnému vyhodnocení míry zvládnutí učiva žáky. Probraná témata
mají žáci k dispozici ve virtuální učebně pro domácí přípravu či procvičování.
Praktické vyučování na SŠ mělo převážně výbornou kvalitu. Žáci ve školních laboratořích
či odborných učebnách zručně používali pracovní nástroje a použitý materiál. Osvojovali si
konkrétní dovednosti a propojovali své znalosti s praktickou zručností. Byli vedeni
k samostatnosti, aktivně se zapojovali, vykonávali zadávané úkoly a dodržovali správné
pracovní postupy. Vyučující žáky individuálně obcházeli, upozorňovali je na nejčastější
chyby. Vedli je k vytváření správných pracovních návyků a poskytovali jim kvalitní zpětnou
vazbu pro jejich další učení.
Teoretická příprava v odborných předmětech ve VOŠ byla účelně obohacena poznámka mi
zkušených pedagogů z jejich praxe při uvádění konkrétních problémových situací
v nemocnici. Ve vstřícné komunikaci se dařilo aktivně zapojovat studenty do řešení
problémových situací. Byli účinně podněcováni ke kritickému myšlení, k formulac í
zajímavých návrhů řešení a po účinném výkladu byli na konci vyučovací jednotky zapojeni
do shrnutí hlavních nových poznatků.
Praktická příprava studentů probíhala na pracovištích smluvních partnerů a v dobře
vybavených      školních  stomatologických    laboratořích     či odborných učebnách
s dataprojektory a výukovými modely. Studenti v předepsaných pracovních oděvech byli
důsledně vedeni ke správnému používání nástrojů, pořizovali si dokumentaci pro praktickou
část absolventské práce, pedagogové efektivně organizovali provádění jednotlivýc h



                                            4/9
pracovních úkonů. Všichni studenti byli aktivně zapojeni do práce a dokázali také pracovat
s počítačovým programem pro evidenci pacientů či se seznamovali s moderním skenerem
pro snímání otisků chrupu. Správně docházelo k účelnému propojení teoretického
a praktického vzdělávání, a to při využití práce ve dvojici či ve skupině. Studenti byli
motivováni praktickým významem probíraného učiva a projevovali o něj zájem.


                          Hodnocení výsledků vzdělávání
Škola zjišťuje individuální výsledky vzdělávání žáků a studentů obvyklými způsoby
(písemné a ústní zkoušení, hodnocení praktické činnosti). Společně s MZ je vhodně doplňuje
externími nástroji v podobě umístění v soutěžích. Prostřednictvím elektronické ho
informačního systému průběžně informuje žáky, jejich zákonné zástupce a studenty
o průběhu a výsledcích vzdělávání. Další informace rodičům pravidelně předává na třídníc h
schůzkách, případně při individuálních jednáních.
Pozitivním jevem je, že se celkový průměrný prospěch žáků maturitních oborů ve 2. pololetí
školního roku 2022/2023 oproti 2021/2022 zlepšil a činil 2,1. Podíl žáků s vyznamená ním
se zdvojnásobil na 17 % a podíl neprospívajících se snížil o polovinu na 3 % z celkového
počtu žáků. Předčasné odchody ze vzdělávání kvůli neprospěchu jsou rovněž ojedinělé.
Z mezioborového srovnání průměrného prospěchu ale vyplývají rozdíly. Lepších výsledků
dosahují většinou žáci oboru Zdravotnické lyceum. Žáky ohrožené školní neúspěšností, tj.
hodnocené v průběhu vzdělávání minimálně z jednoho předmětu známkou dostatečně, škola
vykazuje především v dalších oborech. Ve 2. pololetí školního roku 2022/2023 jich byla
třetina v 1. ročníku oborů Praktická sestra a Asistent zubního technika. Ve 4. ročníku jejich
počet tvořil dvě třetiny žáků všech těchto oborů, včetně žáků oboru Sociální činnost.
Prospěchové problémy způsobuje především český jazyk a literatura. Vyučující sice
poskytují pravidelné doučování a individuální konzultace, příležitostí ke zlepšení je využití
potenciálu předmětových komisí a systémové seznamování žáků s metodami efektivního
učení.
Průběžným výsledkům odpovídají i výsledky MZ 2022 a MZ 2023. Celková hrubá
neúspěšnost žáků (podíl žáků neúspěšných u MZ nebo zkoušku nekonajících z celkového
počtu přihlášených žáků) i hrubá neúspěšnost ve společné části MZ oboru Sociální činnost ,
Zdravotnický asistent (MZ 2022), Praktická sestra (MZ 2023) a Asistent zubního technika
byla vyšší než u žáků v příslušné skupině oborů vzdělání v republikovém srovnání.
Neúspěšnost ve společné i v profilové části je zaznamenána u zkoušek z anglického jazyka
a českého jazyka a literatury. V odborných předmětech žáci u MZ 2022 neprospěli ojediněle
a u MZ 2023 prospěli všichni. Do oboru Zdravotnické lyceum jsou přijímáni motivo va ní
žáci, o čemž svědčí jejich celkové výsledky ve společné a profilové části MZ, které jsou
dlouhodobě lepší, než je republikový průměr.
Žákům nematuritního oboru Zubní instrumentářka se jak v průběhu vzdělávání, tak i při
závěrečné zkoušce dařilo. Ve 2. pololetí školního roku 2021/2022 a 2022/2023 všichni
prospěli a u závěrečné zkoušky ve školním roce 2022/2023 jich třetina uspěla
s vyznamenáním.
Pozitivním jevem je, že se škole daří motivovat žáky k řádné školní docházce a dobrým
vzájemným vztahům. Průměrný počet zameškaných hodin na žáka ve školním roce
2022/2023 v porovnání se školním rokem 2021/2022 se snížil ze 138 na 120 hodin. Počet
neomluvených hodin je minimální. O dobrém systému prevence rizikového chování svědčí
také to, že v obou školních letech nebyl žádný žák hodnocen sníženým stupněm z chování
a počet pochval převyšuje počet kázeňských opatření.


                                            5/9
Škola přijímá ke studiu ve VOŠ motivované uchazeče se zájmem o zvolený obor. Kvalitní
průběh vzdělávání ve všech oborech se projevuje ve velmi dobrých výsledcích studentů
v průběhu studia i při jeho ukončování. Pozitivní je, že nedochází k jejich odchodům ze
vzdělávání během prvního ročníku ani později, neboť téměř vyrovnaný je počet zapsaných
studentů v prvním ročníku a při jejich absolutoriu. Studentům se daří prospívat
s vyznamenáním jak při ukončování jednotlivých ročníků, tak při absolutoriu. Ve všech
vyučovaných oborech v posledních dvou školních rocích prospěla v průběhu studia
průměrně polovina studentů s vyznamenáním, neprospívající byl pouze jeden student.
Obdobně úspěšní jsou u absolutoria, kdy jich za stejné období prospěla s vyznamená ním
rovněž průměrně polovina a neprospívajících bylo minimum. Nejlepších výsledků dosahují
studenti oboru vzdělání Diplomovaná dentální hygienistka, nejobtížnější je pro studenty
obor vzdělání Diplomovaná všeobecná sestra.
Škola účinně rozvíjí jazykové a odborné kompetence žáků a studentů všech oborů zapojením
do krátkodobé či dlouhodobé mezinárodní mobility. Pomáhá efektivně vytvářet síť
přátelských a pracovních kontaktů, učí žáky a studenty vnímat odlišnosti kultur, uvažovat
v globálních souvislostech a vede je k osamostatnění v budoucím životě. Své nadání žáci
vhodně uplatňují v řadě vědomostních, dovednostních i sportovních soutěží, ať již ve
školních, regionálních či celostátních kolech. Nově jedinci skládají mezinárodní jazykové
zkoušky z anglického jazyka. Významnou pomůckou při přípravě na MZ nebo absolutoria
jsou portfolia žáků oboru Asistent zubního technika a studentů oboru Diplomovaný zubní
technik, která obsahují písemné podklady a ilustrace či fotografie prováděných výkonů.
Funkční přípravě na složení absolutorií napomáhá promyšlený systém pro záznamy výkonů
a odborných aktivit studentů. Uceleně propojuje teoretickou přípravu s efektivním
hodnocením pedagogů a sebehodnocením studentů.
ŠPP informuje učitele o potřebách žáků a studentů se SVP. Z rozboru prospěchu vyplývá,
že jejich hodnocení je srovnatelné s průměrným prospěchem třídy či studijní skupiny, kterou
navštěvují. Škola jim poskytuje účinnou individuální dopomoc či skupinové doučování.
Žákům a studentům s částečnou jazykovou bariérou škola poskytuje systematické doučování
českého jazyka, případně další individuální konzultace. Témata z oblasti prevence
rizikového chování žáků jsou náležitě zařazována do výuky či jsou realizována v rámci
různých akcí včetně pravidelně organizovaných adaptační a sportovních kurzů. Žáci se
každoročně účastní besed s tematikou kyberšikany a dalších akcí zaměřených na
problematiku duševního zdraví a zdravé výživy. Dílčí problémy s chováním žáků řeší školní
metodička prevence společně s výchovnou poradkyní a třídními učiteli ve spolupráci
s rodiči. Ohledně školního klimatu ŠPP cíleně realizuje dotazníková šetření. Samosprávný
orgán žáků není dlouhodobě zřízen, jejich podněty jsou řešeny individuálně prostřednictvím
třídních učitelů.
Nedílnou součástí poradenských služeb ve škole je účelné kariérové poradenství. Někteří
žáci oborů pokračují v navazujícím studiu ve VOŠ, žáci Zdravotnického lycea volí většinou
studium na vysokých školách různého zaměření. Ostatní absolventi SŠ a VOŠ se většinou
zapojují do pracovního procesu. Vysoká společenská poptávka po zdravotnických profesích
umožňuje výborné uplatnění absolventů na trhu práce. Příležitostí ke zlepšení je získávat od
nich zpětnou vazbu v zájmu zkvalitnění vzdělávání, spolupráce s nimi je pouze na
neformální bázi.




                                            6/9
                                         Závěry

Vývoj školy
– Došlo ke změně ve vedení školy, vzrostl počet pedagogických pracovníků, žáků
  a studentů.
– Postupně se zlepšují materiální podmínky pro vzdělávání.
– Inovovala se vzdělávací nabídka ve vyšší odborné škole realizací oboru Diplomo va ná
  všeobecná sestra v kombinované formě vzdělávání.
– Byly odstraněny nedostatky zjištěné při přechozí inspekční činnosti.
Silné stránky
Střední škola
– Spolupráce se stomatologickými pracovišti, ordinacemi dentální hygieny a odděleními
  nemocnic přispívá k efektivní praktické přípravě žáků. (1.5)
– Používané formy a metody práce v teoretické a praktické výuce odborných předmětů
  vhodně rozvíjí odborné kompetence žáků. (4.2)
– Žáci oboru Zdravotnické lyceum jsou dlouhodobě nadprůměrně úspěšní u maturitníc h
  zkoušek. (5.2)
– Škola účinně rozvíjí jazykové a odborné kompetence žáků všech oborů zapojením do
  krátkodobé či dlouhodobé mezinárodní mobility. (5.3)
Vyšší odborná škola
– Spolupráce se stomatologickými pracovišti, ordinacemi dentální hygieny a odděleními
  nemocnic přispívá k efektivní praktické přípravě studentů. (1.5)
– Používané formy a metody práce v teoretické a praktické výuce odborných předmětů
  vhodně rozvíjí odborné kompetence studentů. (4.2)
– Promyšlený systém záznamů výkonů a odborných aktivit s funkčním propojením
  teoretické přípravy společně s efektivním hodnocením pedagogickými pracovníky
  a sebehodnocením studentů přispívá k jejich funkční přípravě na složení absolutoria.
  (5.1)
– Studenti dosahují stabilně dobrých výsledků u absolutorií, polovina jich prospívá
  s vyznamenáním. (5.2)
– Škola účinně rozvíjí jazykové a odborné kompetence studentů všech oborů zapojením do
  krátkodobé či dlouhodobé mezinárodní mobility. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Učitelé všeobecně vzdělávacích předmětů málo využívali kooperativní formy výuky,
  minimálně diferencovali výuku, nevyužívali efektivně formativní hodnocení a kritické
  myšlení, což snižovalo motivaci a aktivizaci žáků. (4.3)




                                            7/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit účinnost kontrolního systému vzhledem k oblasti vzdělávání žáků se speciálními
  vzdělávacími potřebami a přijímání žáků do vyššího ročníku.
– Zefektivnit roli předmětových komisí při výběru efektivních metod a forem výuky,
  diferenciaci výuky podle individuálních předpokladů žáků, využívání formativního
  hodnocení a kritického myšlení.
– Zaměřovat i nadále strategii předcházení školní neúspěšnosti na zlepšování výsledků žáků
  v průběhu i při ukončování vzdělávání maturitní zkouškou.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti
 2.   Jmenování ředitelem školy od 1. září 2022
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy a akreditované vzdělávací programy účinné k termínu
      inspekční činnosti
 5.   Školní řád střední školy a vyšší odborné školy, účinné k termínu inspekční činnosti
 6.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 7.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 8.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
 9.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
10.   Záznamy z jednání pedagogické rady a předmětových komisí, školní roky 2022/2023
      a 2023/2024 k termínu inspekční činnosti
11.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti



                                            8/9
12.   Školní matrika – stav k termínu inspekční činnosti
13.   Výroční zpráva o činnosti školy, školní rok 2022/2023
14.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. prosinci 2023)
15.   Inspekční zpráva, čj. ČŠIS-2127/17-S
16.   Internetové stránky školy https:// https://www.zdravkanbk.cz


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 PhDr. Aleš Franc, Ph.D., školní inspektor
 Mgr. Markéta Seidlová, školní inspektorka
 Bc. Marcela Jüstelová, kontrolní pracovnice
 Mgr. Hana Švejstilová, přizvaná osoba
 odborník na zdravotnické předměty
25. března 2024




                                           9/9
