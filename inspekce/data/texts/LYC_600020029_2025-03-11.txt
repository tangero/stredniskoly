CSI0X00DHC8J




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-598/25-T
                                       Sp. zn. ČŠIT-S-158/25-T


Název                               Střední zdravotnická škola, Karviná,
                                    příspěvková organizace
Sídlo                               Borovského 2315, 734 01 Karviná-Mizerov
E-mail                              sekretariat.szk@sszdra-karvina.cz
IČO                                 00 844 985
Identifikátor                       600 020 029
Právní forma                        příspěvková organizace
Zastupující                         Mgr. Jana Brych
Zřizovatel                          Moravskoslezský kraj
Místo inspekční činnosti            Borovského 2315, 734 01 Karviná-Mizerov
Inspekční činnost na místě          11. 3. 2025 − 14. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední zdravotnická škola, Karviná, příspěvková organizace (dále „škola“) vykonává
činnost střední školy a školní jídelny – výdejny. Ve školním roce 2024/2025 střední škola
vzdělává v 15 třídách celkem 424 žáků, z toho v oboru vzdělání 53-41H/01 Ošetřovatel
64 žáků, v oboru vzdělání 78-42-M/04 Zdravotnické lyceum 172 žáků a v oboru vzdělání
53- 41-M/03 Praktická sestra 237 žáků. Od posledního inspekčního hodnocení došlo
k navýšení počtu žáků o 18,44%. K termínu inspekční činnosti škola eviduje 29 žáků se
speciálními vzdělávacími potřebami, jeden žák je vzděláván podle individuálního
vzdělávacího plánu a osm žáků má odlišný mateřský jazyk. Školní stravování zajišťuje
externí dodavatel.



                         Hodnocení podmínek vzdělávání
Ředitelka školy (dále „ředitelka“) působí ve své funkci od roku 2023. Část kompetencí
účelně delegovala na dva zástupce pro odborné a teoretické vzdělávání, řízení je takto
funkční a odpovídá podmínkám a potřebám školy. Koncepce rozvoje školy stanovuje reálné
cíle i strategie jejich naplňování, učitelé jsou s ní seznámeni. Školní vzdělávací programy
jsou sestaveny v souladu s cíli rozvoje a jejich aktualizace je prováděna na základě inovací
v oborech vzdělání. Došlo k zásadním změnám ve školním vzdělávacím programu v oboru
vzdělání Praktická sestra v návaznosti na skutečnost, že byla škola zapojena do pokusného
ověřování stupňovitého propojení vybraných oborů vzdělání, vyhlášeného Ministers tve m
školství, mládeže a tělovýchovy, které žákům umožní ve třetím ročníku získat výuční list
v oboru Ošetřovatel, nebo také po úspěšném absolvování maturitní zkoušky nástup do
druhého ročníku vyšší odborné školy.
Ředitelka provádí kariérní pohovory s učitelským sborem s cílem podpořit jejich profesní
rozvoj a zajistit vysokou kvalitu výuky. Zaměřuje se na individuální potřeby učitelů a na
plánování jejich účasti při realizaci projektů a programů školy a mimoškolní činnosti.
K snadnější orientaci v rozvoji pedagogické činnosti slouží zavedená profesní portfolia
učitelů. Pravidelně probíhá dotazníkové šetření určené pedagogům, zaměřené na hodnocení
kultury školy a na zajištění okamžitého snímku školy.
Vzdělávání pedagogů je plánováno s ohledem na současné potřeby školy a zohledňuje
rovněž potřeby a zájmy vyučujících. V souvislosti s velkým důrazem na rozvoj vzdělává ní
ředitelka zapojuje školu do projektů určených vedení školy i učitelům. Jsou podpůrným
nástrojem pro realizaci inovativních metod vzdělávání a pro přínosnou spolupráci mezi
pedagogy. Společně s vedením školy ředitelka provádí průběžnou hospitaci vyučovac íc h
hodin, kde zjišťuje realizaci získaných dovedností učitelů z absolvovaných kurzů. Následně
v hospitačních záznamech vedení školy uvádí doporučení, která představují potřebnou
zpětnou vazbu pro další pedagogickou činnost. Nedílnou součástí rozvoje vzdělávac ího
procesu jsou také vzájemné náslechy učitelů ve výuce, při kterých dochází k předávání
pedagogických zkušeností napříč teoretickými a odbornými předměty. Osvědčené materiály
a jiné poznatky týkající se výuky učitelé sdílejí na společném elektronickém úložiš ti.
Pozornost věnuje vedení školy také nově nastupujícím učitelům, kterým poskytuje
metodickou pomoc, možnost konzultací a vedení zkušeného mentora z řad učitelů.
Předmětové komise pravidelně organizují schůzky, na kterých řeší vzájemnou spolupráci,
sdělují si poznatky z výuky, sjednocují hodnoticí škálu pro jednotlivé činnosti ve výuce



                                            2/7
a plánují mimoškolní činnost (kulturní akce, soutěže). Řeší také podporu méně úspěšným
žákům, a to především pro maturitní ročníky, ukrajinské žáky a případné zájemce.
Ředitelka školy účelně hospodaří s finančními prostředky, které využívá pro realizac i
strategických oblastí rozvoje školy a jejích priorit zaměřených na vybudování zázemí pro
žáky, modernizaci prostor a zkvalitnění výchovy a vzdělávání. Prostorové a materiá lní
podmínky školy odpovídají potřebám realizovaných školních vzdělávacích programů, od
poslední inspekční činnosti se jejich stav průběžně zlepšuje. Prostory školy působí podnětně
a esteticky, na chodbách jsou vytvořeny relaxační koutky, které žáci o přestávkách využíva jí
ke krátkému odpočinku, četbě, neformálním setkáváním a oddechovým aktivitám. Vybavení
odborných učeben pro praktická cvičení koresponduje se současnými požadavky oboru.
K zajištění bezpečnosti a ochrany zdraví žáků jsou stanovena potřebná pravidla a opatření.
Žáci jsou seznamováni se školním řádem a s pravidly bezpečného chování a ochrany zdraví
při vzdělávání a souvisejících aktivitách. Vstupy do budov školy byly v době inspekční
činnosti zabezpečeny proti vniknutí a pohybu cizích osob. Školní stravování je pro žáky
zajištěno v prostorách školy dodavatelsky. Strávníci mají na výběr ze dvou jídel.
Strávníkům, jejichž zdravotní stav na základě lékařského potvrzení vyžaduje dietní
stravování, je zajištěna strava s omezením lepku. Ve vstupních prostorách je umístěn bufet
a automaty na nápoje.



                          Hodnocení průběhu vzdělávání
Hospitační činnost byla prováděna napříč ročníky ve všech oborech vzdělává ní
v předmětech všeobecně vzdělávacích a odborných, v praktickém vyučování a v odbornému
výcviku. Komunikace mezi učiteli a žáky byla vedena v pozitivní, motivační atmosféře
podporující proces učení, nastavená pravidla mezi jednotlivými aktéry vzdělávání byla
respektována. Učitelé projevovali vstřícný přístup, posilující vztah vzájemného respektu
mezi pedagogy a žáky, nevyskytovaly se kázeňské problémy. Vyučující věnovali žákům
dostatek času k řešení úloh a respektovali jejich pracovní tempo, přiměřeně dbali na přesné
vyjadřování žáků i na obsahovou správnost odpovědí na otázky.
Průběh výuky byl charakteristický častým využíváním různorodých forem a metod
vzdělávání, včetně aktivního zapojení informačních technologií, které obohacovaly výukový
proces a umožnily názorné vysvětlení složitějších témat. Učitelé kladli důraz na spolupráci
mezi žáky, kteří byli povzbuzováni k vzájemné podpoře a ke sdílení svých názorů na řešený
problém. Bylo dbáno na dodržování odborné terminologie a ve vyučovacích hodinách se
objevovaly aktivity k jejímu obohacování a správnému používání. Vzdělávací cíle nebyly
zaměřeny jen na získání nových znalostí, dostatečná pozornost byla věnována také rozvoji
praktických dovedností s využitím získaných poznatků v reálném životě. Žáci byli
motivováni k učebním aktivitám, pracovali se zájmem a zodpovědně přistupovali k plnění
zadaných úkolů. Méně často byla zaznamenána možnost výběru z úloh s různou úrovní
obtížnosti, která by žákům umožňovala řešit úkoly podle jejich dovedností a schopností
v daném oboru. Nadaným žákům tak byly jen zřídka vytvářeny další vhodné příležitos ti
k jejich rozvoji, podobně tak nebyl zcela zřejmý individuální přístup k žákům se speciálními
vzdělávacími potřebami. Sebehodnocení a vzájemné hodnocení žáků bylo zařazováno
výjimečně. Ojediněle žáci samostatně využívali různé informační zdroje s následným
prověřováním hodnoty získaných dat. Příležitostně zadané úlohy podněcovaly žáky
k formování jejich osobnostních postojů. Zvláště kvalitní se jevila výuka odborných



                                            3/7
předmětů, kde erudovanost a osobní praktická zkušenost vyučujících představovala pro žáky
pozitivní motivaci a dobrý základ pro jejich odborný rozvoj.
Učitelé v rámci praktického vyučování na smluvních pracovištích prokazovali vysokou
úroveň odborných znalostí, které efektivně předávali žákům. Jejich přístup byl profesioná lní
a empatický. Vytvářeli prostředí podporující vzdělávání a rozvoj praktických dovedností,
dbali na dodržování bezpečnostních a hygienických pravidel a zároveň žákům poskytovali
cennou zpětnou vazbu. Komunikace s žáky i ostatním zdravotnickým personálem byla jasná,
vstřícná a podporovala spolupráci. Pedagogové významně přispívali k propojení teorie
s praxí, a tak posilovali přípravu žáků na budoucí profesní dráhu. Velký důraz byl kladen na
etiku, empatii a dodržování profesních standardů. Žáci většinou pracovali ve dvojicích a ve
skupinách po třech, rozvíjeli komunikaci s pacienty i v týmu zdravotnického personálu,
spolupracovali mezi sebou při péči o pacienty. Při hospitační činnosti byl zjevný zájem žáků
o obor i jejich pozitivní přístup k pacientům. Pracoviště plně odpovídala potřebám výuky,
byla vybavena moderními pomůckami a technologiemi, s nimiž se žáci setkají při výkonu
budoucího povolání.


                          Hodnocení výsledků vzdělávání
Škola má srozumitelně nastavená pravidla hodnocení žáků. Dosažené znalosti a dovednosti
žáků jsou průběžně sledovány a vyhodnocovány v jednáních pedagogické rady
a předmětových komisí. Pedagogové k hodnocení žáků využívají standardní nástroje (ústní
zkoušení, písemné práce, aktivita žáků ve výuce). Pro podporu žáků se studijními obtížemi
škola zpracovala a uplatňuje strategii předcházení školní neúspěšnosti. Při ukončování
vzdělání závěrečnou zkouškou škola vykazuje vysoké procento úspěšnosti. Nedostatky
v oblasti ukončování vzdělání se projevují u oboru vzdělání Praktická sestra, kdy žáci
upřednostňují pracovní příležitosti vyplývající z jejich odborných dovedností na úkor
důsledné přípravy věnované maturitní zkoušce. Ve školním roce 2023/2024 tak z celkového
počtu přihlášených žáků k maturitní zkoušce uspělo 85,9% žáků.
Zákonní zástupci jsou informováni o prospěchu žáků a dění ve škole prostřednictvím
webových stránek školy, elektronického systému a na pravidelných třídních schůzkách,
případně na individuálních konzultacích.
Školní poradenské pracoviště realizuje tematicky zaměřené preventivní aktivity a vhodná
témata primární prevence jsou také začleňována do výuky vybraných předmětů. Členky
školního poradenského pracoviště neprodleně řeší případné výchovné a vzdělávac í
problémy žáků společně se zákonnými zástupci, v případě potřeby se obracejí o pomoc
u externích partnerů. Výchovné poradkyně se věnují práci se žáky se speciálními
vzdělávacími potřebami a se žáky vzdělávanými podle individuálního vzdělávacího plánu.
Dále také poskytují metodickou pomoc učitelům při naplňování podpůrných opatření a při
sestavování programu pro tematické třídnické hodiny. Výrazný přínos pro zlepšování
duševního zdraví žáků zajišťuje školní psycholog.
V rámci kariérového poradenství je standardně poskytována podpora žákům posledních
ročníků střední školy při výběru jejich dalšího studia nebo zaměstnání, v této oblasti škola
vykazuje funkční spolupráci se sociálními partnery, na jejichž pracovištích žáci školy
realizují odbornou praxi a odborný výcvik.
Škola žákům se zájmem o obor a žákům nadaným nabízí širokou paletu mimoškolní činnosti,
ve které dosahují významných výsledků. K nejvýraznějším patří účast v psychologické
olympiádě, kde sklízejí úspěchy v národním kole. Obnovené je také zapojení žáků školy ve


                                            4/7
Středoškolské odborné činnosti. Dále jsou pro žáky organizována školní kola v cizích
jazycích (angličtina, ruština), recitační soutěž, matematické soutěže, badatelská výuka
v ekologických a přírodovědných oborech a sportovní turnaje. Škola zaznamenává úspěchy
i při účasti na soutěžích v poskytování první pomoci. Žáci mají možnost navštěvovat
kroužky 1. pomoci a znakového jazyka, přípravný kurz na cambridgeské zkoušky
z anglického jazyka, po jehož absolvování se mohou přihlásit na certifikované testování.
Spolupráce školy s externími partnery představuje významný přínos pro studenty i širší
komunitu. Účast na charitativních a dobrovolných činnostech učí žáky empatii a společenské
odpovědnosti, své dovednosti mohou žáci předávat při vedení kurzů první pomoci, které jsou
určeny žákům místních středních škol. Aktivní spoluúčast na preventivních programech pro
mateřské školy žákům umožňuje získávat zkušenosti v komunikaci s malými dětmi. Žáci
základních škol se mohou seznámit s prací zdravotníků při zážitkové zdravovědě (zdravotně
edukační program) uskutečňované za účasti žáků školy, která také slouží jako náborová akce
pro případné zájemce o studium zdravotnických oborů. Škola organizuje projektové dny
s místní partnerskou školou, kdy žáci obou škol společně řeší situace simulované hromadné
nehody.
K rozšíření kulturního povědomí jsou pro žáky organizovány mnohé besedy
s literárněhistorickými tématy. K vedení přednášek jsou také zváni odborníci studovanýc h
oborů, mnozí z nich jsou absolventy školy. Ve škole působí školní parlament, který se
zapojuje do organizace školního života, na pravidelných schůzkách přináší vedení školy
zpětnou vazbu k činnosti školy a prezentuje své podněty k fungování školy. Svou činnost
škola prezentuje v místním tisku, na sociálních sítích a při Dnech otevřených dveří.


                                         Závěry
Vývoj školy
– Od školního roku 2023/2024 došlo ke změně na pozici ředitelky školy a jejích dvou
  zástupců.
– Došlo k rekonstrukci sociálního zařízení školy, inovaci IT vybavení.
– Škola je od roku 2022 zapojena do pokusného ověřování stupňovitého propojení
  vybraných oborů vzdělání, vyhlášeného Ministerstvem školství, mládeže a tělovýchovy.
– Nedostatky z minulé inspekční činnosti byly zohledněny.
Silné stránky
– Efektivní spoluprací s externími partnery škola přispívá k rozvoji schopností a dovedností
  žáků. (1.5)
– Vedení školy cíleně pracuje na zvyšování kvality vzdělávání prostřednictvím tematickýc h
  projektů a vedením pedagogů k účinné spolupráci. (2.1)
– Zajištění kvalitní praktické a odborné teoretické výuky odborníky z praxe vytváří
  příznivé podmínky pro odborné vzdělávání. (4.3)
– Zapojení žáků do široké nabídky školních a mimoškolních aktivit podporuje rozvoj jejich
  odborných znalostí a osobnostních, komunikačních a sociálních kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            5/7
– Škola nemá nastavena účinná opatření, která by zvýšila motivaci k důsledné přípravě
  žáků při ukončování vzdělávání maturitní zkouškou, zvláště v oboru vzdělání Praktická
  sestra. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Vyhledávat a realizovat způsoby motivace žáků k zodpovědné přípravě k maturitní
  zkoušce.
– Začlenit do výuky získávání dat a práci s informačními zdroji.
– Aktivně zjišťovat možnosti spolupráce se zahraničními školami a partnery.
– Provádět průběžné šetření školního klimatu v žákovských kolektivech.
– Zajistit rekonstrukci školního hřiště.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025 (vzorek)
 2.   Rozvrh vyučovacích hodin platný pro školní rok 2024/2025
 3.   Koncepce rozvoje školy 2023-2027
 4.   Výroční zpráva o činnosti školy za školní rok 2023/2024
 5.   Plán dalšího vzdělávání pedagogických pracovníků na školní rok 2024/2025
 6.   Záznamy z hospitační činnosti ve školním roce 2024/2025 (vzorek)
 7.   Zápisy z porad a jednání pedagogické rady ve školním roce 2024/2025, zápisy
      z jednání předmětových komisí ve školním roce 2024/2025 (vzorek)
 8.   Minimální preventivní program pro školní rok 2024/2025
 9.   Strategie předcházení a řešení školní neúspěšnosti pro školní rok 2024/2025
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Školní matrika střední školy vedená ve školním roce 2024/2025 (vzorek)
13.   Třídní knihy vedené ve školním roce 2024/2025 (vzorek)
14.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2024/2025 (vzorek)



                                            6/7
15.   Dokumentace vztahující se k finančním podmínkám školy pro školní rok 2024/2025
      (vzorek)
16.   Smlouva o zajištění školního stravování a stravování zaměstnanců a poskytování
      dalších souvisejících služeb platná ve školním roce 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 Mgr. Hana Kukučková, školní inspektorka
 Mgr. Sylva Kyselová, Ph.D., MBA, školní inspektorka
 Ing. Klára Kudlíková, kontrolní pracovnice
 PhDr. Hana Hanusková, odbornice na zdravotnické obory
28. 4. 2025




                                         7/7
