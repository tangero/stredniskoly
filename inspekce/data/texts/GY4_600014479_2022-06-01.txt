                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-850/22-Z


Název                               ORBIS, Mateřská škola, Základní škola a Střední
                                    škola, s.r.o
Sídlo                               nám. T. G. Masaryka 1279, 760 01 Zlín
E-mail                              zszl@orbiszlin.cz
IČ                                  26 215 829
Identifikátor                       600 014 479
Právní forma                        Společnost s r.o.
Zastupující                         Mgr. Roman Cibulka MBA, Ph.D.
Zřizovatel                          Ivo Valenta
Místo inspekční činnosti            nám. T. G. Masaryka 1279, 760 01 Zlín
Termín inspekční činnosti           1. 6. 2022 − 3. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 7 školského zákona pro účely přiznání dotací podle
zvláštního právního předpisu, na základě žádosti právnické osoby, která vykonává činnost
školy.
Hodnocení podmínek, průběhu a výsledků vzdělávání poskytovaného základní školou
a mateřskou školou podle § 174 odst. 2 písm. b) a c) školského zákona, ve znění pozdějších
předpisů.




2021/2022
                                    Charakteristika
V roce 2018 zahájila svou činnost Mateřská škola a základní škola ve Zlíně na náměstí
T. G. Masaryka 1279 jako odloučené pracoviště Academic School, mateřská škola
a základní škola s.r.o. se sídlem v Uherském Hradišti. Od 1. 9. 2021 je součástí vzdělávac ího
komplexu ORBIS, Mateřská škola, Základní škola a Střední škola, s.r.o. Právnická osoba
ORBIS, Mateřská škola, Základní škola a Střední škola, s.r.o. vykonává činnost střední
školy, základní školy, mateřské školy, školní družiny, školního klubu a školní
jídelny – výdejny. O provedení inspekční činnosti z důvodu žádosti o přidělení zvýšené
dotace podle § 5 odst. 3 písm. b) zákona č. 306/1999 Sb., o poskytování dotací soukromým
školám, předškolním a školským zařízením, ve znění pozdějších předpisů, požádala
Mateřská a Základní škola ORBIS (dále „škola“).
V mateřské škole se k datu inspekce vzdělávalo ve dvou třídách 36 dětí ve věku 2 až 7 let,
pro 11 dětí bylo předškolní vzdělávání povinné, včetně 2 dětí s odkladem povinné školní
docházky. Provoz byl zajištěn v době od 7:00 do 17:00 hodin.
K datu inspekční činnosti se v základní škole vzdělávalo v sedmi třídách 74 žáků. V tomto
školním roce škola nevzdělávala žáky sedmého až devátého ročníku. Vzhlede m
k maximálnímu počtu žáků ve třídách, který je 15, byli žáci čtvrtého ročníku vzdělává ni
ve dvou třídách. Deseti žákům se speciálními vzdělávacími potřebami byla poskytována
podpůrná opatření 1. a 2. stupně.
Zájmové vzdělávání bylo poskytováno ve školní družině 55 účastníkům a ve školního klubu
19 účastníkům.
Základní škola sídlí spolu s mateřskou školou ve společné budově. Profilací školy
je nadstandardní výuka cizích jazyků, a zejména anglického jazyka. Žáci se učí v malých
skupinách, což umožňuje maximálně uplatňovat individuální přístup s respektem k jejich
potřebám. Výuka je vedena jak v češtině, tak souběžně i v angličtině prostřednictvím
rodilých mluvčích.


                          Hodnocení podmínek vzdělávání
Základní a mateřskou školu řídí zástupkyně ředitele, kterou ředitel školy pověřil výkonem
všech svých pravomocí. Do funkce, se kterou je zároveň spojen výkon oprávnění statutární
zástupkyně ředitele ORBIS Mateřské školy, Základní školy a Střední školy, s.r.o.,
ji jmenoval s účinností od 1. 9. 2021.
Strategický plán rozvoje základní a mateřské školy byl vytvořen v úzké spolupráci
se zaměstnanci školy a jejím zřizovatelem pro období deseti let na základě potřeby zajištění
rozvoje a získání respektovaného postavení mezi ostatními mateřskými a základními
školami v krajském městě. Nový typ moderní školy se zaměřuje na individuální přístup
k dětem a žákům při vzdělávání. Ke kvalitní vícejazyčné výuce přispívají kvalifiko va ní
učitelé a rodilí mluvčí. Cílem školy je vytvořit příjemné, moderní prostředí pro vzdělává ní
nejen pro děti v mateřské škole, ale také pro žáky v základní škole, učitele, lektory a rodiče.
Vizí školy je poskytování kvalitního, nejen jazykového vzdělání, které žákům umožní
pokračování ve studiu na středních školách, a to i v zahraničí. Cíle vymezené reálně
nastavenou vizí školy se daří postupně úspěšně naplňovat.
Na řízení školy se na základě zástupkyní ředitele delegovaných kompetencí účelně podílí
další pedagogičtí pracovníci. Poradním orgánem zástupkyně ředitele je pedagogická rada,
se kterou projednává všechny zásadní dokumenty a opatření týkající se výchovně



2021/2022                                     2
vzdělávacího procesu. Metodická sdružení základní školy jsou účelně rozdělena na oblast
cizích jazyků a ostatní předměty učebního plánu.
Společná setkávání pedagogů mateřské i základní školy, dobrá spolupráce, otevřená
komunikace a vzájemná pomoc se pozitivně projevily v oboustranně přínosné spolupráci.
Kontrolní činnost zástupkyně ředitele je v základní škole prováděna kontinuálně v rámci
každodenního chodu školy. Kvalita vzdělávání je posuzována hospitační činností
podle zpracovaného plánu. Průběh sledovaných hodin byl s vyučujícími projednán, byla
identifikována pozitivní i negativní zjištění a na jejich základě stanovena doporučení
ke zkvalitnění výuky. Poskytovaná zpětná vazba byla přínosná zejména v oblasti využívá ní
sebehodnocení a vzájemného hodnocení žáků.
Přenos informací v rámci mateřské školy je realizován formou každodenního kontaktu všech
pracovnic a organizovanými pedagogickými radami, na nichž jsou projednávány dokumenty
mateřské školy a organizační záležitosti. Kontrolní a hospitační činnost provádí zástupkyně
ředitele standardní hospitační činností, na základě hospitačního plánu, zpětná vazba
je pro učitelky dostatečně využitelná k udržení dobré úrovně vzdělávacího procesu.
V době inspekční činnosti pracovalo v základní škole 18 pedagogických pracovníků –
zástupkyně ředitele, deset učitelů, pět zahraničních lektorů a dvě vychovatelky školní
družiny. Pedagogové v základní škole současně vykonávají činnosti speciálního pedagoga,
výchovného poradce a metodika prevence. Vzdělávací proces v mateřské škole je personálně
zajišťován čtyřmi učitelkami, dvěma anglickými lektory, chůvou a asistentkou pedagoga.
Zástupkyně ředitele spolupracuje v oblasti řízení mateřské školy s externím pracovníkem,
který zajišťuje supervizi a metodickou pomoc zástupkyni ředitele a začínajícím pedagogům.
Všichni pedagogové v základní i mateřské škole splňují odbornou kvalifikaci. Složení
pedagogického sboru umožňuje realizaci hlavních záměrů a cílů školních vzdělávac íc h
programů a je v souladu s hlavními koncepčními záměry v oblasti výchovně vzdělávac í
oblasti. Prioritou školy je výuka cizích jazyků, ale i všeobecná příprava pro život, podpora
počítačové gramotnosti, samostatnosti a informovanosti, komunikace a všeobecný přehled
s cílem co nejlepšího postavení absolventů školy na trhu práce. I proto klade zástupkyně
ředitele velký důraz nejen na své profesní vzdělávání, ale sleduje udržení a růst profesních
kompetencí všech pedagogů a vytváří podmínky pro jejich systematické vzdělává ní.
Dlouhodobý plán dalšího vzdělávání je vhodně zaměřený na prohloubení teoretických
znalostí i praktických dovedností pedagogů a jejich kvalitní jazykové vzdělávání především
v anglickém jazyce. Roční plán dalšího vzdělávání obsahoval vhodně zařazená témata
týkající se rozvoje zdravých stravovacích návyků, pohybových dovedností a tělesné
zdatnosti dětí a žáků, vzdělávání v informační gramotnosti a jazykové gramotnosti
a v oblasti formativního hodnocení.
Velmi komfortní prostředí školy nabízí vedle moderně vybavených učeben základní školy
školní jídelnu – výdejnu, venkovní víceúčelové sportoviště a dětské hřiště. Základní škola
je dobře vybavena také učebnicemi a učebními pomůckami. Jednou z priorit ve výuce je
využívání informačních a komunikačních technologií. Vybavenost školy je v tomto směru
na velmi dobré úrovni. Žáci mají k dispozici sportovní a relaxační místnost, ateliér
s keramickým kruhem a pecí, knihovnu s fondem české i cizojazyčné literatury. Ve všech
učebnách jsou interaktivní tabule k prohloubení aktivní komunikace mezi učitelem a žákem.
Tělovýchovné aktivity jsou zajištěny také v pronajímaných prostorách a během sportovních
kurzů různého zaměření.
Prostředí tříd mateřské školy je podnětné a poskytuje dostatečný prostor pro řízené aktivity
i pro volný pohyb a hru, nábytek i ostatní vybavení školy je přizpůsobeno antropometrick ým


2021/2022                                    3
požadavkům pro předškolní děti. K dispozici je přiměřené množství hraček, učebních
materiálů a pomůcek k rozvíjení dětské tvořivosti i realizaci společenských her. K pobytu
venku využívá mateřská škola dětské i víceúčelové hřiště, které svým vybavením umožňuje
realizovat rozmanité pohybové aktivity.
Kultivované prostředí školy pozitivně formuje osobnost žáků, což se projevuje v dodržování
nastavených pravidel chování i v nízké míře úrazovosti. Vstupní prostor školy je zabezpečen
elektronickým systémem a stálou službou recepce.
Školní stravování je zajištěno školní jídelnou – výdejnou, žáci mají možnost volby ze dvou
hlavních jídel a také mohou odebírat dopolední a odpolední svačinu. Pitný režim je zajištěn
celodenně pro všechny účastníky.
Poradenské služby ve škole byly zabezpečeny úzkou spoluprací všech pedagogickýc h
pracovníků se zástupkyní ředitele a pomáhaly dětem, žákům i jejich zákonným zástupcům
při řešení vzdělávacích a výchovných obtíží. Žákům byla věnována náležitá podpora formou
podpůrných opatření, která zahrnovala zejména pedagogickou intervenci. Škola rovněž
věnovala náležitou pozornost prevenci sociálně patologických jevů, která byla účelně
směřována zejména k vytváření dobrých vztahů mezi všemi účastníky vzdělává ní,
k vytváření pozitivního klimatu ve třídách, spolupráci se zákonnými zástupci a realizac i
pestré nabídky zájmové činnosti žáků.
Na základě poptávky po moderní, a přitom nejpřirozenější výuce anglického jazyka nabízí
škola výuku prostřednictvím speciálního jazykového programu. Podpora a realizace
jazykového vzdělávání obsahuje i přípravu na standardizované mezinárodní jazykové
zkoušky.
Aktivní zapojení managementu školy do projektů, zájem, spolupráce a finanční podpora
zřizovatele umožnila škole zlepšováním materiálně technického vybavení zkvalitňo vat
prostředí a podmínky pro vzdělávání žáků. Efektivním vícezdrojovým financová ním
a účelným nakládáním s finančními prostředky se vedení školy daří zajistit plynulý chod
školy a vytvářet příznivé předpoklady pro její další rozvoj.


                          Hodnocení průběhu vzdělávání
Realizované bilingvní vzdělávání v mateřské škole vychází ze školního vzdělávac ího
programu pro předškolní vzdělávání „Jaro, léto, podzim, zima s angličtinou je tu príma“,
jehož profilací je rozšířená výuka cizího jazyka. Vzdělávací nabídka odpovídá mentalitě
předškolních dětí a jejich potřebám, dětem je tematicky blízká, přiměřeně náročná
a prakticky využitelná. Bilingvní prostředí je simulováno přítomností rodilých mluvč íc h
spolu s českými učiteli během celého vzdělávacího procesu. Absolvování předškolního
vzdělávání s výukou angličtiny je nabízeným nadstandardem, nikoliv podmínkou
realizovaného vzdělávání.
Vzdělávání probíhalo v klidném tvůrčím prostředí, nastavení denních činností v mateřské
škole bylo přizpůsobeno potřebám dětí a stanovený režim dne respektoval psychohygienické
zásady vzhledem k dané věkové kategorii dětí. Děti dokázaly samostatně rozvíjet hru, dobře
zvládaly základní pohybové dovednosti i jednoduché pracovní a sebeobslužné úkony.
Ve třídě byla v dostatečném množství zřízena centra aktivit nabízející rozmanité činnosti
a umožňující rozvíjet námětové a kolektivní hry. Průběžné zhodnocení vzdělávac íc h
pokroků jednotlivých dětí za určitý časový úsek však neobsahovalo podrobnější
vyhodnocování výsledků vzdělávání a dosažených pokroků, tak aby mohlo být využívá no
v dalším období k pedagogické práci s dětmi. Volnost a osobní svoboda dětí je vyvážená


2021/2022                                   4
s nezbytnou mírou omezení vyplývajících z nutnosti dodržovat v mateřské škole potřebný
řád a učit děti pravidlům soužití.
Při činnostech náročnějších na organizaci bylo zajištěno souběžné působení pedagogickýc h
pracovnic, chůvy i asistentek pedagoga ve třídách, tak aby výchovně vzdělávací proces
probíhal v klidných podmínkách. Součástí vzdělávání jsou i mimoškolní akce, které cíleně
doplňují a obohacují vzdělávací proces.
Ve většině sledovaných hodin na základní škole byli žáci na začátku, případně v jejich
průběhu seznámeni s cílem hodiny, který vycházel z očekávaných výstupů školního
vzdělávacího programu pro základní vzdělávání, z jejich znalostí a dovedností, byl konkrétní
a přiměřený jejich věku. V rámci stanovených cílů byli žáci vedeni především
k prohlubování a rozvíjení znalostí a dovedností, pravidelně byly zařazovány aktivity
zaměřené na rozvoj postojové složky stanovených cílů. Žáci byli průběžně motivo vá n i
k dosahování dobrých výsledků. Ve výuce byla pravidelně využívána práce s chybou
a vedení žáků ke kritickému myšlení. Zařazení širokého spektra metod a forem práce
v průběhu výuky a s využitím celého prostoru tříd poskytovalo všem žákům možnost aktivně
se zapojit do výuky, zvolené tempo zohledňovalo a respektovalo vzdělávací potřeby
jednotlivých žáků. Přítomným žákům se speciálními vzdělávacími potřebami byla
prostřednictvím pedagogů věnována potřebná péče zohledňující jejich specifické vzdělávac í
potřeby. Ve výuce byly žákům vytvářeny dostatečné podmínky pro samostatnou aktivitu
i pro vzájemnou spolupráci. V průběhu výuky byli žáci vedeni k dodržování správné
odborné terminologie, měli možnost vyjadřovat vlastní názor a diskutovat s učiteli.
Při komunikaci se vzájemně respektovali a ve většině sledovaných hodin panovala příjemná
pracovní atmosféra. Pro podporu žákovské představivosti a porozumění byly efektivně
využívány názorné učební pomůcky. Při výuce byla účelně využita didaktická technika,
interaktivní tabule, tablety i počítačové programy. Díky nízkému počtu žáků ve třídách
a přítomnosti rodilé mluvčí byl sledovaný individuální přístup k jednotlivým žákům.
K rozvoji jazykových schopností a dovedností žáků v anglickém jazyce, který vyučují jen
kvalifikovaní rodilí mluvčí, slouží velké množství pracovních listů, interaktivních materiálů,
her, písniček a dalších podpůrných zdrojů. Schopnost kultivované komunikace v cizím
jazyce byla ve sledovaných hodinách na velmi vysoké úrovni.
Ve většině sledovaných hodin byly vhodně aplikovány mezipředmětové vztahy, při nichž
docházelo k propojování učiva s reáliemi života. Žákům byla poskytována průběžná zpětná
vazba k prováděným činnostem využitelná k jejich dalšímu učení. Čtení s porozuměním žáci
efektivně upevňovali prostřednictvím edukačních cvičení, které byly žákům nabízeny jako
doplňkové úlohy během vyučovací hodiny.
Vzdělávání žáků podporovala činnost školní družiny a školního klubu. V rámci řízené
činnosti byli žáci vedeni k rozvoji výtvarného a estetického cítění, k všestranné a otevřené
komunikaci, toleranci a ohleduplnosti. Činnosti útvarů zájmového vzdělávání vhodně
doplňovaly vzdělávací nabídku školy zejména smysluplným využíváním volného času.


                          Hodnocení výsledků vzdělávání

Elementární vědomosti a dovednosti dětí v mateřské škole byly v požadovaných oblastech
na dobré úrovni. Škola zohledňovala individuální potřeby dětí předškolního věku. V průběhu
inspekční činnosti byly děti aktivní, zapojovaly se do činností a zvládaly požadavky, které
na ně byly kladené. Průběh vzdělávacího procesu byl plynulý a respektoval osobní potřeby


2021/2022                                     5
a možnosti dětí a poskytoval dostatek času k realizaci činností s ohledem na jejich zájmy.
Aktivně byly rozvíjeny řečové a komunikační dovednosti s cílem podporovat a povzbuzo vat
chuť dětí učit se novým věcem. Děti dodržovaly základní společenská pravidla, k dospělým
i ke svým vrstevníkům byly zdvořilé a chovaly se ohleduplně. O obsahu a výsledcíc h
vzdělávání jsou rodiče průběžně informováni prostřednictvím nástěnek, formou osobních
konzultací a třídních schůzek. Škola nabízí rodičům poradenský servis i kontakty na další
odborníky v oblasti předškolního vzdělávání, podporuje rodinnou výchovu a pomáhá rodině
v péči o dítě. Specializované služby jako logopedie a péče o děti se speciálními vzdělávac ími
potřebami jsou zajišťovány ve spolupráci s příslušnými odborníky. Tato vzájemná
spolupráce je pro školu odpovídající zpětnou vazbou, z níž vyvozuje podněty pro zlepšení
své pedagogické práce.
Škola průběžně sledovala výsledky vzdělávání žáků. Informace o posunech výsledků
vzdělávání jednotlivých žáků za jednotlivá čtvrtletí školního roku jsou sice projednávány
v pedagogické radě, ale nejsou dostatečně přijímána opatření ke zlepšování těchto
vzdělávacích výsledků. Zpravidla nejsou stanoveny konkrétní postupy, které by ve výuce
umožnily reagovat na zjištěné nedostatky, chybí systematické přijímání konkrétních opatření
vedoucích ke zlepšování výsledků jednotlivých žáků a kontrola jejich účinnosti vedoucí
k rozvoji vzdělávacího potenciálu každého žáka.
Ve všech ročnících je kladen důraz na sebehodnocení žáka posilující jeho sebeúctu
a sebevědomí. Sebehodnocení vhodně doplňuje a rozšiřuje evaluační procesy a aktivizuje
žáky. Je zařazováno do procesu vzdělávání průběžně všemi pedagogy, žáci pravidelně
hodnotí své výsledky, aktivity a prožitky ve škole vždy za čtvrtletí prostřednictvím velkého
množství připravených pracovních listů.
K analýze průběžných vzdělávacích výsledků žáků škola účelně využívá rozbor obsahu
písemných prověřování s upozorněním na nejčastější chyby, které žáci opravují buď
písemně, nebo v diskuzi, kdy dostávají prostor ostatní spolužáci. Důležitou součást
hodnocení výsledků žáků je portfolio, které si vedou sami žáci a které je efektivně využito
k rozvoji schopnosti žáka posuzovat výsledky jeho práce, vynaložené úsilí, osobní možnosti
a rezervy.      Výsledky    vzdělávání    žáků odpovídají očekávaným             výsledkům
podle realizovaného vzdělávacího programu. Externí ověřování a srovnávání úrovně
vědomostí žáků s jinými školami nebyla prozatím realizována.
Kvalita komunikace školy o vzdělávacích výsledcích žáků je na velmi dobré úrovni, rodiče
dostávají průběžně informace prostřednictvím elektronické žákovské knížky a na třídníc h
schůzkách. Ve škole je účelně zaveden systém konzultačních hodin, během nichž mohou
žáci s vyučujícími všech předmětů řešit nejasnosti týkající se probíraného učiva, rodiče
se pak mohou informovat o výsledcích vzdělávání svých dětí a radit se v případě jejich
neúspěchu o postupu k nápravě.
Propojenou výukou prvního cizího jazyka s výukou odborných předmětů v cizím jazyce,
kvalitním pedagogickým vedením, přítomností rodilých mluvčích, pravidelností a výší
hodinové dotace pro výuku dosahují žáci jazykové úrovně, kterou vyžadují standardizo va né
mezinárodní jazykové zkoušky. Získání neoficiálního osvědčení o dosažené jazykové úrovni
v příslušném ročníku poskytuje rodičům i škole informace o tom, jakých výsledků žák
na konci každého ročníku dosáhl.
Žáci jsou motivováni k dosahování dobrých vzdělávacích výsledků rozmanitou nabídkou
zájmových kroužků, které jim poskytují možnost dále si rozšiřovat a prohlubovat znalosti
a dovednosti v různých oblastech s ohledem na jejich osobnostní předpoklady a zájmy.
Zájemci o praktické dovednosti, sport a další rozvoj jejich komunikace v cizím jazyce



2021/2022                                     6
se mohou zúčastnit letních táborů během hlavních prázdnin, a to i se zapojením rodilých
mluvčích.
Škola se prezentuje svými přehlednými webovými stránkami a v regionálním tisku.



                                          Závěry
Vývoj školy
    -   Od 1. 9. 2021 vykonává činnost základní školy, mateřské školy, školní družiny,
        školního klubu a školní jídelny – výdejny právnická osoba ORBIS, Mateřská škola,
        Základní škola a Střední škola, s.r.o.


Silné stránky
    -   rozšířená výuka cizích jazyků zajištěná kvalifikovanými učiteli a rodilými mluvč ími,
    -   intenzivní výuka anglického jazyka od 1. ročníku, návaznost na výchovně -
        vzdělávací program v mateřské škole doplněný o výuku angličtiny,
    -   komfortní prostředí školy s moderně vybavenými učebnami,
    -   méně početné třídy umožňující individuální přístup učitelů k žákům,
    -   spolupráce mateřské školy s externí pracovnicí zajišťující supervizi a metodickou
        pomoc zástupkyni ředitele a učitelkám.


Slabé stránky a/nebo příležitosti ke zlepšení
    -   práce s průběžnými výsledky vzdělávání žáků, nastavení systému přijímání opatření
        ke zlepšení zjištěných nedostatků, kontrola jejich účinnosti vedoucí k rozvoji
        vzdělávacího potenciálu každého žáka,
    -   průběžné hodnocení dětí obsahující dostatek informací o individuálníc h
        schopnostech a pokrocích jednotlivých dětí, avšak pouze s formálními závěry
        a faktickými doporučeními pro další pedagogickou práci.


Doporučení pro zlepšení činnosti školy
    -   systematicky pracovat se získanými průběžnými výsledky vzdělávání žáků, vytvořit
        systém práce s žáky ohroženými školním neúspěchem,
    -   zkvalitnit průběžné hodnocení dětí,
    -   zaměřit se na postupné vyhodnocení naplňování koncepčních cílů,
    -   v dalším koncepčním plánování rozvoje mateřské školy se zaměřit na výchovně -
        vzdělávací oblast,
    -   zapojit základní školu do některé z vhodných forem externího testování.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování


2021/2022                                     7
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Zakladatelská listina obchodní společnosti s ručením omezeným (úplné znění)
       ORBIS, Mateřská škola, Základní škola a Střední škola, s.r.o. ze dne 26. 2. 2021
 2.    Jmenovací dekret do funkce zástupkyně ředitele pro ORBIS Mateřskou školu a
       Základní školu ze dne 1. 9. 2021
 3.    Osvědčení zástupkyně ředitele školy o absolvování Kvalifikačního studia pro ředitele
       škol a školských zařízení vydané dne 2. 7. 2021 ve Zlíně
 4.    Rozhodnutí MŠMT č. j. MSMT-9081/2021-7 ze dne 18. 6. 2021 ve věci zápisu
       základní školy, jejíž činnost bude vykonávat právnická osoba Orbis, Základní a
       Střední škola, s.r.o., do rejstříku škol a školských zařízení (den zápisu do rejstříku 19.
       5. 2021, den zahájení činnosti 1. 9. 2021)
 5.    Rozhodnutí Krajského úřadu Zlínského kraje č. j. 48 876/2021 ze dne 20. 7. 2021 ve
       věci zápisu mateřské školy, školní družiny, školního klubu a školní jídelny – výdejny,
       jejichž činnost bude vykonávat právnická osoba Orbis, Základní a Střední škola,
       s.r.o., do rejstříku škol a školských zařízení (den zápisu do rejstříku 19. 7. 2021, den
       zahájení činnosti 1. 9. 2021)
 6.    Výpis správního řízení MŠMT č. j. MSMT-9081/2021-10 ze dne 22. 7. 2021 o změně
       názvu právnické osoby Orbis, Základní a Střední škola, s.r.o. na název ORBIS,
       Mateřská škola, Základní škola a Střední škola, s.r.o.
 7.    Koncepce rozvoje školy – strategický plán rozvoje školy ze srpna 2021
 8.    Školní vzdělávací program pro základní vzdělávání s motivačním názvem
       „Nenapodobovat, být v čele – T. Baťa“ s platností od 1. 9. 2021 k datu inspekce
 9.    Školní vzdělávací program pro předškolní vzdělávání s platností od 1. 9. 2021 k datu
       inspekce
10.    Školní vzdělávací program školní družiny s platností od 1. 9. 2021
11.    Školní vzdělávací program školního klubu s platností od 1. 9. 2021
12.    Školní řád základní školy s účinností od 1. 9. 2021, platný k datu inspekce
13.    Školní řád mateřské školy s účinností od 1. 9. 2021, platný k datu inspekce
14.    Vnitřní řád školní družiny s platností od 1. 9. 2021
15.    Vnitřní řád školního klubu s platností od 1. 9. 2021
16.    Zápisy z jednání pedagogické rady k datu inspekce
17.    Třídní knihy základní a mateřské školy pro školní rok 2021/2022 k datu inspekce
18.    Rozvrhy hodin na školní rok 2021/2022 k datu inspekce
19.    Plán kontrolní a hospitační činnosti na školní rok 2021/2022 k datu inspekce
20.    Hospitační záznamy včetně vyhodnocení za školní rok 2021/2022 k datu inspekce
21.    Smlouva o poskytnutí dotace a zvýšení dotace čj. D/0187/2022/ŠK ze dne 18. 2. 2022
22.    Dokumentace k finančním a materiálním podmínkám, bezpečnosti a školnímu
       stravování ve školním roce 2021/2022
23.    Doklady o dosaženém vzdělání, popisy pracovních činností, stanovení pracovní doby,
       osvědčení z DVPP, platné k datu inspekce
24.    Individuální záznamy o dětech zpracované učitelkami ve školním roce 2021/2022


2021/2022                                      8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy




 Mgr. Kristina Kubečková, školní                     Kristina Kubečková, v. r.
 inspektorka, vedoucí inspekčního týmu
 PhDr. Eva Jurášková, Ph.D., MBA., školní            Eva Jurášková, v. r.
 inspektorka
 PaedDr. Jiří Ševčík, školní inspektor               Jiří Ševčík, v. r.
 PhDr. Josef Hitmár, školní inspektor                Josef Hitmár, v. r.
 Ing. Marcela Matušincová, kontrolní                 Marcela Matušincová, v. r.
 pracovnice

Zlín 21. 6. 2022


Datum a podpis ředitele školy potvrzující projednání a převzetí inspekční zprávy


 Mgr. Roman Cibulka MBA, Ph.D.,                      Roman Cibulka, v. r.
 ředitel školy

Zlín 27. 6. 2022




2021/2022                                   9
