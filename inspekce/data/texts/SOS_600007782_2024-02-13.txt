                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-403/24-S
                                       Sp. zn. ČŠIS-S-78/24-S


Název                               Střední odborná škola Čelákovice s.r.o.
Sídlo                               U Učiliště 1379, 250 88 Čelákovice
E-mail                              info@soscelakovice.cz
IČO                                 25 672 592
Identifikátor                       600 007 782
Právní forma                        společnost s r.o.
Zastupující                         Ing. Michaela Kerak Bryxová
Zřizovatel                          TOSBOHEMIA, a.s.
Místo inspekční činnosti            U Učiliště 1379, Čelákovice
Inspekční činnost na místě          13. – 16. 2. a 9. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků středního vzdělávání podle
příslušných školních vzdělávacích programů (dále „ŠVP“), naplňování ŠVP a jejich souladu
s právními předpisy a rámcovými vzdělávacími programy podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
ve společné části maturitní zkoušky (dále „MZ“) ve zkušebních obdobích let 2020–2023.


                                         Charakteristika
Právnická osoba (dále „škola“) vykonává činnost střední školy s nejvyšším povoleným
počtem 1950 žáků. Ve školním roce 2023/2024 vzdělává žáky v oborech středního vzdělání
s MZ Mechanik seřizovač (k 30. 9. 2023 vykázala 34 žáků v denní a pět žáků v dálkové
formě vzdělávání), Sociální činnost (93 žáků v denní a 28 v dálkové formě) a Podnikání
(pět žáků nástavbového studia v dálkové a šest v distanční formě). Dále vzdělává žáky
v šesti oborech středního vzdělání s výučním listem (k 30. 9. 2023 celkem 133 žáků).
Celkový počet žáků ve škole v denní formě vzdělávání vzrostl od minulé inspekční činnosti
ve školním roce 2018/2019 o cca 38 %. K termínu inspekční činnosti se vzděláva lo
v maturitních oborech 10 žáků se speciálními vzdělávacími potřebami a 11 cizinc ů
s částečnou jazykovou bariérou, zejména u žáků 1. ročníku. Podle individuálního
vzdělávacího plánu z jiných závažných důvodů byli vzděláváni čtyři žáci. Od předešlé
inspekční činnosti bylo ukončeno vzdělávání v maturitním oboru Kosmetické služby.
Utlumováno je vzdělávání v dálkové a distanční formě vzdělávání.


                         Hodnocení podmínek vzdělávání
Ředitelka školy (dále „ředitelka“) vede školu od ledna 2023. Koncepce rozvoje školy účelně
vychází z analýzy silných a slabých stránek. Stanoví systematicky cíle i prostředky pro jejich
dosažení. Ke zlepšení výsledků při ukončování vzdělávání MZ ředitelka přijala řadu
opatření. Jejich dopad na úspěšnost u MZ se však vzhledem k délce jejího působení ve funkci
nemohl v roce 2023 projevit. Dílčí zlepšení je patrné např. ve snížení absence žáků. Z revize
koncepce provedené ředitelkou na počátku roku 2024 je zřejmé, že příležitost ke zlepšení
škola shledává v průběhu i výsledcích vzdělávání a v personální oblasti.
V některých ŠVP došlo od předešlé inspekční činnosti k posílení hodinové dotace předmětů
společné části MZ. V organizaci vyučování přetrvává méně vhodné uspořádání výuky do
vícehodinových bloků. To vede ke kumulaci výuky předmětu někdy i do jediného dne
v týdnu. Významně pak chybějí příležitosti pro postupné procvičování a upevňování učiva.
V rozvrhu vyučovacích hodin pro obor Mechanik seřizovač byl v některých týdnech
a třídách překročen nejvyšší přípustný počet vyučovacích hodin; nedostatek ředitelka
odstranila v průběhu inspekční činnosti.
Při řízení ředitelka úzce spolupracuje se zřizovatelem školy, který garantuje zejména její
materiální a finanční rozvoj. Pedagogická rada a předmětové komise od předešlé inspekční
činnosti aktivněji plní roli poradních orgánů ředitelky. Došlo např. ke sjednocení průběžného
hodnocení výsledků vzdělávání žáků uplatňovaného jednotlivými učiteli, předsedové
předmětových komisí jsou účelně zapojeni do hospitační činnosti. Předmětové komise se
podílejí např. na zadávání cvičných didaktických testů, jejich vyhodnocování a využití
poznatků pro zaměření výuky příslušných předmětů. Příležitost ke zlepšení má škola
v rozpracování vyučovacích strategií pro jednotlivé předměty společné části MZ.
Vzdělávání v předmětech společné části MZ je zajištěno 16 učiteli, sedmi z nich chybí
odborná kvalifikace, někteří si ji doplňují příslušným studiem. Přibližně polovina výuky
anglického jazyka a matematiky je zajištěna učiteli s příslušnou předmětovou specializac í,
v českém jazyce a literatuře je tento podíl nižší. O získání odborně kvalifikova nýc h
pedagogů ředitelka prokazatelně usiluje. Podpora poskytovaná začínajícím či novým
učitelům je systematická a pravidelně vyhodnocovaná, přesto se od předchozí inspekční
činnosti nepodařilo dostatečně stabilizovat pedagogický tým. Plánovité další vzdělává ní
pedagogů vychází z potřeb školy i jejich zájmu. Učitelé předmětů společné části MZ se
účelně účastnili např. seminářů k didaktickým testům z příslušných předmětů či
k organizačnímu zajištění MZ. Příležitost ke zlepšení má škola v četnějším vzdělává ní
pedagogů v oblasti aktivizujících výukových metod či práce s heterogenní třídou.
Poradenské služby ve škole zajišťuje pouze ředitelka školy. Značný rozsah činností, které
jako výchovná poradkyně i metodička prevence vykonává, neumožňuje zvýšit účinnost
poskytované podpory. S ohledem na nárůst počtu žáků vyžaduje oblast poradenství


                                             2/9
personální posílení. Příležitostí je i možnost delegování některých činností vykonávanýc h
ředitelkou na další pedagogy.
Materiální podmínky umožňují vzdělávání v předmětech společné části MZ. Digitá lní
technika byla v průběhu inspekční činnosti účelně využita. Příležitost ke zlepšení má škola
v obnově a zatraktivnění knižního fondu sloužícího pro výuku českého jazyka a literatury.
Přijímací řízení do maturitních oborů probíhalo na základě jednotné přijímací zkoušky
a prospěchu v předešlém vzdělávání. V roce 2021 škola využila zákonnou možnost
jednotnou přijímací zkoušku nekonat. Ve srovnání s průměrem v ČR v příslušné skupině
oborů vzdělání byla úspěšnost uchazečů o denní vzdělávání v této zkoušce v období let
2018–2023 většinou podprůměrná. Uchazeči o ostatní formy vzdělávání se zpravidla hlásili
až v druhém či dalším kole. Škola nastavila minimální požadovanou hranici úspěšnosti
v jednotné přijímací zkoušce, což vedlo k nepřijetí části uchazečů. Pro přijímací řízení ve
školním roce 2023/2024 škola tuto hranici dále zpřísnila.


                          Hodnocení průběhu vzdělávání
Hodiny českého jazyka a literatury v denní formě vzdělávání byly připravené, vyznačo va ly
se pracovní atmosférou a vstřícnými vztahy mezi učitelkami a žáky. Převládala frontální
výuka kombinovaná s občasnou samostatnou či skupinovou prací. Přibližně v polovině
hospitovaných hodin byla zaznamenána vhodná motivace v úvodu, vyvození cíle či tématu
z předešlé výuky. Digitální technologie byly účelně užity např. ke zpestření výuky audio či
videoukázkami. Vhodně byly uplatněny mezipředmětové vztahy i příležitosti k podpoře
sounáležitosti s regionem. Čtenářská gramotnost i příprava na didaktické testy společné části
MZ byla podpořena přibližně ve 2/3 hospitované výuky vyhledáváním informací z textu
a jejich prezentováním před třídou. Při ověřování znalostí byla učitelkami správně
poskytována bezprostřední zpětná vazba o míře zvládnutí učiva. Jen ojediněle však byly
v průběhu výuky využity příležitosti k zapojení žáků do odhalování či opravování chyb
spolužáků. Ve dvouhodinových blocích byla efektivnější první polovina výuky, v druhé
hodině zpravidla pozornost žáků i jejich aktivita klesala. Příležitost ke zlepšení má škola
v podpoře čtenářství intenzivnějším využitím různých druhů textů, v rozvíjení dialogu mezi
žáky o probíraném učivu, v jejich důslednější aktivizaci i vedení k užití obsahově bohatší
komunikace.
Konzultace v českém jazyce a literatuře v dálkové formě vzdělávání byly účelně zacíleny na
přípravu žáků na MZ. Pozitivní atmosféra přispívala k tomu, že žáci bez obav diskutova li
o probíraném učivu, věcně přistupovali k řešení občasných chyb a uplatňovali přiměřeně
kritickou míru sebehodnocení.
Společným rysem hospitovaných hodin anglického jazyka v denní formě vzdělávání byla
pozitivní pracovní atmosféra. Výuka se vyznačovala účelným využitím digitálníc h
technologií k aktivizaci žáků online didaktickou hrou či k rozvoji jejich receptivníc h
řečových dovedností. Přínosné pro žáky bylo rovněž časté využívání probírané slovní zásoby
v reálných situacích. Ve vyšších ročnících byli žáci správně vedeni k obsahově náročnému
samostatnému mluvenému projevu. V maturitním ročníku si žáci účelně osvojovali také
potřebné dovednosti k úspěšnému zvládnutí maturitní písemné práce. Ve většině hodin žáci
efektivně pracovali s problémovými úlohami s využitím učebnice nebo vhodně
strukturovaných pracovních listů. Pozitivem pro rozvoj jazykových kompetencí žáků bylo
také vedení výuky v anglickém jazyce. V některých hodinách však převažující frontální
výuka s jen občasným zařazením kooperativních forem práce vedla k nerovnoměr né mu
zapojení žáků či k nižší podpoře jejich komunikačních dovedností, schopnosti diskuse
a efektivní argumentace. Příležitost ke zlepšení má škola rovněž ve využívání sebereflexe


                                            3/9
žáků a vzájemného hodnocení k získání zpětné vazby o míře zvládnutí učiva. Jen ojediněle
byla uplatněna diferenciace úkolů vzhledem k rozdílné úrovni jazykové pokročilosti žáků.
Menší pozornost byla rovněž věnována shrnutí a upevnění probraného učiva či ověření
splnění vzdělávacích cílů s ohledem na učební pokrok žáků v závěru vyučovacích hodin.
V dálkové i distanční formě vzdělávání v cizích jazycích jsou efektivně využívány online
platformy pro skupinovou i individuální komunikaci se žáky, sdílení materiálů či výukovýc h
zdrojů, pro zadávání testů či písemných prací, popřípadě i ústní zkoušení. Rovněž je
používána běžná komunikace prostřednictvím e-mailu. Kromě žáků vzdělávaných v dálkové
formě mohou po dohodě s vyučujícím využívat osobní konzultace také žáci distanční formy.
V dálkové a distanční formě vzdělávání v anglickém jazyce byli žáci maturitního ročníku
správně vedeni k osvojení strategií zvládnutí didaktického testu. Účelnost konání cvičného
didaktického testu byla vhodně podpořena simulací požadovaných podmínek při jeho
zadávání i vypracování včetně zápisu na standardizované tiskopisy. Vyučující získávala
průběžnou zpětnou vazbu, která je cíleně využívána pro zaměření dalšího procvičování
problematických jevů. V závěru bylo účinně zařazeno sebehodnocení žáků k reflexi
dosaženého pokroku i formulaci individuálních vzdělávacích záměrů. Rovněž v dálkové
formě v německém jazyce bylo patrné zaměření na podporu úspěšnosti žáků v dílčí maturitní
zkoušce, a to v písemné práci. Efektivně byla využita práce s chybou. Vyučující poskytovala
žákům podrobnou zpětnou vazbu přínosnou pro jejich další učení.
Vzdělávací cíle ve výuce matematiky v 1. a 2. ročníku vycházely ze znalostí a dovedností
žáků z předchozího vzdělávání a ze ŠVP. Cíle a úkoly ve výuce žáků byly většinou pro
všechny žáky stejné. Vždy byla využita kombinace frontální výuky a samostatné práce žáků,
chybělo však cílené využití forem podporujících jejich spolupráci. Žáci měli prostor pro
samostatné řešení úloh vlastním tempem, paralelně byly úlohy zpravidla vypracovávány na
tabuli. Žáci tak měli okamžitou zpětnou vazbu o správnosti svého řešení. V některých
případech však tato organizace výuky nevedla k učebnímu pokroku žáků, žáci samostatně
nepracovali a pouze opisovali postup z tabule. V hodinách, kde byla zařazena nejdříve
samostatná práce s následným společným vyhodnocením, byla efektivně využita práce
s chybou. Žáci dostávali účinnou zpětnou vazbu ve vztahu k jejich učebnímu pokroku, byli
vybízeni ke zdůvodňování postupu a obhajování vlastního názoru. Ve 3. a 4. ročníku byla
výuka matematiky vedená učitelem bez odborné kvalifikace málo efektivní. Vzdělávací cíle
nebyly stanoveny s ohledem na vzdělávací potřeby žáků, zvolené metody neodpovídaly
schopnostem žáků. Zhodnocení naplnění vzdělávacích cílů nebylo učitelem realizová no,
vzájemné hodnocení a sebehodnocení žáků nebylo zařazeno.


                         Hodnocení výsledků vzdělávání
Výsledky vzdělávání v maturitních oborech škola ověřuje především písemným a ústním
zkoušením, výstupy samostatných prací atp. Hodnotí je při jednáních pedagogické rady,
která od školního roku 2023/2024 důsledně přijímá konkrétní opatření ve vztahu
k jednotlivým žákům ohroženým školním neúspěchem. S výsledky z nově zavedených
vstupních testů např. z anglického jazyka nebo z „maturit nanečisto“ škola ve výuce dále
pracuje, což bylo zaznamenáno i při inspekčních hospitacích. K informování zákonných
zástupců o prospěchu a chování využívá škola elektronický informační systém, dále také
telefonický kontakt a osobní jednání.
Na konci školního roku 2022/2023 v maturitních oborech prospělo s vyznamená ním
přibližně 20 % žáků, naopak cca 10 % jich neprospělo. Takřka shodné byly výsledky
i v jiných školních rocích s plně prezenční výukou (2018/2019, 2021/2022). Ve školních
rocích s částečně distanční výukou byl podíl neprospívajících nižší (2–5 %)


                                           4/9
a s vyznamenáním prospěla cca třetina žáků. Mezi neprospívajícími žáky ve všech
zmíněných školních rocích výrazně převažují žáci dálkové či distanční formy vzdělává ní,
kteří často zůstávají na konci školního roku nehodnoceni. Z analýzy prospěchu
v předmětech společné části MZ je zřejmé, že relativně dobrého hodnocení dosahují
v průběhu vzdělávání i žáci, kteří následně ve společné části MZ neuspějí. Systém hodnocení
tak neposkytuje žákům odpovídající zpětnou vazbu o připravenosti na složení MZ.
Důsledná práce třídních učitelů a spolupráce školy se zákonnými zástupci žáků přispívá
k tomu, že absence v maturitních oborech vykazuje příznivý klesající trend.
Ve srovnatelných obdobích školních roků s plně prezenční výukou činila průměrná absence
na žáka cca 173 h (2018/2019), 165 h (2021/2022) a 147 h (2022/2023). Pozitivní je i snížení
neomluvené absence z téměř 3 h na žáka v roce 2018/2019 na 0,4 h na žáka v roce
2022/2023. Z podrobných výsledků v průběhu vzdělávání je zřejmé, že většina žáků
s nadprůměrnou absencí vykazuje podprůměrný prospěch. Absence žáků proto i nadále
vyžaduje zvýšenou pozornost a přijímání účinných opatření k jejímu dalšímu snižování.
Výsledky školy ve společné části MZ vyjádřené hrubou neúspěšností (podíl žáků zkoušku
nekonajících nebo u zkoušky neúspěšných z přihlášených žáků) se liší nejen mezi obory
vzdělání, ale i mezi formami vzdělávání v rámci téhož oboru. V oboru Sociální činnost
v denní formě vzdělávání hrubá neúspěšnost (dále „HN“) ve společné části MZ v roce 2020
dosáhla 30 %, v dálkové formě 25 %. Průměrná HN v ČR v příslušné skupině oborů vzdělání
byla 15,6 %. Výsledky školy tedy byly v obou formách horší než průměr ČR. V roce 2021
maturovali pouze žáci denní formy a všichni uspěli, výsledky školy byly lepší než průměr
ČR (HN 7,3 %). V roce 2022 byla v denní formě HN školy 23,08 %, avšak v dálkové formě
63,6 % (v ČR byla HN 13,7 %). V roce 2023 HN školy v denní formě vzdělávání (11,11 %)
prakticky odpovídala průměru ČR (10,9 %), avšak v dálkové formě byly výsledky školy
výrazně horší (HN 58,3 %).
V oboru Mechanik seřizovač byla HN školy ve společné části MZ v roce 2020 v denní formě
25 % (v ČR 17,4 %), v dálkové formě uspěli všichni žáci. V roce 2021 maturovali žáci jen
v denní formě, HN školy byla 18,18 % (ČR 9,9 %). V roce 2022 se dařilo žákům denní
formy, všichni uspěli, zatímco v dálkové formě byla HN školy 50 % (ČR 17,1 %). V roce
2023 byla HN školy v obou formách shodně 50 % (ČR 14,8 %). Rozkolísanost výsledků
školy v tomto oboru je zčásti důsledkem nízkého počtu maturujících žáků, kdy úspěšnost
jednotlivce představuje významnou změnu v HN školy.
V oboru nástavbového studia Podnikání v roce 2020 byla HN školy ve společné části MZ
v dálkové formě 75 %, v distanční formě 100 % (v ČR v příslušné skupině oborů byla
průměrná HN 36,3 %). V roce 2021 maturovali jen žáci dálkové formy, HN školy byla
18,18 % (ČR 26,3 %). V roce 2022 škola dosáhla HN v dálkové formě 33,3 %, v distanční
75 % (průměr ČR byl 37,2 %). V roce 2023 HN školy činila 25 % v dálkové a 37,5 %
v distanční formě (průměr ČR byl 29,9 %).
V roce 2021 a 2022 maturovali i žáci oboru Kosmetické služby v denní formě vzdělává ní.
HN školy ve společné části MZ byla v obou rocích shodně 20 %, což představovalo v roce
2020 lepší a v roce 2021 horší výsledek, než byl průměr ČR v příslušné skupině oborů
vzdělání (23,3 %, resp. 15,4 %).
Z výše uvedených oborových výsledků je zřejmé, že v rámci oborů Sociální činnost
a Mechanik seřizovač vykazuje škola vyšší HN v dálkové než v denní formě, u oboru
Podnikání pak obdobně v distanční formě než v dálkové. Nízkou efektivitu vzdělává ní
v dálkové či distanční formě dokládají i další ukazatele vyplývající z podrobné analýzy
výsledků ve společné části MZ v letech 2020–2023. V uvedeném období nekonalo MZ
celkem 10 přihlášených žáků, vždy se jednalo o žáky dálkové či distanční formy vzdělává ní.



                                            5/9
Ve stejném období ze žáků konajících společnou část MZ neuspělo 17,5 % žáků v denní
formě, v dálkové a distanční formě však to bylo 35 % žáků.
Výše uvedená neúspěšnost žáků v průběhu vzdělávání i při jeho ukončování se odráží
v nízkém podílu žáků, kteří vzdělávání v příslušném oboru úspěšně ukončí v době stanovené
vzdělávacím programem. Např. v roce 2023 činil tento podíl v oboru Sociální činnost
v denní formě cca 60 % ze žáků příslušného 1. ročníku, v dálkové formě to bylo jen 44 %.
U oboru Mechanik seřizovač získalo MZ obdobně pouze 33 % žáků příslušného 1. ročníku
v denní formě vzdělávání, v dálkové nezískal MZ žádný žák vzdělávaný v příslušné třídě od
1. ročníku. U oboru Podnikání v dálkové formě získalo MZ přibližně 50 % žáků přísluš né ho
1. ročníku; v distanční formě vzdělávání to bylo jen 25 %.
Z analýzy provedené vedením školy i ze zjištění České školní inspekce je zřejmé, že škola
si je vědoma příčin neúspěšnosti žáků v průběhu či při ukončování studia. Přijímaná opatření
na tyto příčiny reagují. V kontextu výše uvedených zjištění je realizovaný útlum vzdělává ní
v dálkové a distanční formě opatřením, které může v delším časovém horizontu přispět ke
zvýšení úspěšnosti školy ve společné části MZ. Obdobný potenciál má i zvýšení požadavků
kladených na uchazeče o vzdělávání v maturitních oborech.
Vedení školy dále zpřísnilo pravidla pro povolování vzdělávání podle individuálního
vzdělávacího plánu, což je patrné z meziročního poklesu počtu takto vzdělávaných žáků.
Důsledněji je také sledován průběh tohoto vzdělávání. Snížil se i počet žáků přijímaných do
vyššího ročníku vzdělávání – z analýzy výsledků vzdělávání je zřejmé, že tito žáci mívají
v porovnání s ostatními žáky ve společné části MZ vyšší neúspěšnost.
Vedení školy koncepčně usiluje o tvorbu pozitivního třídního klimatu jako jednoho
z předpokladů pro podporu motivace žáků, snížení jejich absence a zlepšování jejich
výsledků. V rámci primární prevence škola v hodnoceném období zajišťovala adaptační
pobyty pro žáky 1. ročníku, tematicky zaměřené přednášky a besedy realizo va né
ve spolupráci se sociálními partnery. V maturitních oborech se převážně daří zlepšovat
vztahy v nově vznikajících kolektivech a posilovat komunikaci a vzájemnou důvěru mezi
žáky a pedagogy. Svědčí o tom výrazná převaha udělovaných pochval nad ukládanými
kázeňskými opatřeními.
Další opatření ke zlepšení výsledků vzdělávání v předmětech společné části MZ cílí zejména
na jeho průběh. Systém „maturit nanečisto“ je nově určen i žákům nižšího ročníku, než je
ročník maturitní. Žáci podle potřeby využívají konzultace nabízené učiteli uvedených
předmětů. Dále se jedná např. o školou deklarované intenzivnější využití aktivizujíc íc h
metod forem a výuky, používání strategií řešení využitelných při řešení didaktických testů
společné části MZ, aktivnější přístup učitelů ke vzájemné spolupráci, sdílení zkušeností
a hledání efektivních vzdělávacích postupů. Z výše uvedených inspekčních zjištění je
zřejmé, že toto úsilí školy je limitováno dosavadní nestabilitou pedagogického sboru.
Deklarované záměry tak byly zaznamenány jen v části hospitované výuky. V účinné
realizaci opatření směřujících ke zkvalitnění průběhu vzdělávání v předmětech společné
části MZ má škola významnou příležitost ke zlepšení.


                                         Závěry
Vývoj školy
– Od ledna 2023 vede školu nová ředitelka, která realizuje koncepci rozvoje školy
  vycházející z kvalitní analýzy slabých stránek, důsledně přijímá opatření ke zlepšení
  stavu a vyhodnocuje jejich účinnost



                                            6/9
– Postupně je utlumováno vzdělávání v dálkové a v distanční formě v maturitních oborech
  vzdělání, ukončeno bylo vzdělávání v oboru Kosmetické služby
– V maturitních oborech vzdělání se snižuje absence žáků včetně neomluvené
– Opatření přijatá k odstranění nedostatků zjištěných při předešlé inspekční činnosti nebyla
  ve vztahu k maturitním oborům vzdělání dostatečně účinná v oblasti personálníc h
  podmínek a v oblasti výsledků ve společné části mauritní zkoušky
Slabé stránky (oblasti ke zlepšení)
– Příležitost ke zlepšení má škola v aktualizaci koncepce v oblasti dalšího zvýšení
  náročnosti kladené na uchazeče o vzdělávání v maturitních oborech (1.1)
– Nedaří se stabilizovat pedagogický sbor, část výuky předmětů společné části maturitní
  zkoušky je zajištěna učiteli bez příslušné odborné kvalifikace či předmětové specializace,
  s dílčími negativními dopady na kvalitu hospitovaného vzdělávání (3.1)
– Převažující frontální výuka nevedla k dostatečné aktivizaci žáků, chyběla výraznějš í
  diferenciace úkolů podle jejich individuálních potřeb, jen ojediněle proběhlo shrnutí
  a upevnění učiva a ověření splnění vzdělávacích cílů (4.2)
– Žáci nedostávají formou průběžné klasifikace adekvátní zpětnou vazbu o zvládání
  požadavků ověřovaných ve společné části maturitní zkoušky (5.1)
– V denní i dálkové formě vzdělávání v oborech vzdělání Mechanik seřizovač a Sociální
  činnost a v distanční formě v oboru vzdělání Podnikání přetrvává v hodnoceném období
  vyšší než průměrná hrubá neúspěšnost ve společné části maturitní zkoušky (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit požadavky kladené na uchazeče o maturitní obory vzdělání
– Stabilizovat pedagogický sbor
– Delegovat část činností      školního   poradenského   pracoviště z ředitelky    na další
  pedagogické pracovníky
– Zvýšit úspěšnost ve společné části maturitní zkoušky zkvalitněním průběhu výuky,
  diferencovat její obsah a volit odpovídající formy a metody vzdělávání ve vztahu k žákům
  ohroženým školním neúspěchem
– Objektivizovat průběžné hodnocení žáků s cílem poskytnout jim adekvátní zpětnou vazbu
  o zvládnutí výstupů předmětů společné části MZ
– Pokračovat v útlumu vzdělávání v dálkové a distanční formě
Pro účely zvýšení dotací právnická osoba vykonávající činnost školy (s ohledem na zjištění
týkající se oborů vzdělání 23-45-L/01 Mechanik seřizovač v denní i dálkové formě
vzdělávání, 75-41-M/01 Sociální činnost v denní i dálkové formě vzdělává ní
a 64-41-L/51 Podnikání v distanční formě vzdělávání) škola nedosahuje výsledků hodnocení
požadovaných dle § 5 odst. 3 písm. b) zákona č. 306/1999 Sb., o poskytování dotací
soukromým školám, předškolním a školským zařízením, ve znění pozdějších předpisů;
v případě oboru vzdělání 64-41-L/51 Podnikání v dálkové formě škola těchto výsledků
dosahuje.




                                            7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení – údaje školy k termínu inspekční činnosti
 2.   Koncepce rozvoje školy na období 2023–2033 a její revize z ledna 2024
 3.   Školní matrika – údaje o vzdělávání žáků maturitních oborů vzdělání
 4.   Doklady o přijímání ke vzdělávání v maturitních oborech – kritéria hodnocení,
      výsledky uchazečů v jednotné přijímací zkoušce v období 2018–2023
 5.   ŠVP maturitních oborů vzdělání – stav k termínu inspekční činnosti
 6.   Výroční zpráva o činnosti školy za školní rok 2022/2023
 7.   Třídní knihy maturitních oborů vzdělání vedené v období 2020/2021–2023/2024
 8.   Školní řád střední školy – stav k termínu inspekční činnosti
 9.   Rozvrh vyučovacích hodin pro školní rok 2023/2024 včetně aktualizace provedené
      v průběhu inspekční činnosti
10.   Záznamy z pedagogické rady a z jednání předmětových komisí – školní roky
      2022/2023 a 2023/2024 k termínu inspekční činnosti
11.   Dokumentace výchovného poradenství a prevence rizikového chování, strategie
      prevence školní neúspěšnosti – stav k termínu inspekční činnosti
12.   Personální dokumentace pedagogických pracovníků zajišťujících výuku předmětů
      společné části MZ, plány a vyhodnocení jejich dalšího vzdělávání, jmenování
      ředitelky do funkce
13.   Inspekční zpráva čj. ČŠIS-463/19-S


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           8/9
Složení inspekčního týmu a datum vyhotovení inspekční zprávy

 Ing. Pavel Čámský, školní inspektor, vedoucí inspekčního týmu
 Ing. Jindra Malíková, školní inspektorka
 Ing. Drahuše Šefčíková, školní inspektorka
16. 04. 2024




                                          9/9
