CSI0X00CFQXJ




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1362/24-A
                                      Sp. zn. ČŠIA-S-242/24-A


Název                               Střední odborná škola Jarov
Sídlo                               Učňovská 1, 190 00 Praha 9
E-mail                              sekret@skolajarov.cz
IČO                                 00 300 268
Identifikátor                       600 006 280
Právní forma                        příspěvková organizace
Zastupující                         Mgr. Miloslav Janeček
Zřizovatel                          Hlavní město Praha
Místo inspekční činnosti            Pod Táborem 17, 190 00 Praha 9
                                    Učňovská 1, 190 00 Praha 9
Inspekční činnost na místě          18. 4. 2024 − 23. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Střední odborná škola Jarov (dále „škola“ nebo „instituce“) vykonává
činnost střední školy a domova mládeže. Poskytuje technické, zahradnické a ekonomické
vzdělání ve 40 oborech čtyřletého studia zakončených maturitních zkouškou, dvouletého
nástavbového studia a tříletých oborech s výučním listem. Většina nabízených oborů je
realizovaná v denní formě vzdělávání. Od poslední inspekční činnosti v roce 2017 prošla
instituce řadou změn. Došlo ke změně názvu školy, což souvisí s úpravou nabídky
vyučovaných oborů, vzrostla také naplněnost školy z 65 % na 84 %. K termínu inspekce se
ve škole vzdělávalo 1438 žáků v 66 třídách, v domově mládeže bylo zapsáno 74
ubytovaných ve 3 výchovných skupinách (nejvyšší povolený počet je tak zcela naplněn).
Vzdělávání probíhá v rozlehlém areálu na Jarově v Učňovské ulici s budovami pro
teoretickou výuku, odborný výcvik, domovem mládeže, bazénem a sportovišti. Praktické
vyučování zahradnických oborů se uskutečňuje na odloučeném pracovišti Pod Táborem,
které disponuje skleníky, moderní vazárnou a botanickou zahradou, která je přístupná
veřejnosti. Škola rovněž provozuje prodejnu květin v Jungmannově ulici v Praze 1.
Instituce své odborné zaměření podporuje členstvím v řadě profesních svazů a asociací
i úzkou spoluprací se sociálními partnery. Na veřejnosti se úspěšně prezentuje výsledky
práce svých žáků.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2008, v řídicí práci vychází
z dlouholeté tradice školy, efektivně zúročuje své manažerské zkušenosti, odbornost
a znalost profesního prostředí. Nastavená koncepce rozvoje školy zohledňuje koncepční
záměry zřizovatele a vytváří předpoklady pro naplňování školních vzdělávacích programů.
Aktualizované priority a cíle vycházejí z výsledků vlastní analýzy školy, reagují na aktuální
společenskou poptávku na trhu práce (realizované změny v nabídce vyučovaných oborů,
např. otevření oboru Management ve sportu) a reflektují potřeby žáků i pedagogů.
Systematicky naplňuje reálně nastavený a pedagogy sdílený záměr rozvoje instituce.
Dokladem úspěšně naplňované koncepce rozvoje školy je narůstající zájem uchazečů
o vzdělávací nabídku, vysoká naplněnost školy, zapojení do rozmanitých projektů a aktivit
podporujících rozvoj klíčových kompetencí žáků, zkvalitňování materiálně technického
zázemí školy a výborná uplatnitelnost absolventů na trhu práce.
Realizovaný způsob řízení a členitá organizační struktura odpovídají velikosti a podmínkám
školy. Účelné přerozdělení kompetencí mezi vedoucí pedagogické pracovníky (zástupci
ředitele, kteří řídí výchovně vzdělávací proces a koordinují činnost učitelů a vychovate lů,
včetně pracovníků školního poradenského pracoviště) a nepedagogické pracovníky, kteří
zajišťují provoz celé instituce, umožňuje její plynulé fungování. Učitelům jsou vytvořeny
podmínky pro participaci na fungování školy prostřednictvím jednání pedagogické rady.
Elektronický informační systém školy přispívá k účinnému přenosu informací mezi všemi
aktéry vzdělávání. Efektivnímu sdílení informací napomáhá rovněž nastavený systém
pravidelných porad na různých úrovních i každodenní neformální komunikace jednotlivýc h
účastníků vzdělávání. Pedagogové efektivně spolupracují v rámci předmětových komisí či
při realizaci vzdělávání formou četných rozvíjejících aktivit.
Nastavené kontrolní mechanismy umožňují objektivní hodnocení úrovně vzdělávání a práce
pedagogických pracovníků. Hospitační činnost je realizována zástupci ředitele a vedoucími
učiteli. Oblast řízení a evaluace kvality pedagogického procesu však vyžaduje v některých
aspektech zlepšení. Zjištění z hospitací, v nichž často schází vhodná doporučení pro zlepšení
pedagogické práce, jsou projednávána převážně formou individuální zpětné vazby k práci
učitele. Pro zefektivnění vzdělávacích strategií na úrovni školy není v dostatečné míře
využito systematické sdílení poznatků z hospitační činnosti např. v rámci pedagogické rady
a jejich cílené využívání k eliminaci některých nedostatků nebo k ověření posunu úrovně
pedagogické práce např. prostřednictvím následných hospitací.


                                            2/8
Personální podmínky umožňují naplňování školních vzdělávacích programů. Po rozšíření
pedagogického sboru zajišťuje vzdělávání 160 pedagogických pracovníků, z nichž většina
splňuje předpoklad odborné kvalifikace. Předností pedagogického sboru jsou odborná
erudice a propojenost učitelů s reálnou praxí. Odborný růst pedagogů je podporován v rámci
dalšího vzdělávání pedagogických pracovníků, které vychází z potřeb školy a preference
vyučujících. Začínajícím učitelům je poskytována podpora uvádějících učitelů, vedoucích
příslušných metodických orgánů i členů vedení školy.
K naplňování profilu absolventa napomáhá úzká spolupráce školy s četnými sociálními
partnery (především se řemeslnými cechy, profesními svazy, výrobci a firmami), jež
zajišťuje nezbytnou vazbu teoretického odborného vzdělávání na praxi, inovaci obsahu
učiva, rozvoj praktických dovedností žáků i profesní růst pedagogů. Vedení instituce aktivně
rozvíjí partnerské vztahy se zahraničními školami. Četné výjezdy žáků či setkání
organizovaná školou umožňují výměnu odborných názorů a zkušeností a podporují rozvoj
jazykových kompetencí žáků. Vedení školy podporuje sounáležitost žáků se školou, jejich
aktivní činnost se odráží v zapojení do života školy prostřednictvím žákovského parlamentu.
Konstruktivní vztahy vytváří vedení školy i se zřizovatelem, jenž se významně podílí na
zlepšování materiálních podmínek vzdělávání.
Řediteli se daří získávat nadstandardní finanční prostředky ze státního rozpočtu, od
zřizovatele, doplňkovou činností, dary a především zapojením do rozvojových programů,
grantů a projektů ESF. V souladu se stanovenými prioritami rozvoje školy a udržením
současných trendů ve výuce ředitel systematicky zkvalitňuje materiálně technické zázemí
pro praktickou i teoretickou výuku (učebny a dílny vybavené nejmodernější technikou, nová
vazárna květin, inteligentní budova v areálu na Jarově aj.).


                          Hodnocení průběhu vzdělávání
Společným znakem většiny hospitovaných hodin byla příznivá pracovní atmosféra
podporující učení. Žáci dodržovali pravidla přirozené komunikace a respektovali stanovené
postupy.
Kvalita teoretické výuky byla výrazněji ovlivněna přístupem učitelů i mírou jejich
pedagogických zkušeností, což se promítalo v různé úrovni metodické a didaktické
propracovanosti vyučovacích hodin. Zdařilé sledované hodiny měly promyšlenou strukturu
s jasným stanovením cíle a tématu, byly organizačně dobře připraveny a zvládnuty.
Vzdělávací strategie obvykle rozvíjely vědomosti a dovednosti žáků, ve vyšších ročnících
směřovaly k přípravě žáků k ukončování studia. Požadavky na žáky byly většinou
přiměřené, nové učivo bylo podáváno srozumitelně a v logických souvislostech. Převládala
frontální forma výuky doplněná samostatnou prací žáků, případně řízeným rozhovorem. Jen
v menší části hodin vytvořili vyučující dostatečný prostor ke vzájemné interakci žáků
zařazením skupinové práce či práce ve dvojicích. Předávání hotových poznatků v kombinaci
s méně pestrými metodami a formami výuky v části hodin vedlo k nerovnoměr né mu
zapojení žáků do výuky a k jejich menší spoluúčasti na vzdělávání. Vhodná práce s chybou
ve většině hodin vedla žáky k samostatnému zdůvodnění a aplikaci správného postupu práce.
Názornost výuky a smyslového vnímání žáků byly účelně podpořeny uplatněním projekční
a didaktické techniky nebo přehledným grafickým záznamem na tabuli.
Efektivitu vzdělávání v části hospitované teoretické výuky snižovaly některé méně účinné
didaktické postupy a dílčí metodické nedostatky. V části vyučovacích předmětů scházela
efektivní práce s učebnicí, s odborným textem a různými informačními zdroji, která by
podporovala samostatnost žáků a rozvoj jejich kritického myšlení (vyhledávání klíčovýc h


                                            3/8
slov, ověřování reálií, vyhodnocování údajů). Jen v menší míře byli žáci vedeni k nalezení
příčinných souvislostí a jejich interpretaci. Obsahová či časová diferenciace učiva, která by
zvýšila účinnost vzdělávání pro žáky s rozdílnými studijními předpoklady i individuá lním
tempem práce, včetně žáků nadaných či žáků se zvýšeným zájmem o vyučovaný předmět,
nebyla ve výuce příliš patrná. Učitelé si zároveň ne vždy ověřovali, zda a na jaké úrovni žáci
zvládli obsah aktuálně probíraného učiva. V závěrečné fázi vyučovacích hodin převážná část
učitelů opomíjela shrnutí probraného učiva a vyhodnocení stanoveného vzdělávacího cíle.
Pedagogové rovněž většinou nevyužívali formativní funkci hodnocení, žáci byli jen
ojediněle vedeni k objektivnímu hodnocení kvality práce svých vrstevníků a k posouzení
vlastního výkonu, které by podpořilo jejich schopnost sebereflexe. V některých hodinách
nebyl vytvořen dostatečný prostor pro souvislejší mluvený projev žáků, projevila se také
nižší míra jazykové kultury ve vyučování.
Sledované praktické vyučování bylo realizováno na vysoké úrovni. Prováděné činnosti
respektovaly specifika jednotlivých oborů. Kvalitu praktického vyučování pozitivně
ovlivňovala erudovanost učitelů i jejich profesní zkušenosti v daném oboru. Průběh
vyučování se vyznačoval individuálním přístupem vyučujících, kteří efektivně propojovali
teoretické znalosti s rozvojem praktických dovedností, důraz kladli na budování pozitivního
vztahu ke zvolené profesi. Žáci pracovali především ve dvojicích či samostatně vždy
s vhodnou dopomocí učitelů. Upevňovali si správné pracovní návyky a osvojovali potřebné
pracovní postupy. Používali vhodný pracovní oděv, ochranné pomůcky a dodržovali zásady
bezpečnosti a ochrany zdraví. Zvolené pracovní tempo respektovalo individuální možnosti
a schopnosti žáků. Učitelé poskytovali žákům průběžnou zpětnou vazbu využitelnou pro
další učení, vhodně pracovali s chybou, nechyběly názorné ukázky či instruktáže. Hodnocení
žáků bylo komplexní, hodnocena byla kvalita odvedené práce včetně dodržování pracovních
postupů a zásad bezpečnosti práce. Důraz byl kladen na upevnění potřebných znalostí
a dovedností, rozvíjena byla zejména schopnost žáků aplikovat teoretické poznatky
v každodenním životě. Kvalitní realizace praktického vyučování umožňuje žákům získání
kompetencí, které odpovídají potřebným požadavkům praxe.
Domov mládeže vytváří podmínky pro zdravý životní styl a psychohygienu žáků. Nabízí
nejrůznější pravidelné a příležitostné aktivity, které vycházejí zejména z jejich studijníc h
potřeb a individuálních zájmů. Přispívají k aktivnímu a smysluplnému využití volného času
a zároveň cíleně posilují osobnostní a sociální rozvoj a sebepoznání ubytovaných. Žáci jsou
vedeni k samostatnosti a převzetí zodpovědnosti za svůj vlastní život.


                          Hodnocení výsledků vzdělávání
Výsledky vzdělávání žáků ovlivňuje narůstající zájem uchazečů o nabízené obory vzdělání.
Ke studiu ve střední škole jsou přijímáni uchazeči na základě jednotné přijímací zkoušky
a podle úspěšnosti v předchozím vzdělávání.
Skupinové i individuální výsledky jsou projednávány na jednáních pedagogické rady. Ke
zjišťování dosažené úrovně osvojených vědomostí a dovedností žáků a k ověřování míry
zvládnutí očekávaných výstupů školních vzdělávacích programů používá škola standardní
nástroje, např. různé formy písemného a ústního zkoušení či hodnocení praktických činností
žáků. Žáky vytvářená portfolia slouží jako diagnostický a hodnoticí nástroj pro sledování
a zajišťování kvality praktického vyučování i sledování získaných kompetencí v průběhu
studia. Nezávislou zpětnou vazbu o úrovni vědomostí žáků představuje i externí hodnocení,
do něhož se škola příležitostně zapojuje. Z výstupů výběrového zjišťování ČŠI vyplývá, že



                                             4/8
v oblasti čtenářské a přírodovědné gramotnosti dosáhli žáci školy ve školním roce
2022/2023 v porovnání s průměrem ČR slabších výsledků.
Významným ukazatelem kvality poskytovaného vzdělávání je úspěšnost žáků u závěrečnýc h
a maturitních zkoušek. Ve sledovaném období dvou školních let byla jejich úspěšnost
ovlivněna mj. typem oboru, aktuálním složením tříd i počtem konajících žáků. Výsledky
žáků u maturitní zkoušky vykazovaly ve sledovaném období kolísavou úroveň v jejich
jednotlivých částech. Nejlepších výsledků ve společné i profilové části maturitní zkoušky
dosahovali žáci oboru Nábytkářská a dřevařská výroba. Velmi dobrých výsledků ve společné
části maturitní zkoušky dosahují žáci oborů Ekonomika a podnikání, Technická zaříze ní
budov a Stavebnictví v cizích jazycích. V nástavbových oborech je úspěšnost žáků školy ve
společné části maturitní zkoušky ve srovnání s republikovým průměrem v dané skupině
oborů nižší. Žáci oborů s výučním listem dosahují u závěrečných zkoušek velmi dobrých
výsledků, ve sledovaném období posledních dvou školních let byla jejich úspěšnost více než
devadesátiprocentní.
Nastavený systém poradenských služeb a individuální podpora žáků vychází z potřeb školy.
Početné školní poradenské pracoviště (tři výchovní poradci, speciální pedagog, metodik
prevence, dva školní psychologové) poskytuje žákům komplexní psychologicko u,
preventivní a inkluzivní péči, zajišťuje spolupráci s rodiči a specializovanými pracovišti.
Pracoviště nabízí standardní služby v oblasti podpory žáků se speciálními vzdělávac ími
potřebami a odlišným mateřským jazykem a prevence rizikového chování žáků nebo
diagnostických činností. Kariérové poradenství je cíleně věnováno dalšímu profesnímu či
studijnímu směřování žáků.
Průběžně realizované adaptační a preventivní aktivity prolínají celým vzdělávacím cyklem,
např. adaptační pobyty, sportovní kurzy, tematické programy, a přispívají tak ke zvládnutí
nároků středoškolského vzdělávání, k utváření pozitivních třídních vazeb a ke včasnému
podchycení vzdělávacích problémů nebo rizikových projevů chování. Identifiko va né
projevy problémového chování jsou řešeny v souladu se stanovenými pravidly a vzhlede m
k jejich závažnosti, např. pohovorem s třídním učitelem, výchovným jednáním na úrovni
vedení školy, hodnocením sníženým stupněm chování. Méně je využíván motivační efekt
kladných výchovných opatření, převažují udělená kázeňská opatření. Nastavené preventivní
mechanismy jsou převážně funkční, o čemž mj. svědčí průměrné počty zameškaných hodin
(95 hodin na žáka).
Vedení školy a pedagogové motivují žáky k učení a zájmu o zvolený obor. Efektivními
nástroji rozvoje individuálního potenciálu žáků jsou mj. tematické exkurze, zahranič ní
odborné stáže, účast v programu Erasmus+. Soustavná pedagogická práce a spolupráce se
sociálními partnery napomáhá nejen k úspěšné reprezentaci školy v soutěžích, v nichž se
žáci školy umísťují na předních místech, ale i k budoucímu profesnímu uplatnění žáků.
Kvalitní naplňování profilace žáků se odráží i v úspěšnosti absolventů při přijetí ke studiu
na vysoké či vyšší odborné školy.




                                            5/8
                                         Závěry
Vývoj školy
Od poslední inspekční činnosti v roce 2017 došlo ke změně názvu školy, vzrostla její
naplněnost, zvýšil se počet žáků, tříd i pedagogů. Vedení školy kontinuálně zlepšuje
materiálně technické vybavení pro výuku.
Silné stránky
– přínosná spolupráce s četnými sociálními partnery vytvářející podmínky pro lepší
  uplatnitelnost absolventů na trhu práce (1.5)
– nadstandardní činnost ředitele školy při zajišťování finančních prostředků na rozvoj
  moderního materiálně technického zázemí pro realizaci všech vzdělávacích programů
  (2.4)
– účinná podpora rozvoje odborných kompetencí žáků soustavným propojováním
  teoretických poznatků s využitím v praxi, kvalitní realizací praktického vyučová ní
  i prostřednictvím projektových aktivit (4.2)
– podpora všestranného osobnostního rozvoje žáků formou rozšiřujících vzdělávac íc h
  aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší efektivita kontroly kvality vzdělávání a zpětnovazebních mechanismů projevující se
  v rozdílné úrovni kvality výuky (2.1)
– nižší míra obsahové a časové diferenciace výuky vzhledem k rozdílným vzdělávac ím
  potřebám žáků (4.3)
– nízká míra zapojení žáků do evaluačního procesu ve výuce, nedostatečné využívá ní
  vzájemného hodnocení žáků podle stanovených kritérií či sebereflexe vlastního učebního
  pokroku (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– ve větší míře zařazovat diferencované zadávání úkolů vzhledem k rozdílným
  vzdělávacím potřebám žáků, využívat zpětnovazební nástroje během výuky, zařazovat
  hodnocení žáků podle předem známých kritérií
– lépe dodržovat strukturu vyučovací hodiny a její efektivní časové a organizační rozvržení,
  efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle
– metodicky podporovat učitele, zaměřit hospitační činnost na sledování pokroku jejich
  pedagogické práce a následnou kontrolu
– v teoretické výuce častěji zařazovat aktivizační metody a formy podporující spoluúčast
  žáků na výchovně vzdělávacím procesu




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina příspěvkové organizace Střední odborná škola Jarov, Praha 9,
      Učňovská 100/1 ze dne 3. 5. 2019
 2.   Jmenovací dekret ředitele příspěvkové organizace Střední odborná škola stavební a
      zahradnická, Praha 9, Učňovská 1 ze dne 23. 6. 2008, včetně potvrzení ve funkci ze
      dne 4. 4. 2019
 3.   Školní vzdělávací programy oborů vzdělání 41-44-M/01 Zahradnictví, 41-52-H/01
      Zahradník, 41-52-E/01 Zahradnické práce, 36-52-H/01 Instalatér, 33-56-H/01
      Truhlář, 63-41-M/01 Ekonomika a podnikání s názvem Management ve sportu,
      účinné k datu inspekce
 4.   Výroční zpráva Střední odborné školy Jarov za školní roky 2021/2022 a 2022/2023
 5.   Záznamy z jednání pedagogické rady, školní roky 2022/2023 a 2023/2024 k termínu
      inspekční činnosti
 6.   Třídní knihy ve školním roce 2023/2024 vedené k termínu inspekční činnosti
 7.   Rozvrh vyučovacích hodin platný ve školním roce 2023/2024 k termínu inspekční
      činnosti
 8.   Portfolio výchovného poradce a metodika prevence vedené k termínu inspekční
      činnosti
 9.   Personální dokumentace pedagogických pracovníků vedená k termínu inspekční
      činnosti, vybraný vzorek
10.   Účetní závěrka za kalendářní rok 2023


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7/8
Složení inspekčního týmu a datum vyhotovení inspekční zprávy

 Mgr. et Bc. Lenka Rose, školní inspektorka, vedoucí inspekčního týmu

 Ing. Zuzana Bejrová, školní inspektorka

 Mgr. Ivana Kučerová, školní inspektorka

 PhDr. Bc. Tibor Slažanský, školní inspektor

 Mgr. Tomáš Šimek, školní inspektor

 Ing. Ivana Černá, kontrolní pracovnice

 Ing. Ludmila Svobodová, přizvaná osoba


15. 5. 2024




                                           8/8
