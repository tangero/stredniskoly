                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-989/21-U


Název                               Střední odborná škola LIVA s.r.o.
Sídlo                               Pionýrů 2806, 434 01 Most
E-mail                              livamost@seznam.cz
IČ                                  25 019 325
Identifikátor                       600 011 097
Právní forma                        Společnost s r.o.
Zastupující                         Mgr. Alice Linková
Zřizovatel                          LIVA, spol. s r.o.
Místo inspekční činnosti            Pionýrů 2806, Most
Termín inspekční činnosti           15., 16. 11. a 18. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                    Charakteristika
Střední odborná škola LIVA s.r.o. (dále „škola“) vykonává činnost střední školy. Škola
vzdělává žáky v dálkové formě vzdělávání v oborech vzdělání 63-41-M/01 Ekonomika
a podnikání, 68-43-M/01 Veřejnosprávní činnost, 23-43-L/51 Provozní technika,
26-41-L/52 Provozní elektrotechnika a 64-41-L/51 Podnikání.
K 30. 9. 2021 škola vykázala 52 žáků v pětiletých oborech vzdělání poskytujících střední
vzdělání s maturitní zkouškou a 93 žáků v tříletém nástavbovém studiu. V době inspekční
činnosti se ve škole nevzdělával žádný žák se speciálními vzdělávacími potřebami.
Další informace o škole lze         získat   na webových      stránkách   školy   na adrese
http://www.livamost.cz/.


                         Hodnocení podmínek vzdělávání
Škola se zaměřuje především na vzdělávání dospělých formou dálkového studia. Hlavním
cílem ředitelky školy je vytvoření vstřícného a podnětného prostředí, které by žáky
motivovalo k učení. To se díky pozitivnímu přístupu všech aktérů vzdělávání daří. Příjemné
pracovní prostředí a ochota žáků spolupracovat s pedagogy byly zřetelné také při sledované
výuce. Rizikem dálkové formy vzdělávání jsou předčasné odchody žáků bez úspěšného
ukončení studia. Žáky, kteří mají tendenci vzdělávání ukončit předčasně, škola soustavně
motivuje, daří se jí to především ve vyšších ročnících. Přestěhováním školy do nových
prostor v roce 2014, pořízením projekční techniky, programového vybavení a obnovou
hardwarového vybavení se zlepšily podmínky pro poskytování vzdělávání. Dalším cílem je
zlepšování vzdělávacích výsledků. To se zatím přes přijímaná opatření daří jen částečně.
Rozvoj odborných kompetencí žáků podporuje spolupráce se sociálními partnery.
Jednoduchá organizační struktura odpovídá velikosti školy. Kmenovým pedagogem školy
je pouze ředitelka. V její kompetenci je organizační, kontrolní i hospitační činnost. Převážně
kvalifikovaný pedagogický sbor tvoří externí pracovníci. Jejich další vzdělávání je
nastaveno, ale většina se vzdělává především v rámci školy, ve které mají uzavřený hlavní
pracovní poměr. V době distanční výuky se pedagogové vzdělávali především v možnostech
využití digitálních technologií při online výuce. Ředitelka školy svůj profesní rozvoj
v posledních dvou školních rocích zaměřovala zejména na oblast manageme ntu
a přijímacích a maturitních zkoušek. Semináře zaměřené na didaktické aspekty výuky, které
by efektivně podpořily kvalitu zpětné vazby učitelům, neabsolvovala. To se projevilo
v hospitovaných hodinách především u začínajících pedagogů s krátkou pedagogickou praxí
a chybějícím pedagogickým vzděláním.


                          Hodnocení průběhu vzdělávání
Na základě zkušeností z distanční výuky využívají učitelé i žáci sdílené prostředí pro
výukové materiály a úkoly.
Společným rysem hospitovaných hodin byla klidná pracovní atmosféra a vstřícný přístup
pedagogů k žákům. Žáci ochotně spolupracovali. Převažovala frontální výuka s častým
zapojováním žáků. Často však chybělo stanovení cíle a závěry větší části hospitovanýc h
hodin nebyly efektivní, nebylo důsledně zařazováno shrnutí učiva a zhodnocení, zda bylo
vzdělávacího cíle dosaženo. Přiměřený prostor byl věnován procvičování a upevňová ní
učiva. Učitelé výjimečně využívali sebehodnocení žáků. Formativní zpětná vazba o míře
zvládnutí probíraného učiva při výuce většinou chyběla. Vyučující respektovali pracovní


2021/2022                                     2
tempo žáků, avšak obsahová diferenciace výuky vzhledem k jejich individuá lním
vzdělávacím potřebám uplatněna nebyla. Pedagogové často využívali pozitivní slovní
hodnocení jako motivační prvek k aktivizaci a posílení zájmu.
V hodinách českého jazyka využila učitelka účelnou kombinaci frontální a samostatné práce
žáků. Závěry hodin však nebyly využity pro reflexi dosažení vzdělávacího cíle.
Výuka cizích jazyků byla vedena převážně v cílovém jazyce. V některých hodinách rozvíje li
žáci receptivní i produktivní řečové dovednosti, zvládali poslech i čtení s porozuměním,
dokázali sdělovat informace a klást otázky. Pro osvojování gramatických jevů volili
vyučující správné didaktické postupy a většinou dbali na dostatečné procvičování. V závěru
některých hodin proběhla přínosná sebereflexe žáků.
V hodinách matematiky převažovalo společné řešení příkladů pod vedením pedagoga.
V menší míře byla zařazena samostatná práce, při níž pedagog sledoval činnost žáků
a v případě obtíží se jim individuálně věnoval. Diferenciace výuky podle rozdílné úrovně
žáků uplatněna nebyla. Nízký počet žáků ve třídě byl efektivně využit k aktivnímu zapojení
všech žáků do výuky.
V předmětech odborného zaměření byla výuka realizovaná formou zajímavého výkladu
a procvičování nového učiva. Žáci se aktivně zapojovali do diskuse nebo řešení navozeného
problému, dokázali vhodně nalézat vlastní příklady a situace z reálného života, což rozvíje lo
jejich analytické myšlení. V hodině účetnictví byli žáci podporováni v ekonomické m
myšlení a byli vedeni k samostatnému uvažování.


                          Hodnocení výsledků vzdělávání
Individuální a skupinové výsledky vzdělávání žáků zjišťuje škola obvyklými způsoby
(především písemné zkoušení), eviduje je v elektronické podobě a hodnotí v pololetníc h
intervalech na jednání pedagogické rady. V případě vzdělávacího neúspěchu je žákům
poskytována pomoc formou individuálních či skupinových konzultací. Zvýšenou pozornost
věnuje škola výsledkům při ukončování vzdělávání. Pedagogové zařazují pravidelně
v průběhu vzdělávání didaktické testy společné části maturitní zkoušky, ve druhém pololetí
jsou pro žáky maturitních ročníků organizovány přípravné kurzy z maturitních předmětů.
Pro zvýšení úspěšnosti škola realizuje každoročně v jarním období školního roku maturitní
generálku obsahující didaktické testy společné části maturitní zkoušky. K dobrým studijním
výsledkům motivuje žáky také stipendijní program. Školou přijatá opatření pedagogové
pravidelně vyhodnocují a v případě potřeby upravují.
Opatření přijímaná ke zlepšení výsledků vzdělávání se při ukončování vzdělávání projevují
jen částečně. Ve školním roce 2019/2020 prospělo 71 % maturujících žáků. V oboru
vzdělání Podnikání měli žáci ve společné části maturitní zkoušky výrazně vyšší úspěšnost
(88,9 %) než je celorepublikový průměr (62,9 %) v dané skupině oborů. Žáci oboru vzdělání
Veřejnosprávní činnost měli úspěšnost nižší (60 %) než je celorepublikový průměr (86,1 %)
v dané skupině oborů. Ve školním roce 2020/2021 byla úspěšnost žáků 70 %. Úspěšnost
žáků ve společné části maturitní zkoušky byla nižší, než je republikový průměr pro dané
skupiny oborů, v profilové části byli žáci úspěšnější.
Poradenské služby ve škole účelně zajišťuje ředitelka školy. Pokud se ve škole vzděláva jí
žáci se speciálními vzdělávacími potřebami, má pro ně ve spolupráci s vyučujícími efektivně
nastaven systém podpory a sledování a vyhodnocování vzdělávacích výsledků. Jako účinné
opatření na podporu úspěšnosti všech žáků jsou realizovány individuální konzultace.
Příznivá atmosféra ve škole má pozitivní dopad na minimální výskyt rizikového chování


2021/2022                                     3
žáků. Ředitelka školy se žáky řeší především žádosti o opakování ročníku, přerušení studia
a zejména specifický problém vzdělávání dospělých, který spočívá v neochotě
zaměstnavatelů žáky uvolňovat na výuku, z čehož plyne absence žáků. Ředitelka školy také
zajišťuje kariérové poradenství. Pomáhá žákům při výběru dalšího vzdělávání, případně při
změně studijního oboru.


                                         Závěry
Vývoj školy
Přestěhováním do nových prostor a obnovou zejména digitální techniky se zlepšily
prostorové a materiálně-technické podmínky školy. Zvýšila se kvalifikova no st
pedagogického sboru.
Silné stránky
Vstřícné prostředí školy ve vztahu k žákům i zaměstnancům příznivě ovlivňuje vzdělávání.
Slabé stránky a/nebo příležitosti ke zlepšení
Nedostatky v pedagogickém vedení a málo efektivní zpětná vazba pedagogům se negativně
projevují v kvalitě pedagogického procesu.
Závěry vyučovacích hodin nejsou účelně využívány ke shrnutí a upevnění učiva a efektivní
zpětné vazbě o dosažení vzdělávacího cíle.
Chybějící diferenciace a individualizace výuky dostatečně nezohledňuje odlišné potřeby
každého žáka.
Malá míra využívání sebereflexe omezuje účinnou zpětnou vazbu pedagogům i žákům
o míře zvládnutého učiva.
Doporučení pro zlepšení činnosti školy
Poskytovat pedagogům efektivní metodickou podporu a jejich další vzdělávání zaměřit na
didaktiku vyučovaných předmětů, metodické aspekty výuky a účinnou podporu žáků.
Ověřovat naplnění vzdělávacích cílů, diferencovat výuku podle individuálních potřeb žáků.
Poskytovat žákům zpětnou vazbu k jejich vzdělávacím pokrokům, vést je k vlastnímu
hodnocení, využívat formativní hodnocení.
Pokračovat v analýze přijímaných opatření ke zlepšení výsledků vzdělávání a podle potřeby
je upravovat.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




2021/2022                                   4
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
   1. Zřizovací listina LIVY – společnosti pro šíření informací, osvětu a vzdělávání spol.
       s.r.o. Vinařská 8, 400 01 Ústí nad Labem, č. j. 1471/93-74, ze dne 10. května 1993
   2. Jmenování do funkce ředitelky školy s účinností od 1. 4. 2006 ze dne 24. 3. 2006
   3. Školní řád, účinnost od 1. 9. 2019 včetně dodatků
   4. Výpisy z rejstříku škol a školských zařízení (ze dne 15. 11. 2021)
   5. Výkaz M 8 o střední škole podle stavu k 30. 9. 2021
   6. Třídní knihy za školní roky 2020/2021 a 2021/2022 (vzorek)
   7. Výroční zpráva o činnosti a hospodaření 2020/2021
   8. Plán hospitační činnosti 2021/2022
   9. Motivační studijní řád, účinnost od 1. 9. 2019
   10. Školní vzdělávací programy vyučovaných oborů vzdělání, platné ve školním roce
       2021/2022
   11. Školní matrika, školní roky 2020/2021, 2021/2022 do data inspekční činnosti
   12. Personální dokumentace pedagogických pracovníků (vzorek)
   13. Dokumentace výchovného poradenství, školní roky 2020/2021, 2021/2022
   14. Minimální preventivní program, školní roky 2020/2021, 2021/2022
   15. Dokumentace k ukončování vzdělávání maturitní zkouškou, školní roky 2019/2020,
       2020/2021 a 2021/2022
   16. Zápisy z jednání pedagogické rady a předmětových komisí, školní roky 2020/2021
       a 2021/2022
   17. Rozvrhy tříd, školní rok 2021/2022
   18. Inspekční zpráva č. j.: ČŠI-377/10-U (ze dne 6. 4. 2010)
   19. Webové stránky školy: http://www.livamost.cz/




2021/2022                                   5
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Anna Kejřová, školní inspektorka,                      Anna Kejřová v. r.
 vedoucí inspekčního týmu
 Mgr. Dita Henzlová, školní inspektorka                      Dita Henzlová v. r.
 Mgr. Ilona Hronová, školní inspektorka                      Ilona Hronová v. r.
 Ing. Kateřina Wilhelmová, kontrolní pracovnice          Kateřina Wilhelmová v. r.

V Ústí nad Labem 20. 12. 2021


Datum a podpis ředitelky školy potvrzující projednání a převzetí inspekční zprávy


 Mgr. Alice Linková,                                          Alice Linková v. r.
 ředitelka školy

V Mostě 20. 12. 2021




2021/2022                                    6
