CSI0X00BSSZN




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2977/23-A
                                      Sp. zn. ČŠIA-S-435/23-A


Název                               Gymnázium, Praha 8, Ústavní 400
Sídlo                               Hlivická 400/1, Bohnice, 181 00 Praha 8
E-mail                              office@ggg.cz
IČO                                 60 460 784
Identifikátor                       600 005 992
Právní forma                        příspěvková organizace
Zastupující                         RNDr. Helena Štěrbová
Zřizovatel                          Hlavní město Praha
Místo inspekční činnosti            Ústavní 400, Praha 8
Inspekční činnost na místě          20. 10. 2023 − 25. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného základní školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium, Praha 8, Ústavní 400 (dále „škola“ nebo „gymnázium“) poskytuje vzdělává ní
v denní formě osmiletého studia se všeobecným zaměřením a v šestiletém studiu
s vybranými předměty v italském jazyce od 3. ročníku. Jazykové kompetence žáků
v bilingvním oboru jsou podporovány zejména intenzivní výukou italského jazyka v 1. a 2.
ročníku, prostřednictvím široké nabídky volitelných i nepovinných předmětů (konverzace,
příprava na složení mezinárodních certifikovaných zkoušek aj.), včetně jazykovýc h
výměnných a jednoletých studijních pobytů.
Od posledního inspekčního hodnocení v roce 2015 si škola udržuje stabilní počet žáků a tříd.
K termínu inspekční činnosti se zde vzdělávalo ve 22 třídách 642 žáků, z toho přibližně
třetinu tvoří žáci v bilingvní sekci. Vzhledem k limitujícím prostorovým podmínkám není
od 1. 9. 2021 realizováno vzdělávání ve čtyřletém gymnáziu.
Gymnázium je fakultní školou Přírodovědecké fakulty Univerzity Karlovy.


                         Hodnocení podmínek vzdělávání
Ředitelka školy (dále „ředitelka“) je s gymnáziem dlouhodobě profesně spjata, ve vedení
školy působí od roku 2007. Ve své řídící práci účelně využívá znalost prostředí a specifik
školy. Stanovené vize odrážejí vědomí etického závazku vůči všem aktérům vzdělává ní.
Ředitelce se dlouhodobě daří úspěšně realizovat koncept gymnaziálního vzdělává ní
založený na koexistenci české a bilingvní sekce. Zjištění inspekčního týmu dokládají
vysokou míru sounáležitosti žáků, pedagogů i zákonných zástupců se školou, což vytváří
příznivou atmosférou pro vzdělávání.
Systém řízení vychází z delegování kompetencí s adresnou odpovědností všech
zaměstnanců za splnění vymezených úkolů v dané oblasti. V rámci vedení pedagogického
procesu ponechává ředitelka vyučujícím vysokou míru autonomie. Funkčním poradním
orgánem ředitelky je pedagogická rada, v níž jsou projednávána opatření týkající se
vzdělávání i zásadní pedagogické dokumenty. Na řízení školy významně participují
jednotliví předsedové předmětových komisí a vedoucí bilingvní sekce.
V kvalitě vzdělávání a ve výsledcích žáků se pozitivně odrážejí příznivé personální
podmínky. Výchovně vzdělávací proces zajišťuje stabilizovaný, téměř plně kvalifiko va ný
pedagogický sbor. Vedení školy se daří získat kvalifikované, odborně zdatné pedagogy.
V bilingvní sekci gymnázia působí kromě českých učitelů i italští učitelé vyslaní italským
ministerstvem zahraničí.
Další vzdělávání pedagogických pracovníků koresponduje s prioritami školy a probíhá
rovnoměrně ve všech vzdělávacích oblastech. Absolvované semináře napomáhají
profesnímu růstu vyučujících, posílení jejich pedagogických kompetencí, současně reagují
na nové trendy v gymnaziálním vzdělávání.
Rozsáhlá síť různorodých sociálních partnerů napomáhá realizaci koncepčních záměrů.
Prioritu pro školu představuje spolupráce se zákonnými zástupci žáků. Partnerský přístup
preferuje vedení školy k žákům, kteří se prostřednictvím studentské rady aktivně podílejí
na chodu školy. Pro fungování bilingvní sekce má klíčový význam spolupráce
s velvyslanectvím Italské republiky (personální posílení a finanční podpora, kontrola kvality
maturitní zkoušky). Kooperace gymnázia s řadou italských společností či institucí obohacuje
vzdělávání, přispívá k rozvoji komunikativních dovedností žáků v italském jazyce a zvyšuje
jejich konkurenceschopnost na trhu práce, např. společnost Dante Alighieri nabízí žákům
možnost získat mezinárodní certifikát z italského jazyka. Žáci se pravidelně účastní
mezinárodních setkání mládeže či nejrůznějších workshopů organizovaných především
v Itálii.
Vícezdrojové financování i kvalitní materiální podmínky umožňují naplňovat školní
vzdělávací programy a zajistit optimální chod školy. K realizaci bilingvního vzdělávání jsou
zajištěny finanční prostředky poskytnuté v rámci spolupráce s Italskou republikou. Škole



                                            2/7
se daří v souladu s koncepčními záměry obnovovat a doplňovat didaktické pomůcky.
Od minulé inspekční činnosti se zlepšilo materiálně technické zázemí, škola prošla řadou
úprav, např. proběhla rekonstrukce atria, byla zakoupena digestoř do laboratoře chemie,
došlo k rozšíření počítačové sítě a byla vybudována nová počítačová učebna. Všechny
odborné učebny a pracovny jsou zařízeny moderní multimediální technikou. Učitelé a žáci
mají k dispozici moderní zázemí a dvě knihovny. K výuce tělesné výchovy a mimoško lní
činnosti jsou využívány dvě tělocvičny, gymnastický sál, posilovna a víceúčelové hřiště.
Žákům jsou k dispozici odpočinkové zóny, multifunkční kopírka, knihovna-čítár na,
víceúčelové atrium. Stravování žáků je zajištěno ve školní jídelny v sousední základní škole.
K zajištění bezpečnosti žáků a majetku přispívá kamerový systém a při vstupu do budovy
vrátnice s personálním obsazením po celou dobu provozu.


                          Hodnocení průběhu vzdělávání
Ke zvládnutí nároků gymnaziálního vzdělávání v obou sekcích a ke komplexní přípravě žáků
na maturitní zkoušku napomáhá promyšlená organizace výuky (např. široké spektrum
volitelných předmětů, semináře v českém a anglickém jazyce, koncepční výuka italského
jazyka). Efektivitu vzdělávání, zejména v oblasti jazykové komunikace, podporují dělené
hodiny, které byly zpravidla účinně využívány.
Všechny     sledované    vyučovací hodiny        se vyznačovaly       vstřícnou    pracovní
atmosférou, promyšlenou strukturou, byly pečlivě připravené, organizačně dobře zvládnuté
a vedly k naplnění stanoveného vzdělávacího cíle. Zvolené vzdělávací strategie a postupy
odpovídaly charakteru probíraného učiva. Vyučující efektivně využívali mezipředměto vé
přesahy, regionální vazby a propojovali teoretické poznatky s praktickými příklady.
K názornosti výuky v části hodin přispívalo účelné využívání demonstrativních metod,
didaktických pomůcek, didaktické techniky a využití digitálních zdrojů (výuková
prezentace, video, poslech, rozvoj receptivních dovedností žáků). Ve většině hospitovanýc h
hodin žáci prokazovali vědomosti, znalosti a dovednosti na nadstandardní úrovni. Nejčastěji
využívanou frontální výuku vyučující vhodně kombinovali s metodicky dobře vedeným
řízeným rozhovorem a samostatnou prací žáků. Někteří učitelé účelně volili i činnosti
ve skupinách napomáhající vzájemné kooperaci žáků a rozvoji jejich sociálníc h
i komunikativních kompetencí.
Použité metody a formy práce ve výuce přírodovědných předmětů byly efektivní, vedly žáky
k aktivitě, rozvoji logického a abstraktního myšlení a komunikativních dovedností.
Přírodovědná gramotnost byla cíleně rozvíjena využíváním dosavadních zkušeností žáků
a provázaností s reálným životem. Vyučující směřovali žáky k osvojení klíčových pojmů,
procvičení a upevnění učiva. Pochopení probírané tematiky v širších souvislos tec h
podporuje zařazení mezipředmětových vztahů. Žáci byli vedeni k aplikaci svých znalostí,
důraz byl kladen na správné použití odborné terminologie. Ve sledovaných hodinách byly
využívány aktivní formy výuky například hry, kvízy, skupinová práce v hodině chemie,
zapojení žáků do jednoduchých praktických činností. V části sledovaných hodin byla patrná
pasivita žáků, z důvodu nedostatečné diferenciace a individualizace vzhledem ke studijnímu
potenciálu žáků. V některých sledovaných hodinách chybělo smysluplné využívání různých
informačních zdrojů včetně digitálních, spojené se samostatným vyhledává ním
a vyhodnocováním informací pro podporu rozvoje kritického myšlení žáků.
V převážné části sledovaných hodin matematiky byla výuka podpořena vhodnou volbou
didaktických a metodických prvků, bylo postupováno od jednoduššího učiva ke složitějš ímu,
zvolený postup podporoval rozvoj logického myšlení a samostatného uvažování žáků.


                                            3/7
Společné opakování již probraného učiva přispívalo k pochopení probíraných jevů v širších
souvislostech. Žáci plnili stejné typy úloh bez odlišné míry obtížnosti.
Vzdělávání v oblasti jazykové komunikace bylo z hlediska metodického a didaktického
na očekávané úrovni. V hospitovaných hodinách byla zařazena samostatná práce žáků,
rozhovor žáků ve dvojicích, skupinová výuka. Ve větší míře byla výuka doplněna
poslechem, videoukázkami, které byly využity k upevnění gramatiky, slovní zásoby, hodiny
byly doplněny didaktickými závěry. Vyučovací hodiny anglického jazyka se vyznačují
efektivním střídáním různých forem a metod výuky, což vede k jejich dynamičnos ti
a ke zvýšení motivace žáků. Vyučující rozvíjeli vhodně zvolenými metodami produktivní
a interaktivní řečové dovednosti žáků. Žáci komunikovali v anglickém jazyce, samostatně
řešili zadané úkoly, zpracovávali informace z cizojazyčného textu.
V části vyučovacích hodin přetrvává tradicionalistické pojetí výuky s nižší mírou aktivizace
žáků. Z pozorování inspekčního týmu vyplývá, že učitelé méně často zohledňují potřeby
žáků s vyššími studijními předpoklady nebo s rychlejším tempem práce, schází
diferencované zadávání úkolů z hlediska náročnosti a četnosti. V menší části vzdělává ní
chybělo zapojení žáků do shrnutí a vyhodnocení vzdělávacího cíle v závěru vyučovac í
hodiny nebo posouzení svého výkonu či spolužáků podle předem vymezených kritérií.
Výuka je na vyšším stupni gymnázia vhodně doplněna o řadu volitelných předmětů
a seminářů, které umožňují individuálnější přístup učitele k žákům, náročnější vyhledá vá ní
a zpracovávání informací, vyšší podíl samostatnosti a tvůrčí práce žáků. Účinnou podporou
v jednotlivých fázích osobnostního rozvoje žáků jsou různě tematicky zaměřené školní
projekty, např. na prevenci negativních společenských jevů, na ekologické aktivity,
charitativní činnost a kulturně společenskou činnost.


                          Hodnocení výsledků vzdělávání
Průběžné výsledky vzdělávání jsou pravidelně vyhodnocovány na jednáních pedagogické
rady. Úroveň osvojených vědomostí a znalostí žáků je ověřována prostřednictvím běžných
nástrojů, pololetní a závěrečná klasifikace, ústní a písemné zkoušení žáků, srovnávací testy,
žákovské projekty, prezentace apod. Přechod z nižšího stupně gymnázia na vyšší
neprovázejí zásadní prospěchové výkyvy, výsledky se zhoršují v menší míře v matematice
a přírodních vědách. V průběhu vzdělávání vykazují žáci velmi dobré výsledky, více jak
polovina žáků prospívá s vyznamenáním. Žáci se speciálními vzdělávacími potřebami a žáci
s odlišným mateřským jazykem dosahují stejné výsledky v porovnání s intaktními žáky.
O vysoké úrovni získaných kompetencí žáků svědčí také úspěšnost školy v externím
testování, např. v externím testování ČŠI dosáhli žáci výborných výsledků v moderních
dějinách, čtenářské gramotnosti a v matematické gramotnosti, v rámci evropského
hodnocení PISA škola byla hodnocena jako nadprůměrná v oblasti matematické
gramotnosti.
Dosahovaným výsledkům žáků průběhu vzdělávání odpovídá i jejich vysoká úspěšnost
při ukončování vzdělávání maturitní zkouškou. Všichni žáci přihlášení k maturitní zkoušce
ve sledovaném období tří školních let zkoušku konali, všichni byli úspěšní ve všech jejích
částech. Žáci vykazují nadprůměrné výsledky i v rámci dané skupiny oborů v České
republice. Vysoké procento úspěšnosti žáků u přijímacích zkoušek na vysoké školy dokládá
mj. efektivitu organizace vzdělávání (široká nabídka volitelných seminářů, dělené hodiny).




                                            4/7
Poskytování poradenských služeb je založeno na úzké spolupráci členů školního
poradenského pracoviště (tj. výchovná poradkyně, metodička prevence a školní
psycholožka) s vedením školy, třídními učiteli a ostatními pedagogy. Školní psycholožka
se podílí na adaptačních programech určených pro žáky prim a prvních ročníků bilingvní
sekce gymnázia, spolupracuje s výchovnou poradkyní v případě žáků se specifick ými
poruchami učení, nabízí žákům vyšších ročníků profesní testy a poskytuje poradenství
i rodičům studentů v případě jejich zájmu nebo na doporučení školy. Škola průběžně
identifikuje individuální vzdělávací potřeby žáků se speciálními vzdělávacími potřebami
i žáků-cizinců (bez jazykové bariéry) a poskytuje jim podporu formou individuálníc h
konzultací nebo doučování.
Systém prevence sociálně patologických jevů se vzhledem k personální obměně
poradenského týmu postupně transformuje. Školní preventivní strategie zohledňuje potřeby
školy, skladbu třídních kolektivů a umožňuje včasnou identifikaci případných problémů.
Nastavené mechanismy, pravidla a metodiky poskytují všem aktérům vzdělávání funkční
systém při řešení výchovně vzdělávacích problémů a prevenci rizikového chování,
např. interní preventivní programy, konzultace s pedagogy. Řada osvědčených nástrojů,
jako jsou adaptační a sportovní kurzy, práce s třídními kolektivy, tematicky zaměřené
přednášky, akce a sportovní aktivity, posiluje sounáležitost žáků se školou a vede
k upevňování vzájemných vztahů mezi učiteli a žáky. Ojedinělé případy rizikových jevů jsou
řešeny individuálně ve spolupráci s třídními učiteli a zákonnými zástupci. V rámci
nastavených preventivních mechanismů jsou přínosné třídnické hodiny, které mj. umožňují
cíleně pracovat s konkrétními problémy v daném třídním kolektivu.


                                          Závěry
Vývoj školy
Od předchozího inspekčního hodnocení škola udržuje a aktivně rozvijí spolupráci se
sociálními partnery. Ve sledovaném období se zlepšily materiální podmínky.
Silné stránky
-   stabilizovaný, erudovaný pedagogický sbor (3.1)
-   výborné výsledky vzdělávání žáků v průběhu a při ukončování vzdělávání (5.2)
-   přínosné partnerské vztahy umožňují kvalitní realizaci bilingvního vzdělávání (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
-   Slabé stránky (oblasti ke zlepšení)
-   nízká míra diferenciace výuky s ohledem na různé vzdělávací předpoklady žáků
    a odlišné tempo jejich práce (4.3)
-   opomíjení didaktického závěru v části vyučovacích hodin, nedostatečné vedení žáků
    k vzájemnému hodnocení a sebehodnocení (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Doporučení pro zlepšení činnosti školy
-     vést žáky k sebehodnocení a vzájemnému hodnocení, využívat principy responzivní
      výuky v závěrech vyučovacích hodin, důsledně ověřovat splnění stanoveného
      vzdělávacího cíle
-     důsledně využívat aktivizační výukové metody, účelně zapojovat žáky do výukového
      procesu, cíleně podporovat rozvoj kritického myšlení žáků systematickým zařazováním
      práce s textem napříč vyučovacími předměty, více využívat různých informač níc h
      zdrojů
-     diferencovat výuku s ohledem na potřeby žáků s vyššími studijními předpoklady
      nebo s rychlejším tempem práce, využívat gradované úlohy ve vzdělávání


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.     Zřizovací listina příspěvkové organizace Gymnázium, Praha 8, Ústavní 400, ze dne
        19. 6. 2014, s účinností od 1. 9. 2014
 2.     Protokol uzavřený mezi ministerstvem školství, mládeže a tělovýchovy České
        republiky a ministerstvy veřejného školství a zahraničních věcí Italské republiky
        o zřízení dvojjazyčných sekcí gymnázií v České republiky, ze dne 5. února 1991
 3.     Program spolupráce mezi vládou České republiky a vládou Italské republiky v oblasti
        školství a kultury
 4.     Rozhodnutí MŠMT, č. j. 10506/2009-21, ve věci návrhu na zápis změny v údajích
        u právnické osoby Gymnázium, Praha 8, Ústavní 400, vedených v rejstříku škol
        a školských zařízení, s účinností od 1. 9. 2009, ze dne 6. 5. 2009
 5.     Potvrzení ve funkci na pozici ředitelky příspěvkové organizace Gymnázium, Praha8,
        Ústavní 400, č. j.: MHMP 714057/2012, ze dne 24. 5. 2012, s účinností od 1. 8. 2012
 6.     Výroční zpráva, školní rok 2020/2021 a 2022/2023
 7.     Školní řád, školní rok 2023/2024 platný k termínu inspekční činnosti
 8.     Školní vzdělávací program pro gymnaziální vzdělávání, platnost od 1. 9. 2007 včetně
        dalších dodatků Školní vzdělávací program pro gymnaziální vzdělávání / ŠVP G
        Ústavní Praha 8 - č. j.: 1 127/2007 /
 9.     Školní vzdělávací program dvojjazyčného gymnázia Ústavní Praha 8 / ŠVP DG
        Ústavní Praha 8 /
10.     Záznamy z jednání pedagogické rady, školní rok 2021/2022 až 2022/2023
11.     Školní matrika vedená k termínu inspekce
12.     Třídní knihy ve školním roce 2021/2022 a 2023/2024 vedené k termínu inspekce


                                            6/7
13.   Personální dokumentace pedagogických pracovníků vedená k termínu inspekce
      (vybraný vzorek)
14.   Portfolio hospitačních záznamů, školní rok 2020/2021, 2021/2022, 2022/2023
15.   Souhrnné výsledky maturitní zkoušky, jejích částí a předmětů povinných zkoušek
      společné části maturitní zkoušky, 2020, 2021, 2022, 2023
16.   Kniha evidence úrazů vedená k termínu inspekce
17.   Portfolio školního poradenského pracoviště vedené ve školním roce 2022/2023
18.   Účetní závěrka za rok 2022
19.   Výroční zpráva školy 2022/2023


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Tomáš Šimek, školní inspektor, vedoucí inspekčního týmu

 Ing. Stanislava Grundová, školní inspektorka

 Mgr. Ivana Kučerová, školní inspektorka

 Mgr. et Bc. Lenka Rose, školní inspektorka

 PhDr. Bc. Tibor Slažanský, školní inspektor

 Ing. Ivana Černá, kontrolní pracovnice

 Mgr. Ilona Jedličková, přizvaná osoba, MŠMT


21. 11. 2023




                                            7/7
