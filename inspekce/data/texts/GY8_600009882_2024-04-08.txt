                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-220/24-K
                                       Sp. zn. ČŠIK-S-46/24-K


Název                               Gymnázium Sokolov a Krajské vzdělávací centrum,
                                    příspěvková organizace
Sídlo                               Husitská 2053, 356 01 Sokolov
E-mail                              info@gymso.cz
IČO                                 49 767 194
Identifikátor                       600 009 882
Právní forma                        příspěvková organizace
Zastupující                         RNDr. Jiří Widž
Zřizovatel                          Karlovarský kraj
Místo inspekční činnosti            Husitská 2053, Sokolov
Inspekční činnost na místě          8. 4. − 10. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), zjišťování a hodnocení podmínek, průběhu a
výsledků vzdělávání podle příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.
                                    Charakteristika
Gymnázium Sokolov a Krajské vzdělávací centrum, příspěvková organizace (dále „škola“)
vykonává činnost střední školy a zařízení pro další vzdělávání pedagogických pracovníků
formou metodické a lektorské podpory pedagogům mateřských, základních a středních škol.
K datu inspekční činnosti škola vzdělávala v denní formě vzdělávání ve dvaceti dvou třídách
celkem 557 žáků, z toho ve vzdělávacím oboru čtyřletého gymnázia 79-41-K/41 122 žáků
ve čtyřech třídách, ve vzdělávacím oboru šestiletého gymnázia 79-41-K/61 147 žáků v šesti
třídách a ve vzdělávacím oboru osmiletého gymnázia 79-41-K/81 288 žáků ve dvanácti
třídách. Škola evidovala 40 žáků se speciálními vzdělávacími potřebami a 35 žáků
s odlišným mateřským jazykem.
Škola byla k 1. 1. 2020 rozhodnutím zřizovatele sloučena s Gymnáziem a střední odbornou
školou Chodov (je nástupnickou organizací). K 1. 2. 2024 došlo k ukončení vzdělávání na
odloučeném pracovišti v Chodově, škola vytvořila vhodné podmínky a zázemí pro žáky i
pedagogy z Chodova v budově školy v Sokolově.
Škola nemá vlastní školní jídelnu, na základě smlouvy využívá služeb jiného provozovate le
stravovacích služeb.


                         Hodnocení podmínek vzdělávání
Ředitel školy (dále „ředitel“) byl jmenován do funkce v roce 2009 a při řízení školy uplatňuje
své dlouholeté zkušenosti. Na základě vyhodnocení naplňování předchozích strategickýc h
dokumentů, analýzy fungování školy a rozvojových programů zřizovatele stanovil
v koncepci rozvoje školy hlavní cíle a strategie dalšího směřování školy vycházející zejména
z reálných potřeb školy a záměrů zřizovatele. V školním akčním plánu dále konkretizo va l
úkoly pro vedení školy i další pedagogické pracovníky. Naplňování cílů je pravidelně
vyhodnocováno a v případě potřeby dochází k operativním úpravám. V souvislosti se
sloučením škol se vedení školy podařilo postupně upravit a sjednotit školní vzdělávac í
program osmiletého gymnázia včetně učební plánu a v jednotlivých letech od sloučení
provést změny ve složení pedagogického sboru v závislosti na počtu tříd. Došlo ke změně
systému výběru volitelných předmětů v předposledním a posledním ročníku studia. Žáci si
volí semináře dle své předpokládané budoucí profilace a zájmu ze široké nabídky předmětů
orientovaných na různé oblasti vzdělávání vždy na jeden školní rok (dříve byly dvouleté),
což jim umožňuje cílenou přípravu k maturitní zkoušce a k dalšímu studiu. Prioritou školy i
nadále zůstává kvalitní příprava každého žáka k dalšímu studiu na vysokých školách
v podnětném a bezpečném prostředí při zachování atmosféry důvěry, ale i odpovědnosti a
vzájemného respektu.
Organizační struktura odpovídá charakteru a velikosti školy. Ředitel stanovil účelně
kompetence pracovníkům školy včetně členů užšího vedení. Od předchozí inspekční
činnosti v roce 2017 došlo k organizační změně a ředitel rozšířil svůj tým na tři zástupce.
Jeden zástupce je zároveň vedoucím metodikem vzdělávacího centra, druhý je metodikem
informačních a komunikačních technologií. Třetí zástupkyně je koordinátorkou školního
vzdělávacího programu a vykonává několik činností v rámci školního poradenského
pracoviště. Nastavený kontrolní systém není zcela účinný např. v organizaci výuky, kdy
k datu inspekční činnosti se žáci dvou maturitních tříd vzdělávali souvisle osm vyučovac íc h
hodin bez polední přestávky, či v oblasti poskytování podpory ve formě plánů pedagogické
podpory žákům z důvodu sportovních aktivit.



                                             2/9
Vedení školy realizuje k evaluaci vzdělávacího procesu hospitační činnost pouze zřídka a
většinou na základě signálu či požadavku ze strany žáků či učitelů. Nízká četnost hospitační
činnosti neumožňuje poskytovat pedagogickým pracovníkům účinnou zpětnou vazbu ke
kvalitě vzdělávání a metodickou podporu např. v oblasti aktivizačních metod výuky,
využívání sebehodnocení a vzájemného hodnocení žáků. K hodnocení výuky a práce
jednotlivých pedagogů využívá vedení školy již několik let hodnocení pedagogů žáky, které
je realizováno prostřednictvím elektronického dotazníku v druhém pololetí školního roku.
Přehled hodnocení každého pedagoga vedení školy pečlivě analyzuje a stává se podkladem
pro hodnotící osobní setkání.
Předávání informací v rámci padesátičlenného pedagogického sboru je funkční a probíhá
prostřednictvím účelné elektronické komunikace ve sdíleném prostředí, při osobních
setkáních na pedagogických radách i jednáních předmětových komisí. Spolupráce pedagogů
je efektivní např. v oblasti přípravy a organizace maturitních zkoušek, besed, tuzemských i
zahraničních exkurzí, soutěží a olympiád, projektových dnů i při realizaci dlouhodobějš íc h
projektů. Na základě doporučení z předchozí inspekční činnosti vyučující systematick y
kontrolují naplňování školního vzdělávacího programu, případné přesuny učiva
zaznamenávají ve změnových listech, které jsou jeho součástí. Způsob hodnocení žáků,
využívané metody a formy výuky, sdílení zkušeností či poskytování vzájemné zpětné vazby
je v kompetenci jednotlivých pedagogů, předmětové komise se těmito oblastmi většinou
systematicky nezabývají.
Na základě opatření přijatých ředitelem po předchozí inspekční činnosti byla do školního
řádu doplněna pravidla vzájemných vztahů se zaměstnanci ve škole, podmínky zacházení
s majetkem školy ze strany žáků i zásady a způsob sebehodnocení výsledků vzdělávání a
chování žáků. Dokument obsahuje některé formální nedostatky (neaktuální nebo již neplatná
ustanovení).
Téměř plně kvalifikovaný pedagogický sbor a jeho aktivní zapojení do organizace školních
a mimoškolních činností příznivě ovlivňuje kvalitu vzdělávání žáků. Ke změnám dochází
z důvodu pozvolné generační obměny vyučujících i plánovaného postupného snižová ní
počtu tříd ve škole. Škola posílila personální obsazení o ukrajinskou psycholožku, která se
věnuje především žákům a odlišným mateřským jazykem, jejichž počet se oproti předchozí
inspekční činnosti v roce 2017 zvýšil pětkrát. V současné době pracuje ve škole jeden
začínající pedagog, který si doplňuje kvalifikaci studiem a potřebnou podporu dostává od
svého uvádějícího učitele.
Vedení školy podporuje profesní rozvoj zaměstnanců, další vzdělávání pedagogickýc h
pracovníků je realizováno s ohledem na potřeby školy i zájmy jednotlivců. Škola
organizovala vzdělávání pro celou sborovnu v oblasti zdravotnických znalostí. Nové
poznatky a inspiraci pro výuku ve svém oboru i pro výkon specializovaných činností
pedagogové vhodně získávali v rámci akreditovaných akcí i formou samostudia. Nabyté
znalosti a dovednosti se však jen ojediněle promítly do výuky, většinově používané formy a
metody práce nevedly k vytváření příležitostí pro aktivní učení žáků, jejich vzájemno u
spolupráci, vzájemné hodnocení a sebehodnocení žáků.
Poradenské činnosti v oblasti výchovného a kariérového poradenství, psychologické
pomoci, prevence a speciální pedagogiky zajišťuje ve škole tým pěti pedagogickýc h
pracovnic. Péči o žáky koordinuje školní psycholožka. Ředitel vytváří podmínky pro jejich
vzájemnou spolupráci. Nastavený systém poradenských služeb, rozdělení kompetencí a
způsob sdílení informací s třídními učiteli i dalšími vyučujícími je funkční.
Škole se zatím nepodařilo obnovit činnost žákovského parlamentu, žáci tak nemají možnost
prostřednictvím svých zástupců ovlivňovat svými návrhy a podněty dění ve škole.


                                            3/9
Finanční prostředky získané ze státního rozpočtu, od zřizovatele, aktivním zapojením školy
do rozvojových programů a z dalších zdrojů umožňují naplňování cílů stanovených ve
školním vzdělávacím programu. Nově byla vybudována venkovní učebna a upravena
zahrada, která slouží pro výuku žáků i účastníkům dalšího vzdělávání ve vzdělávacím centru,
i podcastové studio umožňující rozvoj nadání, zájmu i digitálních kompetencí žáků ve
volném čase. Ve spolupráci s partnery bylo otevřeno Centrum aplikované techniky vybavené
přístroji virtuální reality a robotiky, jeho využívání vede k popularizaci vědy a techniky mezi
žáky i učiteli nejen gymnázia, ale i škol v regionu. Žáci využívají ve volném čase či
o přestávkách knihovnu, studovnu i odpočinkové zóny na chodbách vybavené šachovými
stolky, což přispívá k zvyšování wellbeingu žáků.
Škola cíleně buduje bezpečné prostředí pro všechny účastníky vzdělávání, své aktivity
zaměřuje na zajištění psychického i fyzického bezpečí. Žáci jsou na začátku i v průběhu
školního roku poučováni o rizicích spojených se vzdělávacími a s mimoškolními aktivita m i
školy. Pro zvýšení bezpečnosti při vstupu do budovy byla ke stávajícím opatřením zřízena
stálá dohledová služba ve vestibulu školy. Žáci mohou využívat fyzické i elektronické
schránky důvěry nebo se mohou v případě potřeby obrátit na členy školního poradenského
pracoviště, třídní učitele či jiné pedagogy.


                           Hodnocení průběhu vzdělávání
Sledovaná výuka byla zpravidla organizačně a obsahově promyšlená a připravená, vycháze la
ze školního vzdělávacího programu a směřovala především k získání či upevňování znalostí
a dovedností, v menší míře k vytváření postojů žáků. V některých hodinách vyučujíc í
vhodně formulovali cíl hodiny vzhledem k očekávaným výstupům, často sdělili pouze téma
hodiny, ojediněle s cílem nepracovali. Společným znakem většiny vyučovacích hodin byla
pozitivní pracovní atmosféra a partnerský přístup vyučujících. Žáci respektovali nastavená
pravidla pro práci v hodinách i komunikaci s vyučujícími.
Vyučující kombinovali převážně frontální způsob výuky vedený formou řízeného rozhovoru
se samostatnou prací, efektivita výuky závisela na motivaci a míře zapojení žáků.
V hodinách, kde se aktivity vhodně střídaly, byly využity mezipředmětové vztahy,
zkušenosti žáků z reálného života, digitální technika a vhodné pomůcky pro zvýšení
názornosti, se vyučujícím dařilo žáky aktivizovat, žáci bez obav komunikovali. Zájem
podporovalo i využití didaktické techniky žáky při procvičování učiva či vyhledá vá ní
informací, avšak úlohy zaměřené na vyhledávání informací z více zdrojů a jejich následnou
analýzu a interpretaci byly zařazeny jen v několika hodinách. Také účelná práce s chybou či
řešení problémových situací vedoucí k rozvoji kritického myšlení byly využity v malé míře.
Při samostatné práci vyučující poskytovali žákům dostatek času na splnění úkolu, ale
nenabízeli žákům možnost volby úloh s odstupňovanou náročností, nedocházelo
k diferenciaci    nároků na žáky vzhledem                k jejich   možnostem       a nadání.
V některých hodinách, kdy byla využita jedna forma výuky po celou hodinu, vyučujíc í
zařadil několik stejných činností za sebou a aktivita byla převážně na jeho straně, soustředění
a pozornost žáků postupně klesaly, zpětnou vazbu tak vyučujícímu poskytovalo jen několik
žáků. Naopak aktivita na straně žáků převládala např. v jedné hodině druhého cizího jazyka,
kdy se účelně střídala práce ve dvojicích a skupinách, žáci vhodně spolupracovali, činnosti
vedly k rozvoji čtenářské gramotnosti i využívání obsahově náročné komunikace, učitel byl
pouze mentor a pozorovatel a v závěru zapojil žáky do zhodnocení hodiny. Podnětné
prostředí pro rozvoj komunikačních dovedností s využitím digitální techniky bylo vytvořeno
ve volitelném předmětu konverzace z cizího jazyka, kdy byla vhodně využita práce ve
skupinách. Efektivní byla výuka také např. v hodině společenskovědního předmětu, kdy byla


                                             4/9
mimo jiné podporována čtenářská a mediální gramotnost žáků a žáci s pomocí vyučujíc ího
spojovali předchozí znalosti s novými informacemi a vyvozovali historické souvislos ti.
Zařazení práce ve skupině či práce ve dvojicích i v některých dalších hodinách mělo
pozitivní dopad na aktivitu žáků a upevňování nových znalostí a dovedností.
Jen v závěru některých hodin byl vytvořen dostatečný prostor pro shrnutí učiva a zhodnocení
naplnění vzdělávacích cílů se zapojením žáků. Stejně jako při předchozí inspekční činnosti
pouze několik vyučujících věnovalo pozornost žákovskému sebehodnocení nebo
vzájemnému vrstevnickému hodnocení jako prostředku zvyšování odpovědnosti za vlastní
výkon a efektivní zpětné vazby o míře zvládnutí učiva.


                         Hodnocení výsledků vzdělávání
Vzhledem k velkému počtu uchazečů o gymnaziální obory přijímá škola ke vzdělává ní
zpravidla motivované žáky s vhodnými předpoklady pro studium. Při posuzování míry
dosažení výstupů školního vzdělávacího programu škola využívá běžné interní nástroje.
Učitelé průběžně poskytují žákům a jejich zákonným zástupcům zpětnou vazbu
k dosahovaným výsledkům prostřednictvím elektronického informačního systému,
v případě potřeby při osobních konzultacích a na pravidelných třídních schůzkách,
nepřítomné zákonné zástupce informuje o prospěchu a chování třídní učitel. Pedagogická
rada čtvrtletně sumarizuje a projednává výsledky vzdělávání žáků po ročnících, předmětech
i oborech. Na konci školního roku 2022/2023 dosáhli žáci velmi dobrých výsledků, cca 40 %
žáků prospělo s vyznamenáním. Podle analýzy školy je nejčastější příčinou nehodnocení
žáků z některého předmětu na konci pololetí nedostatečný počet známek z důvodu vysoké
absence. Při následném hodnocení v náhradním termínu jsou žáci vesměs úspěšní.
Jako externí nástroj porovnání úrovně dosažených výsledků škola vnímá výsledky žáků
u maturitních zkoušek. Hrubá neúspěšnost ve společné části maturitní zkoušky (tj. podíl
počtu žáků, kteří zkoušku nekonali nebo v ní nebyli úspěšní ku počtu žáků přihlášených ke
zkoušce) v posledních dvou letech (2022 a 2023) činila 6,1 % resp. 2,7 %. Ve srovnání
s hrubou neúspěšností žáků v České republice ve stejném oboru vzdělání (1,5 % resp. 1,3 %)
má škola mírně horší výsledky, na kterých se podílí převážně neúspěch žáků u maturitní
zkoušky z matematiky. V rámci strategie předcházení školní neúspěšností žáků poskytují
vyučující konzultace nebo doučování, jejich využívání závisí na osobní zodpovědnosti a
motivaci žáků i ochotě a časových možnostech vyučujících. V předchozích letech využíva la
škola na doučování finanční prostředky z projektu.
Škola oceňuje výborný prospěch, reprezentaci školy i minimální absenci udělením pochval.
Důvodem uložení kázeňských opatření je nejčastěji neomluvená absence. Škola zatím
systematicky neanalyzuje četnost a důvody uložených výchovných opatření. Přijímá
opatření ke snížení omluvené a neomluvené absence. Jedním z nich bylo např. zavedení
volitelné tělesné výchovy (žáci si volí z nabídky druh sportu, který je baví) ve druhém
ročníku čtyřletého gymnázia a odpovídajících ročnících ostatních oborů, což vedlo ke
snížení absence v hodinách tělesné výchovy i počtu u žáků uvolněných z výuky tohoto
předmětu. Z důvodu sjednocení způsobu omlouvání zameškaných hodin ve všech třídách
dle školního řádu přesunulo vedení školy v druhém pololetí předchozího školního roku
agendu omlouvání na studijní oddělení. Efektivita opatření bude vyhodnocena na konci
školního roku.
Postupy řešení nežádoucích projevů chování jsou jasně vymezeny, s důrazem na jejich
profesionální a koordinované zvládnutí, včetně poskytování informací žákům i zákonným
zástupcům. V rámci školního poradenského pracoviště jsou nejčastěji efektivně využívá ny


                                           5/9
k řešení vztahových problémů, problémů se začleněním žáka do třídního kolektivu,
nedostatečné docházky žáků v důsledku psychických problémů, ojediněle k řešení poruch
příjmu potravy a sebepoškozování.
Při vzdělávání žáků škola poskytuje potřebná podpůrná opatření zaměřená na kompenzaci
speciálních vzdělávacích potřeb a vyrovnání obtíží ve vzdělávání, která se promítají ve
formě nezbytných úprav v organizaci výuky (nejčastěji dostatek času na splnění úkolu,
využití vhodných metod, individuální přístup). Pro předcházení školního neúspěchu žáků
s mírnějšími či přechodnými obtížemi organizuje prvotní intervenci škola sama a na základě
vlastní pedagogické diagnostiky zpracovává pro tyto žáky plány pedagogické podpory. Mezi
tyto žáky však škola nesprávně zahrnula z důvodu sportovních aktivit i žáky s potřebou
snížení povinnosti docházet do školy ve stanoveném rozsahu, u nichž nebyla potřeba úprav
ve vzdělávání. Realizaci potřebných opatření specifikovaných v individuálních vzdělávac íc h
plánech škola monitoruje a vyhodnocuje, zajišťuje konzultační a potřebnou metodickou
podporu žákům a jejich zákonným zástupcům. Absence záznamů o vyhodnoco vá ní
individuálních vzdělávacích plánů ztěžuje sledování pokroku žáků v delším časovém
horizontu.
Funkční systém kariérového poradenství je zaměřen jak na skupinovou, tak individuá lní
práci se žáky. Škola udržuje kontakty s absolventy, kteří předávají své poznatky a zkušenosti
ze studia budoucím uchazečům o studium, zejm. v rámci projektu Studenti studentům.
Kariéroví poradci poskytují konzultace žákům i zákonným zástupcům. Potřebné infor mace
předávají zákonným zástupcům na třídních schůzkách a sdílejí je prostřednictvím
elektronické učebny pro žáky (např. nabídky ke studiu, informace ke dnům otevřených dveří
či přijímacímu řízení). K usnadnění přípravy na přijímací řízení a budoucí studium
spolupracuje škola s vysokými školami např. formou přednášky „Zažít být
vysokoškolákem“, se zřizovatelem a dalším partnerem při realizaci projektu „Medikem na
gymplu“ nebo s Hospodářskou komorou při organizaci seminářů atd.
K budování prosociálních vztahů a týmové spolupráce v třídních kolektivech realizuje škola
adaptační kurzy pro žáky 1. ročníků, zážitkové kurzy, preventivní třídní kruhy či třídnické
hodiny, zařazované ve všech třídách dle aktuální potřeby a na základě mapování situac e
v kolektivu třídním učitelem. V souvislosti s ukončením výuky na odloučeném pracovišti se
spolupráce členů školního poradenského pracoviště a třídních učitelů nově převedených tříd
vhodně zaměřila na adaptaci žáků v novém prostředí a na podporu dobrých vztahů mezi žáky
jednotlivých tříd ve škole i mezi všemi aktéry vzdělávání.
Škola aktivně podporuje rozvoj nadání a vytváří podmínky pro profilaci žáků. Realizac í
různých akcí, dlouhodobých aktivit a obsahově zaměřených projektových dnů podporuje
rozvoj odborných a sociálních kompetencí žáků. Spolupráce se zahraniční školou a
jednorázové poznávací zájezdy do ciziny přispívají k zvyšování úrovně jazykové
vybavenosti žáků. V rámci projektu „GymsoLes“ žáci s přírodovědným zaměřením vysazují
nové stromky a starají se o svěřený pozemek, v reálném prostoru tak mají možnost uplatnit
své vědomosti a praxí je ověřovat a doplňovat. Žáci uplatňují své schopnosti, znalosti a
dovednosti v soutěžích, olympiádách, prezentiádách a školské odborné činnosti, kde
reprezentují školu svými výbornými výsledky nejen v krajských, ale i celostátních kolech.
Škola vytváří podmínky pro smysluplné využití volného času (např. zájmové kroužky,
podcastové studio). Svoji činnost prezentuje ve výročních zprávách, na webových stránkách
školy i na sociálních sítích.




                                            6/9
                                         Závěry
Vývoj školy
– Dle rozhodnutí zřizovatele se škola stala k 1. 1. 2020 nástupnickou organizací při sloučení
  s Gymnáziem a střední odbornou školou Chodov, k 1. 2. 2024 bylo ukončeno vzdělává ní
  na odloučeném pracovišti v Chodově.
– Od předchozí inspekční činnosti v roce 2017 došlo ke snížení počtu žáků cca o 8 %, počet
  žáků se speciálními vzdělávacími potřebami vzrostl na dvojnásobek.
– Od předchozí inspekční činnosti došlo k navýšení počtu zástupců ředitele .
– Aktivním zapojením školy do projektové činnosti a ve spolupráci se zřizovatelem se
  zlepšily materiální a prostorové podmínky školy.
Silné stránky
– Aktivní zapojení školy do rozvojových programů a efektivní systém spolupráce se
  sociálními partnery rozvíjí klíčové kompetence žáků a přispívá ke kvalitní přípravě žáků
  na další stupeň vzdělávání. (1.5)
– Zapojením žáků do soutěží a dalších aktivit škola podporuje rozvoj tvůrčích schopností a
  nadání žáků, poskytuje jim prostor pro jejich osobní rozvoj. (5.3)
– Škola poskytuje žákům účinnou podporu v oblasti kariérového poradenství. Sleduje
  úspěšnost svých absolventů, jejich zkušenosti zprostředkovává stávajícím žákům a
  využívá pro svůj další rozvoj. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Využívané metody a formy práce ve výuce jen ojediněle vedly k využívání různých
  informačních zdrojů, k práci s informacemi, k rozvoji kritického myšlení a vzájemné
  spolupráci žáků. (4.2)
– Žákům nejsou nabízeny úlohy s odlišnou kognitivní náročnosti, pedagogové jen v malé
  míře diferencovali nároky na žáky v souvislosti s jejich vzdělávacími potřebami a
  možnostmi a vedli žáky k sebehodnocení jako nedílné součásti uvědomování si
  zodpovědnosti za vlastní výkon, vzájemné hodnocení žáků podle předem známýc h
  kritérií využili jen výjimečně. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce zařazovat úlohy, aktivity a formy práce směřující k rozvoji kritického myšle ní,
  k práci s informacemi a vzájemné spolupráci žáků.
– Ve výuce se zaměřit na stanovení a vyhodnocení cíle hodiny se zapojením žáků, ve větší
  míře využívat sebehodnocení a vzájemné hodnocení žáků.
– Prostřednictvím hospitační činnosti vedení školy poskytovat pedagogům ve vyšší míře
  účinnou zpětnou vazbu k průběhu výuky a kvalitě vzdělávacího procesu.




                                            7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Rozhodnutí zastupitelstva Karlovarského kraje o sloučení s účinností od 1. 1. 2020
      Gymnázia a střední odborné školy Chodov, příspěvková organizace, a Gymnázia
      Sokolov a Krajského vzdělávacího centra, příspěvková organizace z 23. 9. 2019
 2.   Výpis z rejstříku škol a školských zařízení z 2. 4. 2024
 3.   Jmenování do funkce ředitele školy s účinností od 1. 8. 2020
 4.   Školní vzdělávací program pro gymnaziální vzdělávání z 21. 6. 2021
 5.   Školní řád včetně přílohy č. 1 Výchovná opatření a přílohy č. 2 Hodnocení žáků platný
      od 1. 9. 2023
 6.   Dokumentace vztahující se k bezpečnosti a ochraně zdraví vedená k datu inspekční
      činnosti
 7.   Personální dokumentace pedagogických pracovníků vztahující se k jejich nejvyšš ímu
      dosaženému vzdělání a osvědčení o dalším vzdělávání vedená k datu inspekční
      činnosti
 8.   Rámcový plán dalšího vzdělávání pedagogických pracovníků pro školní rok
      2023/2024 bez data
 9.   Školní matrika vedená ve školním roce 2022/2023 a 2023/2024 k datu inspekční
      činnosti
10.   Dokumentace vedená ke zkouškám v náhradním termínu a opravným zkouškám ve
      školním roce 2022/2023 a 2023/2024 k datu inspekční činnosti
11.   Záznamy z jednání pedagogické rady vedené ve školním roce 2022/2023 a 2023/2024
      k datu inspekční činnosti
12.   Záznamy z jednání předmětových komisí vedené ve školním roce 2022/2023 a
      2023/2024 k datu inspekční činnosti
13.   Výroční zpráva o činnosti školy za školní rok 2022/2023
14.   Koncepce rozvoje Gymnázia Sokolov a Krajského vzdělávacího centra z 26. 4. 2020
15.   Školní akční plán rozvoje vzdělávání na období 2023 až 2025 z listopadu 2022
16.   Organizační struktura školy k datu inspekční činnosti
17.   Hospitační záznamy zástupkyně školy ve školním roce 2022/2023 a 2023/2024
18.   Plán preventivních aktivit ve školním roce 2022/2023 a 2023/2024
19.   Zápis z jednání s ředitelem školy z 10. 4. 2024
20.   Dokumentace školního poradenského pracoviště vedená ve školním roce 2022/2023
      a 2023/2024 k datu inspekční činnosti




                                           8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Eva Lorencová, školní inspektorka, vedoucí inspekčního týmu
 Mgr. Ivana Netrvalová, školní inspektorka
 Mgr. Eva Nováková, školní inspektorka
 Mgr. Marta Pincová, školní inspektorka
 Mgr. Eva Tomková, školní inspektorka
 Bc. Věra Weberová, kontrolní pracovnice
7. 5. 2024




                                          9/9
