                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-796/21-L


Název                               Střední škola hospodářská a lesnická, Frýdlant,
                                    Bělíkova 1387, příspěvková organizace
Sídlo                               Bělíkova 1387, 464 01 Frýdlant
E-mail                              info@sshlfrydlant.cz
IČ                                  00 082 554
Identifikátor                       600 010 678
Právní forma                        příspěvková organizace
Zastupující                         Ing. Miroslav Kudrna
Zřizovatel                          Liberecký kraj
Místa inspekční činnosti            Bělíkova 1387, Zámecká 4003 a 4005, ČSA 66,
                                    Frýdlant a Hejnice č. p. 349
Termín inspekční činnosti           5. a 22. − 25. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů podle § 174
odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                   Charakteristika
Střední škola hospodářská a lesnická Frýdlant, Bělíkova 1387, příspěvková organizace (dále
„škola“, „instituce“) vykonává činnost střední školy, domova mládeže s nejvyšš ím
povoleným počtem 100 lůžek, školní jídelny, školní jídelny – výdejny (s nejvyššími
povolenými počty 600 a 180 stravovaných) a školního hospodářství (školní farmy). Má
akreditovanou autoškolu a svářečskou školu, v rámci odborného výcviku provozuje
řeznickou dílnu, pekárnu a školní prodejnu. Ve školním roce 2021/2022 vzdělává žáky ve
23 oborech vzdělání, které jsou zaměřeny na zemědělství, lesnictví, ekologii, strojírenství,
stavebnictví, potravinářství a služby. Vzdělávání a školské služby poskytuje na několika
místech ve Frýdlantu a v Hejnicích. K aktuálnímu školnímu roku došlo k přesunu výuky
z hejnického pracoviště do areálu sídla školy ve Frýdlantu. V Hejnicích je v současnosti
realizována již jen část odborného výcviku oborů vzdělání Zpracovatel dřeva a Lesní
mechanizátor.
K datu inspekční činnosti se ve 25 třídách vzdělávalo 602 žáků, z toho 292 v oborech
vzdělání s výučním listem a 310 v oborech vzdělání s maturitní zkouškou. Nejvyšší povolený
počet 1000 žáků střední školy tak byl naplněn z 60 %. Škola eviduje 19 žáků s potřebou
podpůrných opatření druhého a vyššího stupně, z nichž pět se vzdělávalo podle
individuálního vzdělávacího plánu (dále „IVP“), a jednoho žáka s odlišným mateřským
jazykem. Pro 62 žáků byly vypracovány plány pedagogické podpory. Podle IVP z jiných
závažných důvodů se na základě povolení ředitele školy vzdělávalo devět žáků. V domově
mládeže bylo k datu inspekce ubytováno 88 žáků. Zájem uchazečů o vzdělávání ve škole se
od poslední inspekční činnosti zvýšil. Stravování žáků je zajištěno ve školní jídelně, která
zároveň slouží jako pracoviště odborného výcviku.
Instituce je cvičnou školou České zemědělské univerzity v Praze a fakultní školou Fakulty
přírodovědně-humanitní a pedagogické Technické univerzity v Liberci. Škola je zařazena
do trvalé vzdělávací základny Ministerstva zemědělství České republiky, je konzultač ním
střediskem univerzity třetího věku. Má 23 profesních kvalifikací napříč obory vzdělání.
Podrobné informace o své činnosti pravidelně zveřejňuje na přehledných webových
stránkách www.stredni-skola-frydlant.cz.


                         Hodnocení podmínek vzdělávání
Ředitel školy vykonává svoji funkci od roku 2019. Systém řízení je koncepční a funguje
podle jasných, všeobecně akceptovaných pravidel. Je pozitivně ovlivněn otevřeným
způsobem komunikace vedení školy s vyučujícími, se žáky a s jejich zákonnými zástupci.
Organizační struktura, funkční rozdělení kompetencí, delegování pravomocí a odpovědnosti
na nižší stupně řízení odpovídají typu a velikosti školy. Hospitační činnost členů vedení
školy na jednotlivých pracovištích probíhá plánovitě a intenzivně, v rámci školy jsou
sjednocena pravidla pro sledování vzdělávacích cílů a jejich naplňování. Významná část
povinností je delegována na předmětové a metodické orgány. Hlavní vizí ředitele školy je
vytvořit ze školního areálu moderní centrum vzdělávání i kulturního dění v regionu, což se
postupně daří díky aktivní prezentaci školy na veřejnosti a spolupráci se zřizovate le m
a městem Frýdlant. Další prioritou je zvýšit poptávku uchazečů o vzdělávání stabilní
a vyváženou oborovou nabídkou podpořenou velmi dobrými materiálními podmínkami.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Organizace odborné
praxe a odborného výcviku na pracovištích potenciálních zaměstnavatelů je založena na


2021/2022                                    2
iniciativě žáků a stabilních partnerských vztazích s firmami a institucemi v regionu. Mezi
klíčové partnery patří Lesy České republiky, s. p., Agrární komora České republiky,
ZF Automotive Czech, s. r. o., město Frýdlant aj. Škola v závislosti na svých možnostech
podporuje mobilitu žáků, která posiluje rozvoj jejich praktických dovedností a jazykové
gramotnosti. V loňském roce šest žákyň druhého ročníku oboru Veterinářství absolvovalo
měsíční odbornou praxi na saských farmách. V letošním školním roce pokračuje aktivní
spolupráce s německou školou Zittauer Bildungsgesellshaft gGmbH.
Podporu osobnostního rozvoje žáků zajišťuje škola také prostřednictvím školního
poradenského pracoviště. Garantem oblasti výchovného poradenství a prevence rizikové ho
chování žáků je zkušená pedagožka, která koordinuje činnost několika dalších pedagogů na
pozicích výchovných poradců a metodiků prevence. Její činnost zahrnuje spolupráci
s třídními učiteli, pomoc žákům při řešení jejich výukových i osobních problémů a péči
o žáky se speciálními vzdělávacími potřebami. Toto pracoviště operativně zajišťuje cílené
programy prevence pro jednotlivé třídy a v případě výskytu rizikového chování zajišťuje pro
jednotlivé žáky nebo skupiny sekundární prevenci, intervenci odborníků a komunikac i
s externími partnery. V rámci primární prevence rizikového chování žáků má škola
zpracovaný školní preventivní program, který podporuje zdravý životní styl a klade důraz
na bezpečné školní prostředí. Vhodným nástrojem prevence je především včasná interve nce
při prvotních projevech problémového chování formou pohovorů s žákem a jeho zákonným
zástupcem.
Při přijímání do maturitních oborů škola výrazně zohledňuje výsledek jednotné přijímac í
zkoušky. Pro školní rok 2021/2022 byla vzhledem k dlouhodobému uzavření škol uplatněna
specifická pravidla a jednotnou přijímací zkoušku konali pouze uchazeči o obor vzdělání
Veterinářství. Tito uchazeči ve srovnání s předchozími léty vykázali lepší vzdělávac í
předpoklady, jejich výsledky v českém jazyce a literatuře byly nadprůměrné. Přijímání do
nematuritních oborů vzdělání probíhá bez přijímacích zkoušek.
Promyšlená práce vedení školy se odráží v příznivých personálních podmínkách. Přímou
pedagogickou činnost vykonává ve škole 83 pedagogických pracovníků, z nichž většina
splňuje předpoklady odborné kvalifikace. Od poslední inspekční činnosti se zvýšila odborná
kvalifikovanost učitelů odborného výcviku. Předností pedagogického sboru jsou odborná
erudice a propojenost učitelů s reálnou praxí. Pocit sounáležitosti všech pedagogů se školou
a vzájemná spolupráce se odrážejí v pozitivním klimatu instituce. Další vzdělává ní
pedagogických pracovníků je plánovité, navazuje na potřeby školy.
Od posledního inspekčního hodnocení se významně zlepšily prostorové a materiá lní
podmínky školy. Instituce sídlí v esteticky působícím areálu na okraji města, který je
ve vlastnictví zřizovatele. Jeho součástmi jsou hlavní budova teoretické výuky, nově
vybudované centrum odborného vzdělávání s dílnami odborného výcviku, školní jídelna
a budova domova mládeže vhodně propojená s tělocvičnou. Škola disponuje špičkovým
strojovým vybavením pro těžbu dřeva, ve svém areálu provozuje školní autoservis, jehož
zázemí je využíváno při praktickém vyučování. V období od poslední inspekční návštěvy
proběhly rozsáhlé rekonstrukce jednotlivých budov jak v sídle školy na adrese Bělíkova, tak
na blízkém pracovišti v ulici Zámecká. Žáci se vzdělávají v podnětném a udržované m
prostředí, které se pozitivně odráží na formování jejich osobnosti. Motivačně působí
prezentace úspěchů školy ve vestibulu hlavní budovy. Škola hospodaří na školních
pozemcích sousedících s jejím areálem, které oživuje školní naučná zemědělská stezka
s polními plodinami, vinicí, chmelnicí a ovocným sadem. Na školní farmě jsou chována
užitková hospodářská zvířata. V areálu sídla školy se nacházejí školní meteostanice,
ornitologická a bolidová stanice.



2021/2022                                    3
Ekonomická stabilita školy a vyrovnané hospodaření umožňují zajištění výchovně
vzdělávacího procesu i provozu školy a trvalé zkvalitňování materiálních podmínek. Mezi
důležité finanční zdroje patří finanční prostředky získané z rozsáhlé doplňkové činnosti
(pronájmy prostor, autoškola, činnost autoservisu a školní prodejny aj.). Neméně důležitý je
finanční příjem z projektové činnosti. Škola pravidelně proškoluje zaměstnance v oblasti
bezpečnosti a ochrany zdraví. Celý komplex budov školy je z důvodu zamezení nežádoucího
vstupu cizích osob na jednotlivá pracoviště monitorován kamerovým systémem. Přístupové
systémy uzavřených vchodů žáci ovládají prostřednictvím identifikačních karet. Při
prohlídce školního areálu nebyla identifikována zjevná bezpečnostní rizika.


                          Hodnocení průběhu vzdělávání
Všechny sledované hodiny teoretické výuky byly dobře připravené. Učitelé respektovali
osobnost žáků, jejich vystupování bylo korektní a profesionální. Výuka probíhala v otevřené
a přátelské pracovní atmosféře, aktivizovat žáky k samostatné činnosti se však dařilo
s různou mírou úspěšnosti. Společným dílčím negativem hospitovaných hodin byly jejich
pouze formální závěry s nevyužitými příležitostmi k utřídění poznatků, upevnění učiva
a ověření míry splnění vzdělávacího cíle.
V hodinách českého jazyka a literatury byla zřejmá pečlivá příprava vyučujících opírající se
o bohaté pedagogické zkušenosti. Převažoval frontální způsob výuky, podařilo se motivo vat
a zapojit téměř všechny žáky mimo jiné prostřednictvím pracovních listů a efektivní prací
s uměleckým textem a chybou. Názornost byla vhodně podpořena prezentací či
videoukázkami. Zřetelné bylo propojení teoretických znalostí s využitím v praktickém
životě, žáci získávali všeobecný přehled. Vyučující respektovali individuální tempo žáků.
Úroveň vyjadřovacích a argumentačních schopností žáků byla rozdílná, vedení
k souvislejšímu vyjadřování, přesnější formulaci odpovědí a samostatnému verbálnímu
projevu je příležitostí ke zlepšení.
Hospitovaná výuka matematiky zahrnovala výklad nové látky s následným procvičením na
příkladech. Byla zařazena samostatná práce žáků s cílem upevnit právě probrané učivo,
podpora učitele s využitím formativního hodnocení zvyšovala motivaci žáků k dalšímu
učení. V jedné ze sledovaných hodin si pedagog kladl za cíl zjišťování znalostí žáků formou
čtvrtletní písemné práce, samostatná práce žáků probíhala bez jakýchkoli kázeňských
problémů. V závěru hodiny ukázal pedagog na tabuli řešení několika úloh, které považoval
za obtížnější. V hospitované výuce fyziky byla využita pouze metoda frontální výuky bez
aktivnějšího zapojení žáků.
Výuka anglického jazyka byla zaměřena na upevnění slovní zásoby s přesahem do
gramatického jevu minulého času. Vlastní práce byla metodicky dobře zvládnuta,
zahrnovala střídání činností: samostatnou práci žáků s texty, doplňování do textů, kde
pedagog působil jako moderátor činností, i práci žáků ve dvojicích. Vzhledem k situaci, kdy
někteří žáci nevlastní používanou učebnici, využíval učitel dataprojektor pro vizualizac i
používaného textu. Hodina německého jazyka byla procvičovací, žáci pracovali celou
vyučovací jednotku s pracovním listem. Scházela živá interakce mezi žáky a učitelem i mezi
žáky navzájem jako didaktický prvek posilující řečové a poslechové jazykové kompetence.
Výuka tělesné výchovy probíhá ve dvou školních tělocvičnách. Kromě nich využívá škola
pro pokrytí všech fyzických aktivit i k regeneraci žáků školní posilovnu, venkovní hřiště,
saunu, městský fotbalový a zimní stadion i blízkou nově vybudovanou okružní cyklotrasu.
Výuka je vhodně doplňována v prvním ročníku lyžařským výcvikem a ve třetím ročníku tzv.
letním kurzem zaměřeným na vodáctví, vysokohorskou turistiku a cykloturistik u.


2021/2022                                    4
V hospitované výuce žáci dodržovali nastavená pravidla a respektovali pokyny vyučujíc ího.
Spektrum logicky provázaných fyzických aktivit vedlo k rozvoji obratnosti, postřehu
a pohybových dovedností žáků. Účast a výsledky školy ve sportovních soutěžích a turnajíc h
jsou výrazným motivačním prvkem podporujícím rovněž prevenci rizikového chování žáků.
Ve výuce teoretických odborných předmětů zemědělských oborů vzdělání byl využit
obsahově přiměřený výklad. Prostřednictvím mezipředmětových vztahů byli žáci vedeni
k uvažování v souvislostech. Přibližně ve dvou pětinách výuky bylo zaznamenáno účelné
rozvíjení postojů žáků např. k otázkám ekologie nebo správné chovatelské praxe. Při časově
rozsáhlejším výkladu byli žáci spíše pasivními příjemci informací. Snaha o jejich aktivizac i
pomocí problémových otázek byla jen částečně úspěšná, žáci na ně reagovali zpravidla
stručně a učitelé obsahově bohatší komunikaci vyžadovali ojediněle. Iniciativněji se žáci do
výuky zapojovali v případech, kdy se teoretická výuka odkazovala na jejich zkušenosti
z praxe či běžného života. Pozitivem byl patrný zájem žáků o obor, který se projevoval např.
jejich dobrou orientací v aktuálních chovatelských problémech. Teoretická výuka některých
odborných předmětů oboru vzdělání Lesní mechanizátor probíhá ve spojených třídách
prvního a třetího ročníku. Organizace této výuky byla převážně účelná, vhodně se střídal
výklad se samostatnou prací žáků. Názornost výuky a odkazy na praktické dovednosti
z odborného výcviku usnadňovaly žákům pochopení teoretického učiva. V polovině
hospitované výuky tohoto oboru vzdělání byla zaznamenána účinná snaha o rozvoj odborně
zaměřené diskuse či argumentace. Hospitovaná teoretická odborná výuka oboru Opravář
zemědělských strojů připravovala žáky na získání řidičského oprávnění. Kromě vhodného
užití prezentací a videopořadů bylo pozitivem četné uvádění příkladů z praxe a běžného
života i formování žádoucího chování budoucích řidičů.
Praktické vyučování bylo efektivní. Hospitovaný odborný výcvik oborů vzdělání Pekař,
Řezník - uzenář a Prodavač probíhal v pekárně a řeznické dílně, které jsou vhodně napojeny
na školní prodejnu situovanou v centru města. Odborný výcvik oborů Strojní mechanik
a Opravář zemědělských strojů byl realizován ve školních dílnách nově vybudované ho
centra odborného vzdělávání. Žáci pracovali samostatně, vyučující jim podle potřeby
individuálně pomáhali, opravovali případné chyby a poskytovali návod, jak zlepšit kvalitu
práce. Převládala pozitivní pracovní atmosféra. Při činnostech bylo vhodně zohledně no
pracovní tempo žáků i rozdílná míra osvojení procvičovaných dovedností. Žáci byli cíleně
vedeni k přesnosti, pečlivosti i dodržování pořádku na pracovištích. Při práci s potravina mi
byly dodržovány hygienické zásady a udržována čistota, při využití nářadí a přístrojů žáci
dodržovali zásady bezpečnosti práce. Pro odborný výcvik a učební i odbornou praxi
zemědělských oborů vzdělání jsou účelně využívány i školní pozemky, zázemí školní farmy
či naučné zemědělské stezky.
V hospitované učební praxi se žáci oboru Agropodnikání věnovali práci s ručním nářadím
při údržbě okolí školy. Z průběhu praxe bylo zřejmé, že jsou vedeni ke vzájemné spolupráci
i ohleduplnosti. Práce žáků byla účelně organizována. Bylo patrné cílené vytváření návyků
bezpečné práce s důrazem na vhodný pracovní oděv i vybavení bezpečnostními prvky při
práci v blízkosti komunikace. Žáci oboru Veterinářství byli vhodně vedeni k práci
s hospodářskými zvířaty. Systematicky byl posilován pozitivní přístup žáků tak, aby ke
zvířeti přistupovali beze strachu. Zásady bezpečné práce byly dodrženy využitím vhodných
fixačních prostředků. Dobře byli žáci vedeni ke kladení otázek v rámci anamnézy, čímž byly
nenásilně rozvíjeny i jejich vyjadřovací schopnosti. Při vyšetření zvířete byla žákům
ponechána potřebná míra samostatnosti a dostatečný časový prostor, aby si mohli činnos t
vyzkoušet.




2021/2022                                    5
K 30. 6. 2021 došlo k přesunu domova mládeže z pracoviště v Hejnicích do areálu sídla
školy ve Frýdlantu. Instituce tak má jeden domov mládeže. V jeho objektu jsou kromě
vychovatelny také společenská místnost (klubovna), dvě kuchyňky, cvičný byt, konferenční
sál a vybavení pro realizaci volnočasových aktivit. Příchody a odchody ubytovaných jsou
důsledně evidovány. Ubytovaní žáci jsou rozděleni do čtyř výchovných skupin, o které se
stará šest vychovatelů a jedna vedoucí vychovatelka. Ubytování je realizo vá no
v třílůžkových a čtyřlůžkových pokojích. Výchovně vzdělávací činnost je pestrá
a ubytovanými žáky aktivně využívaná. Celodenní stravování je zajištěno ve školní jídelně
v areálu školy. Prostředí domova mládeže je podnětné, upravené a čisté.


                          Hodnocení výsledků vzdělávání
Výsledky vzdělávání žáků škola hodnotí klasifikací. Vychází zejména z písemného a ústního
zkoušení. V praktickém vyučování je účelně hodnocena kvalita konkrétních výrobků či míra
zvládnutí činností. Vhodně je zohledňován také přístup žáků k plnění úkolů či jejich aktivita.
Průběžné i závěrečné výsledky vzdělávání jsou projednávány v pedagogické radě
a v předmětových a metodických komisích. Hodnocení výsledků v pedagogické radě má
především statistickou povahu. Ve vztahu k jednotlivcům se zabývá zejména projednáváním
výchovných opatření či hodnocení chování žáků sníženým stupněm. Případným opatřením
ke zlepšení výsledků v jednotlivých vzdělávacích oblastech se částečně věnují předmětové
a metodické komise. Ne vždy je však dostatečně sledována účinnost přijímaných opatření,
např. dopad doučování na vzdělávací výsledky žáků. V této oblasti má škola příležitost ke
zlepšení. Informování zákonných zástupců o průběžných výsledcích vzdělávání je účelné,
využívána je webová aplikace či pravidelné rodičovské schůzky. Na případné významnějš í
zhoršení prospěchu či výkyvy v chování jsou zákonní zástupci upozorněni, příp. i zváni
k projednání prospěchu či chování žáka do školy.
Průměrný prospěch žáků se na konci školního roku 2018/2019 pohyboval kolem 2,6,
v dalších dvou školních rocích pak kolem 2,3. Většina tříd maturitníc h oborů vzdělání
dosahuje lepšího průměrného prospěchu, výjimkou jsou třídy oboru Podnikání. Výrazně
podprůměrného prospěchu, často horšího než 3,0, dosahují většinou žáci oboru vzdělání
Strojírenské práce. Z podrobných výsledků je zřejmé, že horší průměrný prospěch vykazují
žáci v českém jazyce a literatuře a v některých teoretických odborných předmětech, zejména
profilových. Průměrných či lepších výsledků je naopak dosahováno v předmětech
praktického vyučování – v odborném výcviku a v praxi. Patrná je souvislost s efektivní
výukou zaznamenanou v předmětech praktického vyučování. V období 2018/2019 –
2020/2021 mírně vzrůstal podíl žáků prospívajících s vyznamenáním (ze 4 % na 8 %),
naopak podíl neprospívajících žáků se prakticky neměnil a pohyboval se kolem 13 %.
V maturitních oborech bývá podíl neprospívajících žáků nižší (kolem 10 %) než v oborech
nematuritních.
Rozsah distanční výuky významně ovlivnil výši absence žáků. Zatímco v roce 2018/2019
průměrná roční absence dosahovala téměř 190 h na žáka, v dalších dvou letech klesla na cca
140 (2019/2020), resp. na přibližně 75 h na žáka (2020/2021). Ve všech zmíněných školních
rocích však byly zaznamenány značné rozdíly ve výši absence mezi jednotlivými obory
vzdělání. Nižší než průměrná absence se vyskytuje u žáků téměř všech maturitních oborů
vzdělání, v některých školních rocích s výjimkou oboru Podnikání. Vysokou absenci naopak
vykazují žáci některých nematuritních oborů, např. Strojírenské práce či Stravovací
a ubytovací služby. V roce s plně prezenční výukou v některých ročnících těchto oborů
převýšila absence i 300 hodin na žáka za rok. U nematuritních oborů je rovněž negative m
vysoké zastoupení neomluvené absence, v průměru jde i o desítky hodin na žáka za rok,


2021/2022                                     6
zatímco v maturitních oborech jde v průměru nanejvýše o jednotky neomluvených hodin.
Žáci s vyšší absencí zpravidla vykazují i horší průměrný prospěch. Absence žáků řeší třídní
učitelé ve spolupráci s výchovnou poradkyní a rodiči žáků. Významným přínosem v této
oblasti je činnost romské asistentky, jejíž kompetence v oblasti komunikačních schopností
směrem k rodičům potenciálně problematických žáků pomáhají částečně snižovat výskyt
neomluvených absencí. Pro žáky s nevyhovujícím sociokulturním zázemím škola zajišťuje
setkávání a poradenství ve frýdlantském centru POSEC, kam mohou pravidelně docházet.
Využívá rovněž spolupráce s odborníky z oblasti speciální pedagogiky a etopedie.
Škola sleduje a hodnotí chování žáků. Využívá motivačního působení pochval pro podporu
žáků ve studijním úsilí. Ukládaná kázeňská opatření postihují nejčastěji neomluve no u
absenci v souvislosti s nedovoleným opuštěním školy. Vyšší míra neomluvené absence se
promítá i do hodnocení chování sníženým stupněm. Ne vždy jsou uvedené kroky účinné,
neomluvená absence v prvním pololetí se u stejných žáků často opakuje i v pololetí druhém.
U závěrečných zkoušek nematuritních oborů vzdělání byli žáci v posledních dvou školních
rocích převážně úspěšní. Neprospěli jen jednotlivci – ve školním roce 2019/2020 přibližně
3 %, ve školním roce 2020/2021 zhruba 1 %. Meziročně významně vzrostl podíl žáků
prospívajících s vyznamenáním, a to ze 7 % na 20 %. Jednou z příčin je i úprava struktury
závěrečné zkoušky v roce 2020/2021 s ohledem na vysoký podíl distanční výuky.
Vynechána byla písemná část, která v minulých letech činila žákům větší problémy než část
praktická či ústní.
Méně se daří žákům při ukončování vzdělávání maturitní zkouškou (dále „MZ“). V období
let 2017 – 2021 byly výsledky žáků v MZ podprůměrné, a to v její společné části. V profilo vé
části žáci bývají významně úspěšnější. V letech 2017 – 2019 se do hrubé neúspěšnosti žáků
(podíl žáků neúspěšných nebo zkoušku nekonajících z přihlášených žáků) ve společné části
MZ promítal i vyšší podíl žáků, kteří k MZ byli přihlášeni, ale nekonali ji pro neprospěch na
konci maturitního ročníku. Tento faktor byl významný zejména u nástavbového studia
v oboru Podnikání. V posledních dvou letech vzhledem k pozměněným pravidlům pro
konání MZ s ohledem na vyšší podíl distanční výuky v podstatě odpovídá hrubá neúspěšnost
čisté neúspěšnosti (podíl žáků u zkoušky neúspěšných). V období let 2017 – 2019 s plně
prezenční výukou se hrubá neúspěšnost oboru vzdělání Podnikání ve společné části MZ
pohybovala v rozpětí 60 – 80 % (průměr ČR pro danou skupinu oborů vzdělání je cca 50 %),
v oboru vzdělání Obchodní akademie mezi 14 – 20 % (průměr ČR je cca 15 %), v oboru
vzdělání Sociální činnost v rozpětí přibližně 30 – 55 % (průměr ČR je cca 20 – 25 %)
a u zemědělských oborů kolem 50 % (v ČR byla přibližně 22 – 28 %). V období let 2020
a 2021 ve všech oborech došlo ke zlepšení, hrubá neúspěšnost se ve společné části MZ
snížila, přesto však zůstala u většiny oborů podprůměrná. Výjimkou byl obor Sociální
činnost, ve kterém žáci mohli mít společnou část MZ uznánu za splněnou na základě
prospěchu dosaženého během vzdělávání. Nemuseli tedy skládat zkoušku formou
didaktického testu, čehož nadpoloviční část z nich využila. Tato skutečnost přispěla k tomu,
že úspěšnost žáků v oboru Sociální činnost byla 100%.
Z podrobných výsledků žáků ve společné části MZ je zřejmé, že ve větší míře bývají žáci
neúspěšní v matematice, kterou ale koná jen malý podíl žáků. Ti jsou často neúspěšní
i přesto, že v průběhu vzdělávání dosahují z matematiky dobrých výsledků. Častěji
u nástavbového studia než u čtyřletých maturitních oborů vzdělání jsou žáci neúspěšní ve
zkoušce z českého jazyka a literatury. Je patrné, že se u žáků nástavbového studia ve
vymezeném čase dvou školních let nedaří zvládnout obsah uvedeného vzdělávac ího
předmětu. U čtyřletých oborů vzdělání se na neúspěšnosti podílí jak výsledky v českém




2021/2022                                    7
jazyce a literatuře, tak v cizím jazyce. Výjimkou je obor vzdělání Obchodní akademie, ve
kterém se téměř nevyskytuje neúspěšnost ve zkoušce z cizího jazyka.
Škola na podprůměrné výsledky žáků ve společné části MZ v minulosti reagovala dílčími
úpravami vzdělávacích plánů např. zařazením volitelných maturitních seminářů. Dopad
bude možné vyhodnotit až v delším časovém období. Je žádoucí zaměřit se u všech
maturitních oborů nejen na případné posílení dotace předmětů společné části MZ či podporu
žáků formou doučování atp., ale rovněž na podrobnou analýzu příčin neúspěšnosti žáků
a přijetí odpovídajících opatření ke zlepšení zacílených přímo do výuky maturitníc h
předmětů. Příležitost ke zlepšení má škola i v rozvíjení čtenářské či matematické
gramotnosti napříč všemi předměty, včetně odborných, což přirozeně rozvíjí některé
kompetence žáků (např. porozumění textu, analýza zadání atp.) dobře využitelné i u MZ.
Ve školních rocích bez distanční výuky se škola iniciativně zapojuje do celé řady soutěží
a tradičních veřejných akcí, z nichž některé sama pořádá (Jizerský dřevorubec,
Svatohubertské slavnosti aj.). Žáci v odborně zaměřených soutěžích dosahují velmi dobrých
výsledků v regionálním i celostátním měřítku (ocenění Učňovská houska roku, Učňovské
vepřové maso roku aj.). Projevuje se tak jejich pozitivní motivace k profesnímu zaměření.


                                        Závěry
Vývoj školy
- Od poslední inspekční činnosti došlo k personální změně ve vedení školy. K 1. 1. 2019
  stojí v čele instituce nový ředitel.
- K aktuálnímu školnímu roku došlo k přesunu výuky z hejnického pracoviště do areálu
  sídla školy ve Frýdlantu. V Hejnicích je v současnosti realizována část odborného
  výcviku oborů vzdělání Zpracovatel dřeva a Lesní mechanizátor.
- Od posledního inspekčního hodnocení došlo k významnému zkvalitnění prostorových
  a materiálních podmínek školy. Narostl zájem uchazečů o studium ve škole.
- Zvýšila se odborná kvalifikovanost zejména učitelů odborného výcviku absolvováním
  doplňujícího pedagogického studia.
- Instituce se stala cvičnou školou České zemědělské univerzity v Praze a fakultní školou
  Fakulty přírodovědně-humanitní a pedagogické Technické univerzity v Liberci.
Silné stránky
- Promyšlený systém řízení školy se promítá do velmi dobrých podmínek ke vzdělává ní
  v oblasti materiální, personální a finanční.
- Škola disponuje kvalitními prostorovými a materiálními podmínkami pro realizac i
  všeobecného i odborného vzdělávání.
- Teoretické odborné a praktické vyučování dobře rozvíjí odborné kompetence žáků.
- Škola podporuje žáky v účasti v odborných soutěžích, ve kterých dosahují velmi dobrých
  výsledků.
Slabé stránky a/nebo příležitosti ke zlepšení
- Úspěšnost žáků ve společné části maturitní zkoušky je v rámci celorepubliko vé ho
  srovnání v dané skupině oborů vzdělání dlouhodobě podprůměrná.




2021/2022                                  8
- Závěry hospitovaných hodin byly formální, zpravidla chybělo utřídění poznatků,
  upevnění učiva za aktivní účasti žáků a ověření míry splnění vzdělávacího cíle.
Doporučení pro zlepšení činnosti školy
- Zaměřit se u všech oborů vzdělání s maturitní zkouškou na podrobnou analýzu příčin
  neúspěšnosti žáků a přijetí odpovídajících opatření ke zlepšení zacílených přímo do
  výuky maturitních předmětů.
- Přijmout systémová opatření ke snížení vysoké neomluvené absence žáků oborů vzdělání
  s výučním listem.
- Vést žáky k souvislejšímu vyjadřování, obsahově bohatší komunikaci, k samostatnému
  verbálnímu projevu a schopnosti argumentace. Posilovat rozvoj čtenářské a matematické
  gramotnosti napříč všemi vzdělávacími oblastmi.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
opatření byla přijata. Zprávu zašlete na adresu Česká školní inspekce, Liberecký
inspektorát, Masarykova 801/28, 460 01 Liberec, případně prostřednictvím datové
schránky (g7zais9), nebo na e-podatelnu csi.l@csicr.cz s připojením elektronického
podpisu.


            Seznam dokladů, o které se inspekční zjištění opírají
 1.    Zřizovací listina č. j. ZL-46/17-Š, ze dne 27. 6. 2017 s účinností od 1. 9. 2017
 2.    Jmenování na vedoucí pracovní místo ředitele školy ze dne 18. 12. 2018 s účinností
       od 1. 1. 2019
 3.    Koncepce rozvoje školy, nedatována
 4.    Organizační řád, ze dne 31. 8. 2021
 5.    Školní řád č. j. SŠHL/93/2020, včetně dodatku ke školnímu řádu č. j. 93/2020,
       s účinností od 1. 9. 2020
 6.    Plány hospitací ve školním roce 2021/2022
 7.    Plán dalšího vzdělávání pedagogických pracovníků, platný od 1. 9. 2021
 8.    Výpis z rejstříku škol a školských zařízení – údaje školy k datu inspekční činnosti
 9.    Personální dokumentace pedagogických pracovníků (vzorek)
10.    Zápisy z pedagogické rady ve školních letech 2020/2021 a 2021/2022
11.    Zápisy z jednání předmětových a metodických komisí ve školních letech 2020/2021
       a 2021/2022
12.    Školní vzdělávací programy, školní rok 2021/2022
13.    Školní matrika vedená k termínu inspekce
14.    Přijímací řízení (kritéria přijímacího řízení, výsledky), školní rok 2020/2021
15.    Výroční zpráva o činnosti školy za školní rok 2020/2021
16.    Rozvrhy vyučovacích hodin učitelů a tříd, školní rok 2021/2022
17.    Třídní knihy (vzorek), školní rok 2021/2022



2021/2022                                   9
18.    Smlouvy o zajištění odborné praxe (vzorek), školní rok 2021/2022
19.    Dokumentace výchovného poradenství a prevence rizikového chování žáků, platná
       k datu inspekce
20.    Doklady o ukončování vzdělávání maturitní zkouškou, maturitní období 2019 až 2021
21.    Výkazy M 8 o střední škole a R 13-01 o ředitelství škol k datu inspekce
22.    Dokumentace k bezpečnosti a ochraně zdraví žáků, aktuální stav
23.    Dokumentace k hodnocení finančních podmínek školy (kalendářní rok 2020)
24.    Inspekční zpráva čj. ČŠIL-69/15-L, ze dne 6. 3. 2015
25.    Webové stránky školy na adrese https:// www.stredni-skola- frydlant.cz/


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,             Jitka Šafaříková v. r.
 vedoucí inspekčního týmu
 Ing. Pavel Čámský, školní inspektor                     Pavel Čámský v. r.
 Mgr. Romana Jůnová, školní inspektorka                 Romana Jůnová v. r.
 Bc. Jana Čermáková, kontrolní pracovnice               Jana Čermáková v. r.

V Liberci 12. 12. 2021


Datum a podpis ředitele školy potvrzující projednání a převzetí inspekční zprávy


 Ing. Miroslav Kudrna,                                 Miroslav Kudrna v. r.
 ředitel školy

Ve Frýdlantu 20. 12. 2021




2021/2022                                     10
