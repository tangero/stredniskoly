CSI0X00CY4RS




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1589/24-U
                                      Sp. zn. ČŠIU-S-313/24-U


Název                               Vyšší odborná škola ekonomická, sociální a
                                    zdravotnická, Obchodní akademie, Střední
                                    pedagogická škola a Střední zdravotnická škola, Most,
                                    příspěvková organizace
Sídlo                               Zdeňka Fibicha 2778/20, 434 01 Most
E-mail                              skola@vos-sosmost.cz
IČO                                 49 872 427
Identifikátor                       600 020 428
Právní forma                        příspěvková organizace
Zastupující                         Ing. Jitka Hašková
Zřizovatel                          Ústecký kraj
Místa inspekční činnosti            J. E. Purkyně 271/7, Most
                                    J. E. Purkyně 272/1, Most
                                    Zdeňka Fibicha 2778/20, Most
Inspekční činnost na místě          11. 11. 2024 − 15. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou, vyšší odbornou školou a domovem mládeže podle příslušných školních vzdělávac íc h
programů a akreditovaných vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.


                                   Charakteristika
Právnická osoba Vyšší odborná škola ekonomická, sociální a zdravotnická, Obchodní
akademie, Střední pedagogická škola a Střední zdravotnická škola, Most, příspěvková
organizace (dále „škola“) vykonává činnost střední školy, vyšší odborné školy, domova
mládeže a školní jídelny.
Střední škola vzdělává žáky v oborech vzdělání zakončených maturitní zkouškou:
63-41-M/02 Obchodní akademie, 78-42-M/02 Ekonomické lyceum, 78-42-M/03
Pedagogické lyceum, 78-42-M/04 Zdravotnické lyceum, 75-31-M/01 Předškolní
a mimoškolní pedagogika, 53-41-M/03 Praktická sestra, 75-41-M/01 Sociální činnost,
53-41-M/04 Masér ve zdravotnictví.
Vyšší odborná škola vzdělává studenty podle akreditovaných vzdělávacích programů
v oborech: 75-32-N/05 Sociálně právní činnost, 63-41-N/11 Firemní ekonomika,
68-41-N/05 Právní asistence, 75-31-N/03 Předškolní a mimoškolní pedagogika, 53-41-N/11
Diplomovaná všeobecná sestra, 53-41-N/51 Diplomovaná dětská sestra (nově vyučovaný
vzdělávací program), 53-41-N/41 Diplomovaný nutriční terapeut.
K 30. 9. 2024 vykázala střední škola v denní formě vzdělávání 1217 žáků ve 46 třídách,
z toho 52 se speciálními vzdělávacími potřebami, jedna žákyně má identifiko vá no
mimořádné nadání. Ve vyšší odborné škole bylo k 31. 10. 2024 vykázáno 283 studentů
v denní formě vzdělávání a 448 studentů v dálkové nebo kombinované formě vzdělává ní.
V domově mládeže bylo v době inspekční činnosti ubytováno celkem 118 žáků a studentů.
Další informace o škole jsou dostupné na adrese www.vos-sosmost.cz.


                         Hodnocení podmínek vzdělávání
Dlouholeté manažerské zkušenosti ředitelky školy se pozitivně odráží v promyšle né
koncepci rozvoje školy a ve velmi dobré kvalitě řízení. Stanovené koncepční záměry se daří
úspěšně naplňovat. Škola je v souladu se svou vizí organizací otevřenou ke všem aktérům
vzdělávání, vytváří vstřícné prostředí pro vzdělávání, podporuje učení každého žáka
a pozitivní všestranný rozvoj jeho osobnosti. Modernizace podmínek pro vzdělává ní,
zkvalitňování výchovně vzdělávacího procesu a podpora odborného růstu pedagogů vedou
ke zlepšování průběhu a částečně i výsledků vzdělávání. Činnost školy vedení pravidelně
vyhodnocuje, ke zjištěním, která získává také z pravidelného dotazníkového šetření
spokojenosti žáků i pedagogů, přijímá opatření, která rozpracovává do konkrétních cílů pro
jednotlivé oblasti v následujícím školním roce a jejich naplňování pravidelně analyzuje.
Ředitelka školy společně se svými zástupci tvoří tým, jehož aktivní přístup a vzájemná
spolupráce zajišťují kvalitní manažerské řízení všech součástí školy. Vedení školy průběžně
komunikuje se zaměstnanci školy a prostřednictvím přidělených kompetencí je zapojuje do
naplňování dílčích cílů souvisejících s realizací pedagogického procesu i s chodem školy.
Přesto někteří pedagogové uváděli, že nemohou bez obav rozporovat kroky vedení, pokud
s nimi nesouhlasí, a že neshody vzniklé mezi učiteli a mezi vedením školy nejsou řešeny
a nevedou ke zkvalitnění jejich vzájemné spolupráce. Kontrolní systém je převážně funkční.
V následujícím období je třeba i nadále metodicky podporovat pedagogy ve zlepšování
kvality jejich práce a zefektivnit činnost v přijímání účinných opatření ke zlepšování


                                           2/9
výsledků při ukončování vzdělávání maturitní zkouškou zejména v oboru vzdělání Sociální
činnost.
K úspěšné realizaci naplňování profilu absolventa střední i vyšší odborné školy přispívají
velkou měrou dlouhodobě rozvíjené partnerské vztahy. Spolupráce se sociálními partnery
probíhá na vynikající úrovni. Mezi strategické partnery školy patří především firmy
v tuzemsku i v zahraničí, které se školou participují na realizaci odborné i učební praxe žáků
a studentů. Mnohaletá aktivní účast v programu Erasmus+ významně podporuje mobilitu
žáků, studentů i pedagogů, propracovaný systém realizace praktického vyučování umožňuje
žákům a studentům získat odborné kompetence nezbytné pro budoucí povolání. Efektivní je
také zapojení školy do mnoha dalších projektových činností, četné charitativní působení
a aktivní prezentace školy na veřejnosti, která výrazně podporuje zájem uchazečů o studium.
Koncepční práce vedení školy má příznivý dopad na personální podmínky vzdělává ní.
Pedagogové si aktivně prohlubují odborné kompetence a někteří z nich v rámci studia
směřují k získání potřebných kvalifikačních předpokladů. Metodická podpora ze strany
vedení školy, realizace vzájemných hospitací jsou pro zlepšování práce pedagogů přínosné.
Velký důraz klade ředitelka školy na další vzdělávání pedagogických pracovníků. Četné
vzdělávání je organizováno podle potřeb školy a zájmu učitelů na základě plánů jejich
osobního rozvoje. Přesto byly Českou školní inspekcí zaznamenány dílčí nedostatky např.
v práci s cílem vyučovací hodiny, v podpoře kritického myšlení, příp. v absenci závěrečného
shrnutí a zhodnocení učebního pokroku pro žáky.
Poradenské služby ve škole poskytuje školní poradenské pracoviště zvané „Tým FEEL
OKEY“. Tým řídí zástupkyně ředitelky školy pro poradenské služby a tvoří ho tři výchovné
poradkyně, dvě školní metodičky prevence, kariérová poradkyně a školní psycholožka.
Nastavený systém poradenských služeb, vzájemná spolupráce týmu a způsob sdílení
informací s vyučujícími je velmi efektivní. Nadstandardní úroveň poradenských služeb se
odvíjí od odborné erudice a značné osobní zainteresovanosti všech jejích členek.
Materiálně technické podmínky pro vzdělávání jsou vynikající. Prostorové a materiá lní
vybavení škola průběžně modernizuje tak, aby odpovídalo současným trendům ve
vyučovaných oborech vzdělání. Prostředí pro výuku je podnětné a funkční, estetická úprava
a kvalitní vybavení učeben, tělocvičen a dalších prostor školy včetně venkovních vhodně
přispívají k rozvoji kompetencí žáků a studentů ve všech oblastech vzdělávání.


                          Hodnocení průběhu vzdělávání
V hospitovaných modulech vyšší odborné školy panovala příjemná atmosféra založená na
partnerském přístupu vyučujících ke studentům. Z průběhu výuky bylo zřejmé profesní
zaměření vzdělávacích programů s důrazem na budoucí praxi absolventů oboru. Do kvality
vzdělávání se pozitivně promítala vysoká profesionální erudice pedagogů. Aplikova né
vzdělávací postupy odpovídaly terciárnímu vzdělávání i charakteru vyučovaných modulů
(přednáška, seminář, cvičení). Pedagogové vhodně volili formu interaktivních přednášek
s prezentací výukových materiálů, které mají studenti k dispozici ve školním informač ním
systému. Výuka hospitovaných předmětů se vyznačovala účelným propojením teoretických
znalostí s praktickým využitím a aktivním zapojením studentů, což přispívalo k rozvoji
jejich kreativity a odbornosti. Obsahově náročná témata byla studentům přibližo vá na
názornými příklady z praxe. K pochopení probíraných jevů v širších souvislostech rovněž
přispívalo zařazení mezioborových vztahů. Některé semináře probíhaly zážitkovou formou
a byly vedeny velmi prakticky. Například v hodině komunikace a jednání se pedagožce
podařilo žáky vhodně aktivizovat skupinovou prací a osvěžit výuku činnostním učením, ve


                                             3/9
firemní ekonomice studenti individuálně prakticky pracovali na budování své vlastní fiktivní
firmy a účinně si rozvíjeli své personální dovednosti. Výuka anglického jazyka efektivně
přispívala k rozvoji komunikačních dovedností studentů a účinně podporovala jejich
přípravu k absolutoriu.
Ve sledovaných hodinách ve střední škole dostávali žáci průběžně zpětnou vazbu
o podávaných výkonech, jen v některých hodinách pedagogové vhodně vytvářeli prostor pro
rozvoj hodnoticích dovedností žáků formou sebehodnocení nebo vzájemného hodnocení. Ke
kritickému myšlení a k práci s informačními zdroji žáci zpravidla vedeni nebyli.
Diferenciace a individualizace zadávaných úkolů nebyla ve většině zhlédnutých hodin
využita, učební úlohy měly pro všechny žáky stejnou obtížnost.
Odborná erudice pedagogů, účelné využívání názorných pomůcek a prezentační techniky
měly pozitivní vliv na aktivní zapojení žáků do výuky odborných předmětů střední školy.
Pedagogové poskytovali žákům dostatek prostoru pro upevňování znalostí, někteří účelně
reagovali na jejich vzdělávací výsledky a navazovali na jejich předchozí znalosti. Efektivně
propojovali teoretické znalosti s praktickým využitím a zkušenostmi žáků.
Vyučovací hodiny anglického jazyka většinou přispívaly variabilitou výukových metod ke
zvyšování komunikativních dovedností žáků. Efektivní pro rozvoj jejich perceptivníc h
dovedností bylo vedení hodin v cílovém jazyce. V části hodin byly produktivní řečové
dovednosti vhodně podporovány při vzájemné komunikaci mezi žáky, častěji však spíše
v rovině učitel - žák. I přes rozdílnou úroveň znalostí a dovedností žáků nebyla v některých
hodinách využita diferenciace vzdělávacího obsahu, zadávané učební úlohy měly pro
všechny žáky stejnou obtížnost.
Zpravidla jasně formulované vzdělávací cíle a účelně volené inovativní metody zvyšova ly
efektivitu výuky českého jazyka. Využití kooperativních metod umožňovalo žákům rozvíjet
spolupráci, sdílet své názory a argumentovat. Pro rozvoj kritického myšlení byla účelně
zařazena práce s uměleckými texty založená na badatelském stylu.
Při výuce matematiky pedagogové zařazovali především výklad a společnou práci vhodně
doplňovanou samostatnou prací, při které si žáci upevňovali probírané učivo. Do řešení úloh
se žáci zapojovali aktivně, na tabuli počítali bez obav z chyby. Vhodná obsahová
diferenciace úkolů nebyla zařazena. Závěry hodin byly formální, pedagogové neposkytova li
žákům efektivní zpětnou vazbu a nevedli je k rozvoji hodnoticích dovedností.
V rámci praktické výuky žáků oboru vzdělávání Obchodní akademie se škola zapojila do
vzdělávacího programu „JA Studentská firma“, ve kterém si žáci zkouší ucelený proces
podnikání formou výuky „learning-by-doing“. Sledovaná praktická výuka byla vedena na
profesionální úrovni. Na základě získaných teoretických poznatků byly účelně rozvíjeny
praktické dovednosti jednotlivců. Žáci byli vedeni k samostatnosti, ochotně mezi sebou
spolupracovali. Příjemná pracovní atmosféra vhodně podporovala proces učení.
Vzdělávací nabídku školy vhodně doplňuje činnost domova mládeže. Program činností
respektuje zájmy a potřeby ubytovaných a je sestavený z osvědčených individuálníc h
i společných aktivit, které jsou uskutečňovány podle předem stanoveného plánu
v jednotlivých měsících (např. návštěva městské knihovny, divadelní představení, plavání,
vycházky po okolí a další). Dle svých zájmů mohou navštěvovat zájmové útvary (keramický
kroužek, hudební kroužek aj.). Vhodně jsou ubytovaní podporováni také při domácí přípravě
a samostudiu.




                                            4/9
                          Hodnocení výsledků vzdělávání
Vedení školy věnuje dlouhodobě náležitou pozornost vyhodnocování výsledků vzdělává ní
žáků střední školy. K internímu ověřování znalostí a dovedností žáků využívají pedagogové
standardní evaluační nástroje, které umožňují porovnávat dosažené výsledky žáků
s očekávanými výstupy příslušných školních vzdělávacích programů. Na základě analýzy
výsledků jsou na pravidelných jednáních pedagogické rady diskutovány příčiny aktuálního
stavu a přijímána vhodná opatření ke zlepšení. Přijímaná opatření k předcházení školní
neúspěšnosti (konzultace, individuální a skupinová doučování, podpora členů školního
poradenského pracoviště, spolupráce se zákonnými zástupci) se pozitivně projevují na
interní úrovni. Na konci školního roku 2023/2024 téměř 15 % žáků prospělo
s vyznamenáním, zatímco pouze přibližně 4 % žáků neprospělo. Významným přínosem pro
zlepšení vzdělávacích výsledků žáků střední školy je od školního roku 2023/2024 zavedení
školní části přijímací zkoušky, v níž škola ověřuje předpoklady a zjišťuje motivaci uchazečů
pro studium daného oboru.
Pedagogové systematicky vyhledávají nadané žáky a poskytují jim individuální podporu při
přípravě na předmětové olympiády a odborné soutěže. Úspěšnost žáků střední školy
v okresních, regionálních i celostátních kolech zvyšuje jejich motivaci ke studiu i dalšímu
profesnímu směřování. Škola jako certifikované středisko umožňuje žákům složit zkoušk y
Cambridge English, které patří mezi standardizované jazykové zkoušky, kterými lze
nahradit zkoušku z cizího jazyka v profilové části maturitní zkoušky. Ve školním roce
2023/2024 vykonalo tuto zkoušku na úrovni B1 až C1 celkem 72 žáků. K rozvoji jazykovýc h
kompetencí žáků účinně přispívají rozsáhlé školní i mimoškolní aktivity, zejména zapojení
do programu Erasmus+ podporující mobilitu žáků a studentů a profesní rozvoj
pedagogických pracovníků. Významná je také podpora žáků v účasti v programu DofE
(Duke of Edinburgh´s International Award), v němž si žáci sami stanovují cíle svého
osobního rozvoje v oblasti dovedností, pohybu a dobrovolnictví.
Přestože škola od posledního inspekčního hodnocení v roce 2018 zaznamenala význa mné
snížení neúspěšnosti při ukončování vzdělávání maturitní zkouškou, stále v některých
oborech vykazuje vyšší míru neúspěšnosti ve srovnání s republikovým průměrem v daných
skupinách oborů. Ve zkušebním období roku 2024 zaznamenala škola významně vyšší
neúspěšnosti ve společné části maturitní zkoušky zejména v oboru vzdělání Sociální činnost,
v němž hrubá neúspěšnost (podíl žáků, kteří nekonali zkoušku nebo neuspěli, z celkového
počtu přihlášených žáků) v předmětu cizí jazyk byla 37,5 % (oproti 7,1 % v dané skupině
oborů v ČR) a v předmětu český jazyk a literatura 22,2 % (ČR 4,9 %). Vysokou míru hrubé
neúspěšnosti v předmětu cizí jazyk měla škola také v oboru Masér sportovní a rekondiční
(33,3 %) a Praktická sestra (21 %).
Celkové a individuální výsledky vzdělávání studentů vyšší odborné školy jsou analyzo vá ny
a vyhodnocovány. Studenti přistupují k výuce zodpovědně a velmi dobře se jim daří
naplňovat požadované výstupy z akreditovaných vzdělávacích programů, jejich výsledky při
ukončování vzdělávání absolutoriem jsou bez ohledu na formu studia velmi dobré. Ve
školním roce 2023/2024 v řádném termínu prospělo 94 % studentů (denní i kombinova ná
forma studia) z toho 47 % s vyznamenáním, a pouze 5 % studentů neprospělo, z nichž
většině se podařilo uspět v opravném termínu. Dobré výsledky v průběhu vzdělávání i při
jeho ukončování jsou důsledkem kvalitní teoretické i praktické přípravy studentů i dobrých
vzájemných vztahů s pedagogy, které jsou založeny na vzájemné podpoře a respektu. Pro
kvalitní naplnění profilu absolventa vyšší odborné školy je velmi přínosná realizace odborné
praxe. Studenti mají možnost si místa praxe vybírat z širokého portfolia zaměstnavate lů.
Studenti si zakládají, příp. rozšiřují svá profesní portfolia, jejichž součástí je i hodnocení


                                             5/9
jejich odborné praxe. Efektivní evaluační systém ukončení praxe je realizován formou
reflexe a sebereflexe v podobě podrobného rozboru, hodnocení přínosu odborné praxe
i hodnocení pedagogické dokumentace. Na odbornou praxi navazují absolventské práce,
které jsou svým obsahem i rozsahem na vynikající úrovni.
Výchovné poradkyně poskytují všem pedagogům potřebné informace o žácích se
speciálními vzdělávacími potřebami, efektivitu poskytované podpory průběžně ve výuce
sledují a v případě potřeby ve spolupráci s poradenskými zařízeními navrhují vhodné
postupy. Všem žákům i studentům poskytují metodickou či poradenskou pomoc při
opakovaném prospěchovém selhávání, s problematickými školními situacemi, ale i při
řešení jejich osobních problémů. Pro sdílení osobních i studijních potřeb žáků slouží
elektronická i fyzická schránka důvěry a činnost školní psycholožky, která s žáky pracuje
nejen v režimu krizové intervence. Psycholožka se aktivně spolupodílí i na aktivitác h
směřujících k wellbeingu žáků. Poskytuje konzultace a poradenství také pedagogům
i rodičům při zvládání školních i mimoškolních zátěží. V oblasti kariérového poradenství
poskytuje kariérová poradkyně žákům efektivní podporu při volbě dalšího studia či uplatnění
na pracovním trhu, aktivně spolupracuje s úřadem práce i profesními organizace mi,
organizuje návštěvy škol, studijních veletrhů apod. Výsledkem této spolupráce je úspěšné
uplatnění absolventů v praxi nebo nastavení cesty dalšího studia.
Významná pozornost je věnována preventivním aktivitám s akcentem na posilová ní
prosociálních vztahů v třídních kolektivech, což se významně projevuje v příznivém klimatu
školy. Případné problémy s nevhodným chováním žáků jsou řešeny bezodkladně, což
minimalizuje jejich výskyt. K efektivnímu působení na žáky a prevenci rizikového chování
přispívají kromě pravidelných třídnických hodin a adaptačních kurzů další akce, např. četná
charitativní činnost, které škola organizuje a účelně tím rozvíjí osobnostní a sociální
dovedností žáků. Školní poradenské pracoviště uskutečňované aktivity pravidelně
vyhodnocuje a každoročně na základě získaných informací od žáků i pedagogů aktualizuje.
Velkou měrou k volbě správných postupů a řešení přispívají velmi kvalitně a přehledně
zpracované krizové plány pro všechny pedagogy, kteří by se ve vztahu s žáky dostali do
krizových situací.


                                        Závěry
Vývoj školy
– Škola úspěšně pokračuje v nastaveném trendu promyšlené modernizace materiálně
  technických podmínek pro vzdělávání.
– Dlouhodobě se daří zapojení do četné projektové činnosti, rozvíjení spolupráce se
  sociálními partnery včetně zahraničních a poskytování kvalitních poradenských služeb.
– Přetrvává velmi dobrá úroveň vzdělávání ve vyšší odborné škole (profesní portfolia,
  vlastní studijní materiály).
– Vzdělávací nabídka vyšší odborné školy byla rozšířena           o vzdělávací program
  Diplomovaná dětská sestra.
– Naopak se pedagogům zcela nedaří výuku diferencovat a individualizovat podle
  kognitivních schopností jednotlivých žáků.




                                           6/9
Silné stránky
– Strategie rozvoje školy je formulována v souladu se zásadami profesního vzdělává ní,
  účinná prezentace vytváří pozitivní obraz o škole na veřejnosti a významně podporuje
  zájem o ni. (1.1)
– Nadstandardní materiální podmínky pro vzdělávání významně přispívají k naplňová ní
  stanovených cílů. (2.4)
Střední škola – negymnaziální obory
– Zapojení školy do bohaté projektové činnosti, četná a smysluplná spolupráce se
  sociálními partnery včetně zahraničních a příprava žáků na certifikované jazykové
  zkoušky úspěšně podporují naplnění profilu absolventa a cílů v oblasti jazykového
  vzdělávání. (1.5)
– Nastavený systém řízení s ohledem na velikost školy je funkční a příznivě ovlivňuje
  rozvoj školy ve všech jejich součástech. (2.1)
– Systematická práce školního poradenského pracoviště včetně množství uskutečňova nýc h
  aktivit s třídními kolektivy, odborná a osobnostní erudice jejich členů a účelně nastavený
  systém primární prevence pozitivně ovlivňují osobnostní rozvoj žáků a naplňují jejich
  individuální potřeby. (6.3)
– Četná účast žáků v charitativních aktivitách velmi dobře rozvíjí jejich sociální
  a osobnostní kompetence. (6.3)
Vyšší odborné vzdělávání
– Erudovaný pedagogický sbor a zapojení odborníků z praxe do vzdělávání má příznivý
  dopad na kvalitu terciárního vzdělávání. (3.1)
– Mobilita studentů a pedagogů vyšší odborné školy zaměřená na jejich profesní rozvoj
  a kvalitní profesní příprava studentů s důrazem na propojení teoretické a praktické složky
  vzdělávání napomáhají jejich dalšímu uplatnění. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – negymnaziální obory
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. Pedagogové nevěnují dostatek
  pozornosti ověření míry dosažení vzdělávacích cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V návaznosti na zjištění z hospitační činnosti poskytovat pedagogům účinnou metodickou
  podporu v oblasti diferenciace výuky a podpory žáků v rozvoji hodnoticích dovedností.
– V průběhu výuky pravidelně zařazovat práci s informačními zdroji, vést žáky ke
  kritickému myšlení.



                                            7/9
– Ve výuce systematicky využívat prvky formativního hodnocení, aktivně pracovat se
  vzdělávacími cíli.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.
– Přijímat efektivní opatření pro zlepšování výsledků při ukončování vzdělávání maturitní
  zkouškou zejména v oboru vzdělání Sociální činnost.
– Využívat i nadále nástroje ke sledování a vyhodnocování školního klimatu.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j. 81/2001
      (ze dne 11. 1. 2023) včetně příloh
 2.   Jmenování ředitelky školy s účinností od 22. 8. 2016 včetně potvrzení o pokračování
      ve funkci od 23. 8. 2022
 3.   Výpisy z rejstříku škol a školských zařízení MŠMT (ze dne 8. 11. 2024)
 4.   Koncepce rozvoje školy VOŠ, OA, SPgŠ a SZŠ v Mostě na období 2021-2026
 5.   Plán kontrolní a hospitační činnosti včetně hospitačních záznamů školní roky
      2023/2024, 2024/2025 do termínu inspekční činnosti (vzorek)
 6.   Zápisy z pedagogických rad a metodických sdružení, školní roky 2023/2024
      a 2024/2025 (vzorek)
 7.   Školní vzdělávací programy vyučovaných oborů vzdělání platné ve školním roce
      2024/2025
 8.   Školní vzdělávací program domova mládeže (ze dne 1. 9. 2022)
 9.   Školní řád pro žáky a studenty s účinností od 1. 9. 2024
10.   Organizační a klasifikační řád pro VOŠ s účinností od 1. 9. 2024
11.   Vnitřní řád domova mládeže s účinností od 1. 9. 2024
12.   Personální dokumentace pedagogických pracovníků včetně osvědčení z dalšího
      vzdělávání vedená k termínu inspekční činnosti (vzorek)
13.   Školní matrika, školní roky 2023/2024, 2024/2025 do termínu inspekční činnosti
      (vzorek)
14.   Třídní knihy střední školy a vyšší odborné školy, školní roky 2023/2024, 2024/2025
      do termínu inspekční činnosti (vzorek)
15.   Výroční zpráva, školní rok 2023-2024
16.   Inspekční zpráva České školní inspekce č. j.: ČŠIU-1591/18-U (ze dne 3. 1. 2019)


                                           8/9
17.   Webové stránky školy: www.vos-sosmost.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 PhDr. Alena Pilousová, školní inspektorka
 Mgr. Ivana Reihsová, školní inspektorka
 Ing. Mgr. Alena Valtová, školní inspektorka
 Bc. Jana Sejvalová, kontrolní pracovnice
 Mgr. Jan Žufníček, odborník v oblasti rizikového chování žáků
 Mgr. Zuzana Týnková, odborník v oblasti předškolní a mimoškolní pedagogiky
5. 12. 2024




                                         9/9
