                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1978/24-M
                                      Sp. zn. ČŠIM-S-408/24-M


Název                               Gymnázium, Lipník nad Bečvou, Komenského sady 62,
                                    příspěvková organizace
Sídlo                               Komenského sady 62, 751 31 Lipník nad Bečvou
E-mail                              gym@glnb.cz
IČO                                 63 701 219
Identifikátor                       600 017 923
Právní forma                        příspěvková organizace
Zastupující                         Mgr. Jiří Farný
Zřizovatel                          město Lipník nad Bečvou
Místo inspekční činnosti            Komenského sady 62, Lipník nad Bečvou
Inspekční činnost na místě          1., 4. a 5. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školního
vzdělávacího programu.
Zjišťování a hodnocení naplnění školního vzdělávacího programu.
                                   Charakteristika
Gymnázium, Lipník nad Bečvou, Komenského sady 62, příspěvková organizace (dále
„škola“ nebo „subjekt“) vykonává činnost střední školy poskytující základní vzdělání
a střední stupeň vzdělání s maturitní zkouškou. Škola vzdělává žáky v denní formě
vzdělávání v osmiletém studijním cyklu v oboru vzdělání 79-41-K/81 Gymnázium.
Zaměření školy je všeobecné, jejím hlavním cílem je především příprava žáků k dalšímu
studiu na vysokých a vyšších odborných školách.
Ve školním roce 2024/2025 vykázala škola k 30. září 2024 celkem 191 žáků zařazenýc h
v osmi třídách. Ve škole se vzdělávají žáci se speciálními vzdělávacími potřebami, žáci
nadaní i žáci cizinci. Mimořádně nadané žáky škola k uvedenému termínu nevykazova la.
Školní stravování žáků je zajišťováno prostřednictvím jiných školských subjektů.
Svou činnost, včetně celkových výsledků vzdělávání žáků a jejich účasti a umístě ní
v soutěžích, aktivitách a projektech, škola přehledně prezentuje ve výročních zprávách a na
svých webových stránkách (www.glnb.cz).


                         Hodnocení podmínek vzdělávání
Stanovená organizační struktura školy odpovídá vzdělávacím cílům deklarovaným
v realizovaném školním vzdělávacím programu, velikosti a podmínkám subjektu. Spolu se
systémem vnitřních směrnic umožňuje účelné delegování kompetencí a povinností na
jednotlivé pracovníky, určuje míru jejich odpovědnosti, zajišťuje přenos informací v rámci
školy, stanovuje postupy při řešení běžných i mimořádných pracovních úkolů
a situací. Strategie rozvoje školy má pouze rámcový charakter, konkrétněji je rozpracována
v krátkodobých plánech činností na příslušný školní rok. Prioritami v koncepční oblasti jsou
zejména stabilizace pedagogického sboru a zvyšování odborné úrovně zaměstna nc ů,
podpora úspěšnosti žáků ve vzdělávání, v jeho zdárném ukončování a v přijetí žáků
k dalšímu studiu, prezentace školy na veřejnosti a postupné zlepšování jejího materiálního
vybavení. Komunikace jednotlivých účastníků vzdělávání v rámci subjektu i komunikace
školy se zákonnými zástupci žáků probíhá s využitím běžných postupů pro přenos aktuálníc h
informací. Využívání zpětnovazebných mechanismů (např. kontrolní činnost vedení školy,
vyhodnocování dosahovaných výsledků vzdělávání) spolu se zohledňováním podnětů
z jednání pedagogické rady, předmětových komisí, jednotlivých žáků i jejich zákonných
zástupců přispívá k podpoře úspěšné realizace stanovených učebních dokumentů. Činnost
školy pozitivně ovlivňují rozvíjené partnerské vztahy. Ředitel školy zřizovatele pravidelně
informuje o plánech a aktivitách školy a projednává s ním rozvojové záměry. Škola aktivně
propaguje svoji činnost ve vztahu k potenciálním zájemcům o studium i ostatní veřejnosti.
Při pořádání akcí pro své žáky spolupracuje se soukromými subjekty i s orgány a instituce mi
veřejné správy, se školskými poradenskými zařízeními, s kulturními a tělovýchovnými
institucemi. Dílčím nedostatkem v řídicí oblasti je aktuální absence činnosti žákovské
samosprávy, která by vedení školy poskytovala důležité informace k hodnocení fungo vá ní
školy a podávala náměty k jejímu zlepšení. Uvedená instituce by se také stala praktickou
možností, jak rozvíjet klíčové kompetence žáků a umožnila jim celkově ovlivňovat vztahy
ve škole.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky, které spočívají v často omezeném využívá ní
pestrých aktivizačních prvků, v minimálním uplatňování práce žáků s různými


                                            2/9
informačními zdroji, v absenci vzájemného hodnocení žáků a závěrečného motivač ního
shrnutí vyučovací jednotky a také v málo uplatňovaném individuálním přístupu k žákům.
Škola má v současné době stabilizovaný pedagogický sbor. Podle potřeby je průběžně
doplňovaný o nové učitele, kterým je věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci do
pracovního kolektivu. Možná personální rizika vedení školy pravidelně sleduje,
vyhodnocuje a přijímá opatření na zkvalitnění podmínek pro vzdělávání v této oblasti.
Pedagogům zajišťuje účinnou podporu metodických orgánů a zkušenějších učitelů, jejich
osobnostní rozvoj umožňuje účastí na dalším vzděláváním. Absolvované vzdělávac í
semináře zaměřené na prohloubení odborných didaktických znalostí a dovedností učitelů se
však v některých případech plně neprojevily na kvalitě metodického vedení sledované
a hodnocené výuky v průběhu inspekční činnosti.
Pro zajištění výchovy a vzdělávání žáků jsou ve škole vytvořeny vhodné materiá lní
i prostorové podmínky. Odborné i kmenové učebny, jejichž počet a velikost odpovídá
aktuálnímu naplnění kapacity školy, jsou udržovány a postupně modernizovány. Pravidelně
je zde obnovován žákovský i užitný nábytek, pořizovány jsou nové učební pomůcky
a materiály, počítačová i audiovizuální technika. Na návrhu funkčního uspořádání a zaříze ní
nově zařízených odborných učeben se podíleli sami vyučující. K estetické úpravě většiny
školních prostor jsou vhodně využívány žákovské práce, trofeje a ocenění ze sportovních,
naukových a odborných soutěží. Vedení školy dlouhodobě sleduje a vyhodnocuje stav
materiálního zázemí pro zajištění vzdělávání a plánuje jeho obnovu. Realizaci tohoto plánu
zejména finančně usnadňuje vstřícný přístup zřizovatele k navrhovaným požadavkům školy
a jeho celková výrazná podpora školy.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků v oblasti bezpečnosti a ochrany zdraví jsou vhodně zahrnuty do celého
průběhu vzdělávání. Školou je podporován správný tělesný i duševní vývoj a společensky
odpovědné chování jednotlivce, a to zejména začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný společenský rozvoj.


                          Hodnocení průběhu vzdělávání
Při přípravě na vyučování vycházeli učitelé z obsahu školního vzdělávacího programu. Cíle
vyučovacích hodin stanovili vzhledem k očekávaným výstupům uvedeným ve vzdělávac íc h
obsazích jednotlivých vyučovacích předmětů a vhodně je také přizpůsobili dosavadním
vědomostem a dovednostem žáků a potřebám jejich přípravy na maturitní zkoušku. Po
odborné stránce byly hodnocené vyučovací hodiny promyšlené, aplikovaný vzdělávac í
obsah byl aktualizován v souladu se současnými vědeckými poznatky. Jejich společným
rysem byla rovněž pozitivní pracovní a bezpečná sociální atmosféra. Učitelé pro žáky
vytvářeli motivující prostředí, podněcovali je k úsilí plnit zadávané úkoly. Odbornost
výkladu byla podpořena aprobovaností učitelů, kteří si byli vědomi důležitos ti
mezipředmětových vazeb, zvláště v návaznosti na profil absolventa, a při vyučování je
využívali, či na ně poukazovali. Výuka na vyšším stupni osmiletého gymnázia byla většinou
založena na uplatňování tradičních pedagogických postupů, kdy převažovalo frontálně
vedené vyučování kombinované se samostatnou prací žáků nebo společným ústním či
písemným procvičením vzdělávacího obsahu. Kooperativní aktivity ve flexibilníc h
skupinách byly zařazeny v nižší míře. Na nižším stupni osmiletého gymnázia se vyučujíc í


                                            3/9
častěji snažili prostřednictvím rozmanitých činností podněcovat žáky ke vzdělávac ím
aktivitám, posilovat jejich pozornost a zaujetí pro zadanou činnost. Většina vyučovac íc h
hodin se zde vyznačovala funkční dynamikou, učitelé ve vhodných časových interva lec h
střídali společnou a samostatnou práci. Ani v těchto vyučovacích hodinách však často
nebyla frontální výuka kromě samostatné práce žáků a cílené diskuse k zadanému tématu
účelně doplněna dalšími vhodnými formami a metodami práce. Málo výrazná byla rovněž
aktivizace žáků ve vyučovacích hodinách cizích jazyků. Dominoval zde důraz na rozvíje ní
receptivních dovednosti žáků, avšak produktivní dovednosti byly rozvíjeny znatelně méně.
Kladem byl naopak fakt, se většina komunikace vyučujících se žáky se odehrávala ve
vyučovaném jazyce. Pozitivem všech hodnocených vyučovacích hodin bylo propojení
nabytých vědomostí s reálnými situacemi běžného života. Žáci většinou pracovali aktivně
a se zájmem, méně často jim však učitelé vytvářeli dostatek příležitostí k jejich vlastní
iniciativě při vyvozování a získávání poznatků a jejich prezentaci. Rovněž ojediněle byli
žáci vedeni ke sdělování vlastního názoru, jeho obhájení nebo řešení problémových úloh
a získávání informací z různých zdrojů. V průběhu vyučovacích hodin s výrazně převažujíc í
frontální formou práce a předáváním hotových poznatků se projevila nižší interakce
a nerovnoměrné zapojení žáků do vzdělávacích aktivit, což se odrazilo v nižší motivac i
některých z nich a s přibývajícím časem k jejich částečné pasivitě. V případě, že byla
zařazena práce ve skupinách, žáci aktivně spolupracovali a bezproblémově komunikova li,
k plnění úkolů přistupovali zodpovědně.
Rovněž výraznější časová či obsahová diferenciace nebyla ve výuce příliš patrná. Učitelé
jen v malé míře nabízeli žákům odlišné úkoly s ohledem na jejich individuální možnosti,
schopnosti a tempo práce. Individuální přístup k žákům se speciálními vzdělávac ími
potřebami byl uplatňován především formou jejich zohledňování v průběhu samostatné
práce. Ke zvýšení názornosti využívali pedagogové vhodné učební pomůcky. Názornost
výuky byla většinou podpořena také audiovizuální didaktickou technikou, která však byla
využívána převážně pouze k statické prezentaci učiva vyučujícími bez aktivní spoluúčasti
žáků. Žáci získávali od učitelů zpětnou vazbu o svých vzdělávacích výsledcích zpravidla
prostřednictvím stručného hodnocení jejich okamžitých výkonů. Většinou však vyučujíc ími
nebyli účelně zapojeni do závěrečného zhodnocení a shrnutí vyučovací jednotky, pouze
v některých případech tímto způsobem pedagogové dokázali získat potřebnou zpětnou vazbu
k účelnosti zvolených metod a forem práce. Formativní hodnocení bylo využito minimá lně.
Učitelé vhodně vedli žáky k sebereflexi, naopak pouze ojediněle k rozvíjení schopnosti
objektivního posouzení výkonu spolužáků formou vzájemného hodnocení podle předem
daných kritérií. Nebyly tak vždy dostatečně dotvářeny zpětné vazby ve vztahu ke splnění
stanovených výukových cílů pro žáky i učitele a rozvíjeny a upevňovány sociální dovednosti
žáků a jejich kompetence k učení.


                          Hodnocení výsledků vzdělávání
Výsledky vzdělávání žáků, jejich chování a absence na úrovni tříd jsou za jednotlivá
klasifikační období podrobně analyzovány na jednáních pedagogické rady. Ta se následně
systémově zabývá návrhy opatření k eliminaci negativních zjištění a jejich účinností, s cílem
zajištění funkční podpory rozvoje osobnosti žáků, jak je deklarováno v realizova né m
školním vzdělávacím programu. Přehled o znalostech jednotlivých žáků je získáván
převážně prostřednictvím vlastních hodnoticích nástrojů, případně pomocí hodnoticíc h
aktivit České školní inspekce, ve kterých žáci školy dosahují tradičně výborných výsledků.
Při hodnocení výsledků vzdělávání žáků se řídí pravidly stanovenými ve školním řádu.



                                            4/9
V jejich obsahu však nejsou nastaveny konkrétní postupy pro školou využívaný vážený
aritmetický průměr při hodnocení žáků formou klasifikace.
Výsledná data z písemných prací většího rozsahu jsou vyučujícími podrobně analyzová na,
navrhována jsou opatření vedoucí k minimalizaci diagnostikovaných chyb. Škola podporuje
také rozvoj talentovaných žáků, kteří se často zapojují do školních kol různých druhů soutěží
a předmětových olympiád, nejúspěšnější z nich pak reprezentují školu v okresních, případně
nadregionálních kolech. Zpětnou vazbou pro školu je tak úspěšnost žáků v soutěžích,
u maturitních zkoušek i v přijetí absolventů k dalšímu studiu na vysokých školách, v němž
žáci závěrečných ročníků studia vykazují v průměru 80% úspěšnost.
Škola identifikuje žáky s rizikem školního neúspěchu, zajišťuje jim primární podporu
v průběhu vyučování, nabízí individuální konzultace, nebo pravidelně realizuje doučování,
případně zintenzivňuje přípravu žáků na maturitní zkoušku. Ve školním roce 2023/2024
nebyly zaznamenány výrazné odchylky ve vzdělávacích výsledcích žáků napříč
jednotlivými vyučovacími předměty, žáky hodnocené na vysvědčení klasifikačním stupněm
„neprospěl“ škola v posledních letech nezaznamenala. Škola rovněž již několik let vykazuje
většinou nulovou hrubou neúspěšnost u společné části maturitní zkoušky (případně ojediněle
neúspěšní žáci z jarního termínu ji opravili na podzim), z čehož je patrné, že v této části
maturitní zkoušky škola vykazuje lepší výsledky ve srovnání s celorepublikovou průměrnou
úspěšností ve stejném oboru vzdělání. Na dosahované výsledky vzdělávání pozitivně působí
mj. skutečnost, že se škola nepotýká s vysokou absencí žáků ve vyučování.
Bohatě je využívána pozitivní motivace udělováním pochval, které vysoko přesahují počet
uložených kázeňských opatření. Při hodnocení chování jsou uplatňovány postupy založené
na nastavených pravidlech školního řádu. Škola oceňuje žáky převážně za reprezentaci,
studijní výsledky a jejich úspěšnou práci na projektech a dalších aktivitách. Zákonní
zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací.
Školní poradenské pracoviště poskytuje poradenské a konzultační služby pedagogům,
žákům a jejich zákonným zástupcům v rozsahu základního standardu. Je tvořeno výchovno u
poradkyní, školní metodičkou prevence a kariérovou poradkyní. I přes delší dobu praxe
v uvedených pozicích tyto zaměstnankyně dosud neabsolvovaly studium pro výchovné
poradce ani specializační studium v oblasti prevence sociálně patologických jevů.
Komunikací s pracovníky školských poradenských zařízení zaměřenou na navrhová ní,
realizaci a vyhodnocování doporučených podpůrných opatření uvedený tým vytváří
podmínky pro zajištění systému vzdělávání žáků se speciálními vzdělávacími potřebami,
žáků nadaných, s odlišným mateřským jazykem i žáků s individuálními např. zdravotními
problémy. Žáky nadané a talentované škola aktuálně identifikuje spíše na intuitivní úrovni.
Rozvoj jejich zájmů účelně podporuje především nabízením vhodných příležitos tí
k jejich zapojování do školních i mimoškolních projektů a umožněním jejich účasti
v soutěžích.
Poradenské služby jednotlivých členů školního poradenského pracoviště jsou plánovitě
a průběžně nastavovány a realizovány, nechybí jejich periodické hodnocení. Vzájemná
spolupráce probíhá především na operativní úrovni, pozitivem je možnost každodenního
osobního kontaktu umožněného relativně malým prostorem školní budovy. O individuálníc h
vzdělávacích potřebách žáků s přiznanými podpůrnými opatřeními jsou všichni vyučujíc í
pravidelně informováni ústně na jednáních pedagogické rady a v úvodu školního roku také
písemně elektronickou formou s následným průběžným vydáváním aktualizova nýc h



                                            5/9
dodatků. Uplatňování podpůrných opatření přímo ve výuce však není v rámci hospitační
činnosti vedení školy cíleně sledováno.
Komunikace školního poradenského pracoviště směrem k žákům i jejich zákonným
zástupcům je vstřícná, založená na dobré osobní znalosti malé komunity žáků i místního
prostředí, způsoby zprostředkování této komunikace a konzultační hodiny jsou dostatečně
propagovány na nástěnkách v prostorách školy i na jejích webových stránkách. Žáci se
k dění ve škole mohou vyjádřit při osobním kontaktu s pedagogickými pracovníky nebo
prostřednictví elektronické schránky důvěry.
Prevence rizikového chování vychází z objektivního zmapování podmínek, je plánovitá
a účelně zaměřená. Témata primární prevence prolínají celým vzdělávacím procesem,
projevy rizikového chování žáků se škola snaží eliminovat a při jejich výskytu ve spolupráci
s jejich zákonnými zástupci řešit. Důležitou roli v předcházení negativním jevům
představuje také realizace pravidelných externích šetření klimatu vybraných školních tříd
s následným zpětným přenosem závěrů a doporučení do výchovné práce s třídními kolektivy
a nabídka školních i mimoškolních preventivně zaměřených aktivit. Kariérové poradenství
zprostředkovává individuální konzultace a podporu současným žákům, organizuje
informační a náborové aktivity směrem k vyšším odborným a vysokým školám
a prostřednictvím neformální zpětné vazby vyhodnocuje úspěšnost absolventů v dalším
vzdělávání.


                                         Závěry
Vývoj školy
– V době od poslední inspekční činnosti došlo ve škole zejména ke zlepšení materiálníc h
  podmínek pro vzdělávání. Škola i nadále soustavně udržuje a rozvíjí partnerské vztahy
  účinně podporující zejména zkvalitňování materiálních podmínek školy a utváření
  sociálních kompetencí žáků.
Silné stránky
– Dobré vzájemné vztahy se zřizovatelem i s dalšími partnery kladně ovlivňují chod školy,
  přispívají k prezentaci školy na veřejnosti a k účasti žáků a zaměstnanců školy na
  společenském životě ve městě. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
– Vytvoření vstřícného prostředí pro vzdělávání projevující se v žádoucích prosociálníc h
  vztazích mezi žáky a pedagogy pozitivně podporuje rozvoj osobnosti žáků. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vedení školy se dosud nepodařilo přijmout účinná opatření na podporu metodického
  zkvalitnění výuky. Ani účast pedagogických pracovníků školy na dalším vzdělávání se
  zatím výrazně pozitivně v této oblasti neprojevila. (2.1)
– Pouze v omezené míře byly do průběhu vzdělávání zařazovány organizační formy
  a metody výuky podporující kooperativní techniky a činnostní učení žáků. Často také
  nebyla dostatečně podporována práce žáků s různými informačními zdroji. (4.2)



                                            6/9
– Jen minimálně bylo ve výuce uplatňováno formativní hodnocení a reflexe vzdělávac ího
  pokroku žáků. V části vyučovacích hodin také nebylo efektivně využito prvků
  vzájemného vrstevnického hodnocení žáků a jejich zapojení do evaluačních aktivit
  v závěru vyučovací jednotky. (4.3)
– Systematicky nebylo využíváno obsahové a časové diferenciace výuky vzhlede m
  k rozdílným vzdělávacím potřebám žáků. (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Prostřednictvím hospitační činnosti, jednání pedagogické rady a práce předmětových
  komisí podporovat využití efektivního metodického vedení výuky ze strany učitelů.
– Podněcovat pedagogy školy k účasti na dalším vzdělávání zaměřeném především na
  metodické vedení výuky a k efektivnímu využívání v rámci vzdělávání získanýc h
  poznatků.
– Posilovat aktivitu žáků ve vzdělávání intenzívnějším využitím pestrých organizač níc h
  forem, a to zejména častějším zařazováním samostatné a skupinové práce žáků.
– Ve výuce více uplatňovat formativní způsob hodnocení, zapojovat žáky do reflexe
  vlastního pokroku formou sebehodnocení a zejména vzájemného hodnocení.
– Uplatňovat ve vzdělávání individuální přístup, důsledně diferencovat vzdělávací obsah
  i výukové aktivity podle potřeb a možností všech žáků.
– Systematicky využívat v závěru vyučovací jednotky motivační zhodnocení práce žáků se
  stanovením cílů na další vyučovací hodinu a poskytovat jim tak zpětnou vazbu o jejich
  pokroku a dosažených výsledcích jejich práce.
– Navrhnout a realizovat vlastní podpůrná opatření školy pro podporu a rozvoj nadaných
  a talentovaných žáků v rámci výuky a jako prevenci jejich případného odchodu ze školy
  po ukončení povinné školní docházky na nižším stupni gymnázia.
– Zacílit hospitační činnost vedení školy, případně delegovat hospitační kompetence
  pracovnicím školního poradenského pracoviště, za účelem kontroly poskytování
  podpůrných opatření žákům se speciálními vzdělávacími potřebami.
– Podpořit obnovení činnosti orgánu žákovské samosprávy.
– Motivovat pracovníky školního poradenského pracoviště k absolvování přísluš nýc h
  specializačních studií a studia pro výchovné poradce.
– Ve školním řádu střední školy upřesnit kritéria pro používání váženého průměru při
  hodnocení výsledků vzdělávání žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně




                                            7/9
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


             Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Gymnázium,
      Lipník nad Bečvou, Komenského sady 62, příspěvková organizace, ze dne 1. 11. 2024
 2.   Inspekční zpráva, čj. ČŠIM-1167/19-M, ze dne 31. 10. 2019
 3.   Školní vzdělávací program Gymnázia v Lipníku nad Bečvou, ze dne 31. 8. 2016 (včetně
      platných doplňků a změn)
 4.   Školní řád, s účinností od 1. 9. 2024
 5.   Školní matrika střední školy, třídní knihy, průběžné hodnocení žáků, komunikace se
      zákonnými zástupci žáků a údaje uvedené ve školním elektronickém informač ním
      systému, údaje vedené v elektronické a písemné podobě k termínu inspekční činnosti
 6.   Rozvrh vyučovacích hodin střední školy, školní rok 2024/2025
 7.   Výroční zprávy o činnosti školy za školní roky 2022/2023 a 2023/2024
 8.   Vlastní hodnocení školy za rok 2022, ze dne 30. 11. 2022
 9.   Hospitační záznamy ředitele školy, školní rok 2023/2024
10.   Zápisy z jednání pedagogické rady, z provozních porad a z jednání předmětovýc h
      komisí, školní roky 2023/2024 a 2024/2025 k termínu inspekční činnosti
11.   Souhrnné přehledy výsledků vzdělávání, chování a absence žáků, výsledky maturitní
      zkoušky, písemné práce z vyučovacích předmětů český jazyk, matematika a cizí jazyky
      (výběr), školní rok 2023/2024
12.   Program poradenských služeb, Školní poradenské pracoviště, ze dne 29. 8. 2024
13.   Školní preventivní strategie na roky 2022–2026, ze dne 2. 9. 2022
14.   Minimální program prevence rizikového chování, Krizové plány postupu školy, školní
      rok 2024/2025
15.   Plány práce a jejich vyhodnocení, školní poradenské pracoviště, školní roky 2023/2024
      a 2024/2025, k termínu inspekční činnosti
16.   Plán dalšího vzdělávání pedagogických pracovníků na období 2023–2025, ze dne
      1. 9. 2023
17.   Vybraná dokumentace z osobních složek pedagogických pracovníků školy – doklady
      o dosaženém vzdělání (odborné kvalifikaci) a o dalším vzdělávání pedagogickýc h
      pracovníků, vedená k termínu inspekční činnosti
18.   Doklady vztahující se k finančním podmínkám školy, rok 2023
19.   Doklady související se zajištěním bezpečnosti a ochrany zdraví žáků, školní roky
      2023/2024 a 2024/2025 k termínu inspekční činnosti
20.   Webové stránky školy www.glnb.cz [vid. 1. 11. 2024]




                                            8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. David Náhlík, školní inspektor, vedoucí inspekčního týmu
 Mgr. Věra Havelková, školní inspektorka
 Mgr. Pavel Leszkow, školní inspektor
 Ing. Bc. Milan Vlach, školní inspektor
 Ing. Renata Skutková, kontrolní pracovnice
27. 11. 2024




                                          9/9
