                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1606/22-B


Název                                Církevní střední zdravotnická škola s.r.o.
Sídlo                                Grohova 112/16, 602 00 Brno
E-mail                               skola@grohova.cz
IČO                                  27681866
Identifikátor                        600019900
Právní forma                         společnost s ručením omezeným
Zastupující                          Mgr. David Kasan
Zřizovatel                           Kongregace Milosrdných sester III. řádu sv. Františka
                                     pod ochranou Svaté Rodiny v Brně, Grohova 516/18,
                                     Brno-střed, Veveří, IČO 00406473
Místo inspekční činnosti             Grohova 112/16, Brno
Inspekční činnost na místě           22. 11. 2022 − 24. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Církevní střední zdravotnická škola s. r. o. (dále škola) vykonává činnost střední školy
a střediska volného času (dále SVČ). Vzdělávání probíhá v centru Brna v historické budově,
která je majetkem zřizovatele. Střední odborné vzdělání ukončené maturitní zkouškou je
uskutečňováno v denní formě v oborech 53-41-M/03 Praktická sestra a 78-42-M/04
Zdravotnické lyceum. Závěrečnou zkouškou je ukončeno vzdělávání oboru 53-41-H/01
Ošetřovatel.
Škola se významně podílí na celoživotním vzdělávání pracovníků v sociálních službách
a zdravotnických      pracovníků     pořádáním     pravidelných   konferencí,     seminář ů
a akreditovaných kurzů.
K 30. září 2022 poskytovala škola vzdělávání 360 žákům v 15 třídách. Z tohoto počtu bylo
8 % žáků se speciálními vzdělávacími potřebami, 2 % činili žáci cizinci bez jazykové
bariéry. Kapacita střední školy je naplněna na 95 % nejvyššího povoleného počtu žáků, což
je o 5 % více než při poslední inspekční činnosti.
SVČ poskytuje zájmové vzdělávání 198 účastníkům prostřednictvím 21 zájmových útvarů
(dále ZÚ) převážně po vyučování. Ty jsou tradičně ve větší míře zaměřené na doplnění
a prohloubení znalostí žáků ve vybraných vyučovacích předmětech a přípravu k maturitě.
Stravování je žákům zajištěno u jiného subjektu, který je přístupný z budovy školy, na
základě uzavřené smlouvy.


                         Hodnocení podmínek vzdělávání
Ředitel školy (dále ředitel) zpracoval koncepci rozvoje školy, která vychází z křesťanských
zásad, z poznání, že posláním není jen péče o vlastní potřeby, ale věnování se službě druhým.
Cíle, které sdílí všichni pedagogové, jsou zaměřeny na rozvoj v oblasti výchovně-
vzdělávací, personální, organizační, materiální, ekonomické, rozvoje partnerství a služeb.
Prostřednictvím projektových dnů, dobrovolnické činnosti, spolupráce s partnery se daří
postupně plnit většinu cílů koncepce.
Ředitel účelně delegoval některé kompetence na své zástupkyně. Prostřednictvím hospitační
činnosti vedení školy sleduje kvalitu vzdělávání, je zaveden také systém vzájemnýc h
hospitací mezi pedagogy. Výsledky hospitační činnosti vyhodnocují vedoucí pracovníci
s pedagogy individuálně. Na základě analýzy hospitační činnosti probíhá plánování dalšího
vzdělávání pedagogických pracovníků. Pedagogové aktivně spolupracují na svém profesním
vývoji na základě potřeb školy i vlastních profesních zájmů. Přínos dalšího vzdělávání se
projevil zvláště ve výuce odborných předmětů, českého i anglického jazyka. Začínajíc í
učitelé jsou cíleně podporováni svými mentory. Naplňování školních vzdělávac íc h
programů je pravidelně konzultováno na jednáních předmětových komisí. Komunikace mezi
školou a zákonnými zástupci žáků probíhá prostřednictvím elektronického informač ního
systému a konzultačních hodin. Škola pravidelně sleduje klima a kvalitu výuky
prostřednictvím autoevaluace žáků. Pozitivní dopad na snížení školní neúspěšnosti má
činnost ZÚ SVČ.
Zajištění bezpečnosti žáků věnuje škola adekvátní pozornost, je evidováno jen malé
množství úrazů způsobených většinou při nácviku praktických činností v odborné výuce
a v hodinách tělesné výchovy.
Činnost školního poradenského pracoviště (dále ŠPP) koordinuje výchovná poradkyně, která
je současně ve funkci zástupkyně ředitele. Prostřednictvím jejím a metodičky prevence
poskytuje škola adekvátní podporu pedagogům a všem žákům. Výchovná poradkyně působí
také v kariérovém poradenství, seznamuje žáky s nabídkami trhu práce a možnostmi dalšího
vzdělávání. Škola má vytvořenou preventivní strategii pro oblast rizikového chování žáků,


                                            2/8
která se v souladu se zaměřením školy podílí na výchově ke křesťanským hodnotám.
V případě výskytu problémového jevu efektivně řeší situaci ŠPP, které bezodkladně jedná
se žáky v součinnosti se zákonnými zástupci. V rámci preventivního programu se žáci
účastní adaptačních pobytů v prvních ročnících a dále projektových aktivit charitativního
charakteru, které podporují vytváření pozitivního klimatu v třídních kolektivech. Metodička
prevence zajišťuje sociometrický průzkum v jednotlivých třídách, s výsledky pracuje
formou pohovorů se žáky. Třídní učitelé vedou pravidelné třídnické hodiny věnované
klimatu třídy a příčinám absence. Důležitým nástrojem k zachycení problémů žáků, který
mají žáci možnost využít, jsou rozhovory se školním kaplanem. Činnost ŠPP a účinnost
poskytování podpůrných opatření žákům je pravidelně prezentována na jednáních
pedagogické rady a má pozitivní dopad v oblasti výchovy a klimatu školy.
Škola měla v hodnoceném období dostatek finančních prostředků ke svému rozvoji
a naplňování školních vzdělávacích programů. Další zdroje financí získává škola organizac í
vzdělávacích kurzů pro dospělé, sociální činností, zapojením do projektů, které přispívají ke
zkvalitnění vzdělávání žáků i pedagogů. Došlo ke zlepšení prostorových a materiálníc h
podmínek vzdělávání vybudováním nových učeben, sociálních zařízení, pořízením nových
pomůcek do odborných učeben, doplněním dataprojektorů a zajištěním připojení internetu
do všech tříd a další. Bezbariérový přístup je posílen novým výtahem. Výzdoba na chodbách,
kterou představují obrazy, fotografie ze života školy, práce žáků, odborné pomůcky, přispívá
k podnětnému prostředí.
V prostorách školy probíhá zájmové vzdělávání organizované SVČ. Řízením SVČ pověřil
ředitel interního zaměstnance školy a předal mu veškeré kompetence spojené s činností
střediska. Ostatních deset pedagogů volného času jsou externími zaměstnanci SVČ, devět
z nich jsou současně pedagogickými pracovníky školy. Koncepce rozvoje SVČ je součás tí
koncepce školy. Některé stanovené cíle jsou spíše formální a neodráží reálné možnosti
střediska k jejich plnění. Méně funkční je vlastní řízení, monitorování a vyhodnoco vá ní
pedagogických procesů, aktivity vedoucího SVČ jsou zaměřeny spíše na organizač n í
záležitosti spojené s chodem střediska, zajištěním pedagogů volného času pro vedení ZÚ
a organizaci příležitostných aktivit ve spolupráci se školou. Ne vždy se daří zajistit optimální
personální podmínky vzhledem k aktuálnímu zájmu a potřebám účastníků, což se odráží
v omezené nabídce zájmových útvarů. Vnitřní přenos informací je založený především na
každodenním osobním kontaktu. Pravidelná každoroční interní autoevaluace v jednotlivýc h
ZÚ přináší převážně pozitivní informace o průběhu vzdělávání a plnění cílů jednotlivýc h
ZÚ. Vedení střediska nemá plán vlastního manažerského a pedagogického rozvoje, což má
vliv na řízení a další rozvoj střediska. Pro svoji činnost využívá SVČ učebny školy, ke
sportovním aktivitám malou školní tělocvičnu. V úzké spolupráci se školou se středisko
podílí na organizování adaptačních kurzů, dále rozmanitých besed a přednášek v rámci
duchovního dne a jednodenních poutí.


                           Hodnocení průběhu vzdělávání
Všechny sledované hodiny probíhaly v atmosféře vzájemného respektu a důvěry. Žáci kladli
otázky bez obav, vyjadřovali se k tématu, diskutovali s vyučujícími. Vyučující podporovali
otevřenou komunikaci, jejich přístup k žákům byl vstřícný. Žákům se specifick ými
vzdělávacími potřebami byla věnována adekvátní podpora. V navštívených hodinách byly
účelně zařazeny formy frontální, skupinové, individuální práce či práce ve dvojicích
s použitím aktivizačních metod. Vyučující sdělovali cíle hodin, často však v závěru hodin
chyběl prostor pro jejich vyhodnocení. V některých hodinách byli žáci vedeni
k sebehodnocení. Vyučující sdílí se žáky vlastní výukové materiály prostřednictvím
výukové platformy. Názornost výuky byla ve větší části hospitovaných hodin podpořena


                                              3/8
využitím digitálních technologií vyučujícími, méně však byli žáci vedeni k vyhledá vá ní
informací z různých zdrojů.
K účelnému rozvoji komunikativních a sociálních kompetencí přispělo vzdělávání v oblasti
jazyk a jazyková komunikace. V hospitovaných hodinách pedagogové vhodně střídali pestré
výukové formy a metody, žáci byli vedeni a podporováni k aktivnímu používání praktických
řečových dovedností. Pozornost byla věnována rozvoji čtenářské gramotnosti žáků analýzo u
textu a použitím metod kritického myšlení. Při skupinové práci žáci aktivně vyhledá va li
informace z internetových zdrojů, třídili je a prezentovali své výstupy. Vyučující žáky
k práci vhodně motivovali, podporovali, což vedlo k naplnění vzdělávacích cílů.
Výuka ve vzdělávací oblasti člověk a příroda rozvíjela sociální a komunikativní kompetence
při skupinové práci žáků.
K rozvoji pohybových dovedností jsou žáci vedeni i přes omezené prostorové podmínky. Ve
výuce tělesné výchovy žáci se zájmem plnili zadané úkoly, při kolektivní hře dodržovali
nastavená pravidla a vzájemně spolupracovali. Společným znakem sledovaných hodin byl
vstřícný, respektující a specifický přístup vyučujících k žákům vzhledem k jejich rozdílným
pohybovým schopnostem a dovednostem.
Ve sledovaných hodinách odborných předmětů byly zařazením forem frontální, skupinové
výuky i samostatné práce efektivně rozvíjeny odborné, sociální, osobnostní a komunikativní
kompetence žáků. K rozvoji čtenářské gramotnosti přispěla práce s odborným textem.
Střídáním výukových forem bylo podporováno aktivní zapojení žáků do vzdělávac ího
procesu. Ve většině sledovaných hodin vyučující kladli potřebný důraz na osvojení
klíčových pojmů, procvičování a upevnění učiva, vyučující vedli žáky ke správnému
používání odborné terminologie, efektivnímu propojování znalostí s poznatky z praktického
vyučování i etickému přístupu k nemocnému. Názornost výuky byla podpořena účelným
využitím didaktické techniky, názorných pomůcek a instruktáží k praktickým činnoste m.
Žáci přistupovali aktivně k plnění zadaných úkolů a procvičování praktických činností, při
kterých aplikovali získané vědomosti a dovednosti. Méně pozornosti bylo věnováno
závěrečnému shrnutí probíraného učiva a ověřování naplnění stanovených vzdělávacích cílů.
Praktická výuka, realizovaná ve zdravotnických zařízeních, byla dobře zorganizo vá na
a zajištěna na odděleních lůžkové péče a navazovala účelně na teoretickou výuku. Formální
nedostatky byly však identifikovány v náležitostech smluv o spolupráci při praktickém
vyučování. Žáci byli zapojeni do praktických činností ošetřovatelské péče, zaznamená va li
údaje do zdravotnické dokumentace, vypracovávali ošetřovatelskou dokumentac i,
upevňovali získané vědomosti pod vedením vyučujících, které je vstřícně podporovaly,
instruovaly a provázely praktickou výukou. Žáci profesionálně komunikovali s pacienty,
v týmu zdravotnického personálu i mezi sebou, spolupracovali při péči o pacienty a odváděli
tak kvalitní práci i u na ošetřovatelskou péči náročných imobilních pacientů. Projevovali
úctu a vstřícný přístup k nemocnému, dbali na uspokojování jeho potřeb, čímž realizova li
cíle koncepčních záměrů školy. Žáci prokazovali požadované dovednosti k výkonu
povolání, v průběhu praktické výuky dokázali zhodnotit svou práci.


                         Hodnocení výsledků vzdělávání

Škola průběžně sleduje a vyhodnocuje výsledky vzdělávání žáků dle nastavených pravidel
školního řádu. Vyučující využívají k zjišťování vzdělávacího pokroku žáků metody ústního,
písemného i praktického ověřování vědomostí a dovedností. Informace o výsledcíc h
vzdělávání jsou předávány zákonným zástupcům prostřednictvím elektronické ho
informačního systému školy a konzultačních hodin. Průběžné skupinové i individuá lní
výsledky jsou prezentovány na jednáních pedagogické rady, jsou analyzovány. V případě


                                           4/8
zjištění horších výsledků je identifikovaným žákům ohroženým rizikem školního neúspěchu
nabídnuto doučování a individuální konzultace vyučujících.
Výsledky vzdělávání žáků vykazují za poslední tři školní roky srovnatelnou úroveň.
V posledních třech školních letech všichni žáci oboru středního vzdělávání s výučním listem
vykonali závěrečnou zkoušku úspěšně. V porovnání s celorepublikovou úrovní výsledků
žáků ostatních škol je celková úspěšnost žáků při ukončování vzdělávání maturitní zkouškou
srovnatelná se školami stejné oborové skupiny. Škola přijala opatření k podprůměrným
výsledkům maturitní zkoušky z období před třemi lety dosažených v českém a cizím jazyce,
když žákům umožnila v rámci nabídky zájmového vzdělávání systematické doplnění,
upevnění a procvičení požadovaného učiva a potřebných kompetencí.
Vhodným nástrojem ke zlepšování sociálního klimatu, rozvoji sociálních a komunikativníc h
dovedností jsou pravidelné schůzky s názvem „Naslouchání u čaje“, na kterém se zástupci
tříd setkávají se vedením školy a v atmosféře vzájemné důvěry projednávají potřeby žáků.
Pozitivní dopad na klima školy má také pravidelná autoevaluace k získání zpětné vazby od
žáků ke kvalitě výuky a klimatu školy, pořádání projektových dnů zaměřených na posílení
třídních kolektivů např. Den prevence, Duchovní den, Sportovní den, ve spolupráci se SVČ
Svátek sv. Anežky. Žáci se aktivně účastní ve velkém počtu školního kola matematické
a chemické olympiády, soutěže Bible a my, psychologické olympiády, celostátní soutěže
první pomoci, mezinárodní výtvarné soutěže a sportovních soutěží, což má pozitivní dopad
na rozvoj jejich odborných kompetencí, posílení sounáležitosti se školou a upevnění
vzájemných vztahů. Škola instalovala schránku důvěry, která je však využívána minimá lně,
žáci při řešení osobních problémů upřednostňují individuální rozhovory s třídními učiteli či
výchovnou poradkyní.
Zájemcům o vzdělávání z řad žáků základních škol škola každoročně připravuje zážitkovo u
akci „Na den žákem SŠ“, která navazuje na den otevřených dveří a přibližuje žákům
vzdělávací obsah prezentací jednotlivých předmětů.
K rozvoji sociálních, pracovních a osobnostních kompetencí žáků výrazně přispívá Den
církevních škol, ve kterém žáci druhých a třetích ročníků navštíví jako dobrovolníci domovy
pro seniory, denní stacionář pro osoby se zdravotním postižením, hospic, domov pro
mentálně postižené, ZOO Brno, mateřské a základní školy s programem první pomoci. Žáci
zapojením do dobrovolnických činností, aktivní účastí v charitativních sbírkách, na akci
Duchovní den participují na koncepci školy.
Mnohostranná spolupráce s partnery je velmi přínosná pro další rozvoj školy. Škola udržuje
a rozvíjí partnerství se širokým spektrem organizací, jejímž prostřednictvím dochází
k rozvoji osobnostních, sociálních a profesních kompetencí souvisejících s přípravou na
budoucí povolání. Významnými partnery, u nichž probíhá odborná praxe a současně nabízí
pracovní místa absolventům školy, jsou přední zdravotnická zařízení i zařízení sociální péče.
Významným strategickým partnerem školy i SVČ je zřizovatel. Partnery v předávání
zkušeností, spolupráci při zdravotnické osvětě a výuce první pomoci jsou zdravotnické
a církevní školy. Při spolupráci s neziskovými organizacemi se žáci zapojují do mnoha
charitativních sbírek.
Škola vytváří podmínky a motivuje žáky k zapojení do širokého spektra aktivit
s pozitivním dopadem na komplexní rozvoj jejich klíčových i odborných kompetencí
a naplnění profilu absolventa.


                                         Závěry
Vývoj školy a školského zařízení
- Navýšení počtu žáků



                                            5/8
- Zlepšení materiálních a prostorových podmínek školy
- Personální    změna    na   pracovním    místě    vedoucího    střediska   volného    času

Silné stránky
- Spolupráce s mnoha partnery podporuje rozvoj klíčových i odborných kompetencí žáků
- Škola podporuje dobrovolnické aktivity žáků, které vedou k jejich sociálnímu rozvoji
- V praktické výuce jsou výrazně podporovány osobnostní, komunikativní, sociální
  a odborné kompetence žáků

Slabé stránky nebo příležitosti ke zlepšení
- Jen v menší části sledovaných hodin byli žáci vedeni k vyhledávání informací z různých
  zdrojů
- V převážné většině hodin neprobíhalo závěrečné hodnocení naplnění stanovenýc h
  vzdělávacích cílů žáky ani učiteli

Doporučení pro zlepšení činnosti školy a školského zařízení
- Zařadit do výuky pravidelné vyhodnocování vzdělávacích cílů, hospitační činnost zaměřit
  na sledování práce s cíli
- Ve výuce více podporovat metodu vyhledávání informací prostřednictvím různých zdrojů
  a využití digitálních technologií.
- V plánu osobního rozvoje vedoucího střediska volného času nastavit a realizovat další
  vzdělávání v oblasti řízení školského zařízení


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní vzdělávací program střediska volného času s platností od 1. 9. 2018
 2.   Školní vzdělávací programy jednotlivých oborů středního vzdělávání platné ve
      školním roce 2022/2023
 3.   Školní řád platný od 1. 9. 2020
 4.   Vnitřní řád střediska volného času s účinností od 30. 8. 2019, aktualizace 23. 11. 2022
 5.   Výpis z rejstříku škol a školských zařízení IZO: 110 009 541 Střední škola,
      IZO: 181 034 727 Středisko volného času z 21. 11. 2022
 6.   Z 15-01 Výkaz o činnosti střediska volného času podle stavu k 31. 10. 2022


                                            6/8
 7.   Rozvrh zájmových útvarů na školní rok 2022/2023
 8.   Záznamy o práci v zájmovém útvaru ve školním roce 2022/2023 – vzorek
 9.   Přihlášky do zájmových útvarů pro školní rok 2022/2023 – vzorek
10.   Hospitační záznamy za školní rok 2021/2022 a 2022/2023
11.   Výroční zpráva o činnosti SVČ ve školním roce 2021/2022
12.   Autoevaluační zpráva o činnosti SVČ za školní rok 2021/2022
13.   Minimální preventivní program včetně krizového plánu, školní rok 2022/2023
14.   Plán činnosti a úkolů výchovného poradce na školní rok 2022/2023
15.   Dokumentace žáků se speciálními vzdělávacími potřebami (vybraný vzorek), zprávy
      z jednání s rodiči (vybraný vzorek)
16.   Zápisy z jednání pedagogické rady ve školním roce 2021/2022, 2022/2023
17.   Zápisy z předmětových komisí ve školním roce 2022/2023
18.   Výpis z obchodního rejstříku, vedeného Krajským soudem v Brně oddíl C, vložka
      51621 ze dne 25. 11. 2022
19.   M 8 Výkaz o střední škole podle stavu k 30. 9. 2022 z 3. 10. 2022
20.   Dodatek smlouvy o poskytování školního stravování pro žáky a zaměstnance
      uzavřený s Církevním domovem mládeže Svaté Rodiny a Školní jídelnou s.r.o. ze dne
      29. 8. 2022
21.   Personální dokumentace pedagogických pracovníků ve školním roce 2022/2023 –
      doklady o dosaženém vzdělání (vzorek)
22.   Dokumentace školy k hodnocení ekonomických podmínek, zajištění bezpečnosti
      a zdraví žáků
23.   Rozvrh tříd ve školním roce 2022/23
24.   Výroční zprávy o činnosti Církevní střední zdravotnické školy s.r.o. za školní rok
      2021/2022, 2020/2021, 2019/2020
25.   Plán dalšího vzdělávání pedagogických pracovníků ve školním roce 2022/2023



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



                                          7/8
Titul, jméno, příjmení, funkce
 Mgr. Kateřina Veselá, školní inspektorka,
 vedoucí inspekčního týmu
 PhDr. Šárka Maleňáková, Ph.D., školní
 inspektorka
 Mgr. Blanka Prachařová, školní
 inspektorka

 Ing. Ilona Ptáčková, školní inspektorka

 RNDr. Anna Bayerová, Ph.D., školní
 inspektorka

 Ing. Hana Šarounová, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                             8/8
