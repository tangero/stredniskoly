                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1306/21-B


Název                                Gymnázium Brno-Řečkovice, příspěvková organizace
Sídlo                                Terezy Novákové 2, 621 00 Brno - Řečkovice
E-mail                               krupka@gyrec.cz
IČ                                   48513512
Identifikátor                        600013413
Právní forma                         příspěvková organizace
Zastupující                          RNDr. Peter Krupka, Ph.D.
Zřizovatel                           Jihomoravský kraj
Místo inspekční činnosti             Terezy Novákové 2, Brno - Řečkovice
Termín inspekční činnosti            19. 10. 2021 − 21. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.




2021/2022
                                   Charakteristika
Gymnázium Brno – Řečkovice, příspěvková organizace (dále škola) vykonává činnost
střední školy a školní jídelny. V období od poslední inspekční činnosti v roce 2013 je počet
žáků setrvalý. Ke dni inspekční činnosti bylo ve škole vzděláváno v osmi ročnících 495 žáků
v denní formě oboru vzdělávání 79-41-K/81 Gymnázium (osmileté). V době inspekční
činnosti školu navštěvovalo 9 žáků se speciálními vzdělávacími potřebami (dále SVP)
a 8 žáků s odlišným mateřským jazykem.
Vzdělávání žáků probíhá v bezbariérové budově a škola využívá kromě kmenovýc h
a odborných učeben také zahradu k výuce přírodovědných předmětů. Nabídky školního
stravování mají možnost žáci využívat ve školní jídelně výběrem ze dvou druhů jídel.


                         Hodnocení podmínek vzdělávání
Ředitel školy účelně využívá dlouholeté zkušenosti s vedením a řízením školy. Hlavní cíle
formulované v koncepci rozvoje školy, jsou reálné a směřují k podpoře vzdělávání žáků,
ale vyznačují se částečnou disproporcí zejména ve vztahu k hospitačním činnostem. Na
řízení školy se podílí jeho dvě zástupkyně a také velkou měrou předsedové osmi
předmětových komisí. Předsedové předmětových komisí spoluvytváří tzv. „kolegium
ředitele školy“ a spolu s vedením školy prosazují otevřený a vstřícný přístup ke všem
aktérům vzdělávání prostřednictvím pravidelných porad, což umožňuje operativně reagovat
na pedagogické i provozní potřeby školy.
Delegování odpovědnosti a kompetencí za jednotlivé oblasti vzdělávání je funkční
při zajišťování chodu školy, ale vykazuje nedostatky v hospitační činnosti a hodnocení
průběhu vzdělávacího procesu. Vedení školy nerealizuje hospitační činnost v dostatečné
míře a na základě zjištění z ní nepřijímá žádná opatření ani doporučení pro zlepšení úrovně
vzdělávacího procesu. Toto se děje pouze nahodile na neformální úrovni. Vzájemné
hospitace učitelů k inspiraci a sdílení zkušeností jsou částečně využívané, ale bez reálných
výstupů vedoucích ke zkvalitnění těchto činností.
Vedení školy motivuje pedagogy k účasti na jejich profesním rozvoji. Jako hlavní prioritu
dalšího vzdělávání zvolilo aktivity v oblasti využití digitálních technologií pro všechny
pedagogy v návaznosti na změnu Rámcových vzdělávacích programů a aplikací do Školního
vzdělávacího programu (dále ŠVP). V tělovýchovné oblasti je profesním vzdělává ní
zaměřeno na pohybové aktivity, které souvisí s návratem žáků do škol po dlouhém období
distanční výuky. Celkově ovšem dalšímu vzdělávání pedagogických pracovníků chybí
koncepční plán pro zvýšení úrovně vzdělávání pedagogů například v aktivizač níc h
metodách a formách práce. Žáci školy jsou pedagogy respektováni na partnerské úrovni,
mají možnost podílet se na tvorbě pravidel školy prostřednictvím žákovského parlamentu.
Možnost vyjádřit se k dění ve škole mají také přes redakční radu školního časopisu Gilotina.
Škola podnětům žáků věnuje adekvátní pozornost. Pro vzdělávání žáků zajišťuje škola
bezpečné a příjemné prostředí, ale materiální podmínky pro tělovýchovné aktivity nejsou
ideální. Škola má všechny učebny vybavené didaktickou technikou.
Činnost školního poradenského pracoviště zajišťují dvě výchovné poradkyně a školní
metodik prevence. Postavení školního poradenského pracoviště však není jednoznačně
ukotveno v organizační struktuře školy a chybí nastavení přímé odpovědnosti za jeho
činnost. Výchovné poradkyně mají činnost rozdělenou (pro nižší a vyšší gymnázium)
a věnují se především spolupráci se školskými poradenskými zařízeními při zajišťová ní
podpůrných opatření pro žáky se SVP, kariérovému poradenství a metodicky vedou
jednotlivé pedagogy.


2021/2022                                    2
Pedagogové      jsou   informováni      o   individuálních    vzdělávacích     potřebách
žáků prostřednictvím školního elektronického systému, ale ne vždy věnovali pozornost
uplatňování podpůrných opatření ve výuce. V rámci hospitační činnosti nesledovalo vedení
školy ani výchovné poradkyně výsledky těchto žáků a informace získávali převážně
na jednáních pedagogické rady. Z celkového počtu žáků se SVP jsou dva žáci
s diagnostikovaným mimořádným nadáním, avšak ve sledované výuce nebyla zřejmá
diferenciace úkolů. Škola nemá nastavený funkční systém vyhledávání žáků mimořád ně
nadaných a nadaných. Toto je prováděno spíše nahodile s intuitivními prvky identifikace
těchto žáků.
Kariérovému poradenství je ze strany školy věnována náležitá pozornost, a to i v rámci
realizace evropského projektu KaPoDaV (spolufinancován Evropskou unií), jehož
spoluřešitelem byla škola, a který byl zaměřen na oblast podnikavosti, kariérového
poradenství a dalšího vzdělávání.
K realizaci a naplňování školního vzdělávacího programu gymnázia nejen v oblasti
přírodovědného vzdělávání slouží nově moderně vybavené učebny a laboratoře, které
vznikly vybudováním nástavby školy. K výuce slouží také část školního pozemku, která
je přebudována na přírodní laboratoř. V rámci realizace školního projektu vzniklo na tomto
pozemku také pracoviště pro analýzu půd, vod a plynů uvolněných při spalování fosilníc h
a obnovitelných paliv a dále zeměpisné a matematické stanoviště. Prostory přírodní
laboratoře jsou pravidelně využívány pro výuku, což má pozitivní dopad na rozvoj
přírodovědné gramotnosti žáků.
Škola je zapojena do mnoha vzdělávacích projektů a partnerských aktivit i výměnnýc h
pobytů. Například je to partnerství s gymnáziem ve Stuttgartu, Kasselu, výměnný pobyt
se střední školou v Holandsku, partnerství s francouzskou střední školou, ale také studijní
pobyty v Anglii.


                          Hodnocení průběhu vzdělávání
Celkově se výuka vyznačovala příznivou pracovní atmosférou. Žáci dodržovali pravidla
pro komunikaci s učiteli a respektovali nastavené postupy práce. Na obou stupních
gymnázia většina žáků prokazovala výbornou úroveň vědomostí a dovedností, což odpovídá
jejich vzdělávacím výsledkům. Diferenciace výuky s ohledem na schopnosti a dovednosti
jednotlivců nebyla využívána, toto neumožňovalo optimálně rozvíjet studijní potenciál
a nadání jednotlivých žáků. Hospitované hodiny v průběhu vzdělávání vykazova ly
rozdílnou úroveň. S výjimkou dvou hospitovaných hodin byl partnerský a profesioná lní
přístup pedagogů také patrný ve sledované výuce. V části sledovaných hodin učitelé žáky
vhodně podněcovali k aktivitě. V těchto hodinách byly účelně střídány pestré metody
a formy práce, žáci dokázali obhájit svůj názor a vedle osvojených znalostí zdařile rozvíje li
klíčové kompetence. V dalších sledovaných hodinách převládala frontální výuka, která byla
méně efektivní vzhledem ke stanoveným vzdělávacím cílům. Tyto hodiny byly méně
metodicky propracované a nevytvářely vhodné podmínky pro aktivizaci žáků a rozvoj
tvořivého myšlení. V těchto hodinách žáci nebyli cíleně vedeni k vyhledávání a kritickému
zpracování informací, nevyužívali k tomu v dostatečné míře digitální technolo gie.
Vzhledem ke schopnostem žáků nebyly také v dostatečné míře rozvíjeny kompetence
k řešení problému – vyučující nezařazovali dostatečně problémové úlohy. Jen částečně
se dařilo učitelům poskytnout kvalitní zpětnou vazbu v průběhu a závěru hodin. Vrstevnické
hodnocení probíhalo výjimečně. V hospitovaných hodinách nebyly zaznamenané specifické
metody práce s žáky se SVP, diagnostikovaným nadáním nebo žáky s odlišným mateřským
jazykem, ani individualizovaný obsah vzdělávání.


2021/2022                                     3
Ve sledovaných hodinách cizích jazyků vzdělávací oblasti jazyk a jazyková komunikace
byla hlavním znakem důsledná práce v navozeném cizojazyčném prostředí, po celou dobu
výuky. Žáci převážně prokazovali výbornou znalost cizího jazyka, byli schopní jazykově
správně vést rozhovory a flexibilně řešit různá problémová cvičení. Komunikativní
a sociální dovednosti žáků byly vhodně rozvíjeny za pomoci kooperativních činností, které
se účelně prolínaly celou výukou cizích jazyků. V mateřském jazyce byly sledovány
převážně hodiny literatury, kde výuka probíhala v širších souvislostech. Zařazované činnosti
žáků se vhodně střídaly od samostatné práce, přes kooperativní vyučová ní,
až ke společné práci celé třídy, kde se v průběhu i závěru hodiny dařilo pracovat
s nastaveným cílem.
Ve vzdělávací oblasti přírodovědných předmětů byly stanoveny cíle, které prohlubova ly
především znalosti a dovednosti žáků. Výuka probíhala převážně frontální formou
doplněnou řízeným rozhovorem. Výrazný podíl využité metody výkladu v některých
hodinách nedával žákům prostor pro aktivní zapojení do výuky a nepodporoval rozvoj jejich
komunikačních dovedností. Ve většině hodin vyučující efektivně využívali didaktickou
techniku. Pedagogové dbali na mezipředmětové vztahy a vedli žáky k propojování poznatků
z výuky s běžným životem. Z hlediska organizace vyučovací hodiny kladli učitelé malý
důraz na závěrečné shrnutí učiva a zhodnocení hodiny ze strany žáků. Výuka probíhajíc í
v laboratořích (včetně přírodní laboratoře) byla promyšlená, žáci se aktivně zapojovali,
pracovali samostatně nebo ve dvojicích a o zadaných úkolech diskutovali. Ve vyučovac í
hodině přírodovědných praktik byly vhodným způsobem cíleně rozvíjeny především
praktické znalosti a dovednosti žáků. Učitelé kladli aktivizující otázky, které vedly žáky
k samostatnému uvažování a formulování nových poznatků na základě již nabytých znalostí
a zkušeností. Vyučující také vedli žáky k aktivní práci s chybou – žáci hledali příčiny chyby,
většinou ji sami, případně s dopomocí vyučujícího odstranili. Badatelsky zaměřená výuka
směřovala žáky především k hledání zákonitých souvislostí přírodních procesů.
Ve vzdělávací oblasti informatika a informační a komunikační technologie vyučujíc í
vytvářel dostatek prostoru pro komunikaci i v náročnější formě, podporoval rozvoj
komunikativních kompetencí, vedl žáky k vyjádření názoru, vhodně motivoval a podněcoval
k analýze a řešení problémů.
V hospitovaných hodinách oblasti člověk a společnost byly uplatňovány tradiční formy
výuky. V dějepise probíhala frontální výuka, ale s poutavým výkladem kvalitně podpořeným
didaktickou technikou – video, zapojení žáků probíhalo spíše formou řízeného rozhovoru.
Vzdělávací cíl byl zaměřen pouze na získání znalostí, klíčové kompetence nebyly rozvíjeny
téměř vůbec. V zeměpise byla ve sledovaných hodinách dobře využitá názornost (využití
map a atlasů), ale bez vhodné další podpory didaktické techniky. V těchto hodinách chybělo
zapojení takových metod a forem práce, které by žákům umožňovaly objevovat nové
poznatky samostatně, hledat příčinné souvislosti mezi jejich zkušenostmi, reálným životem
a probíraným učivem.
Výuka tělesné výchovy byla dobře organizačně zajištěna, její zařazení v průběhu školního
dne (nejednalo se o okrajové hodiny) vhodně podporovaly jak tělesnou, tak i duševní
relaxaci žáků. V hospitovaných hodinách probíhalo kvalitní rozcvičení před samotnou
pohybovou aktivitou. V průběhu hlavních činností byli žáci vhodně motivováni.
V hudební výchově bylo vzdělávací prostředí motivačním a zároveň relaxačním činite le m.
V úvodních části hodin žáci vhodně zvolenými metodami procvičovali orientaci v zápisu
jednoduchých skladeb a následně s pedagogem za využití klavíru prohlubovali znalosti
hudební teorie. Rozvoj pěveckého potenciálu byl zařazen v druhé části hodin za doprovodu
klavíru. Pedagog dbal na zásady hlasové hygieny.


2021/2022                                     4
                          Hodnocení výsledků vzdělávání
Znalosti a dovednosti žáků pedagogové ověřují a hodnotí průběžně podle pravidel
stanovených ve školním řádu. Využívají převážně běžné evaluační nástroje, nejčastěji
písemné a ústní zkoušky, případně praktické či pohybové ověřování. Jiné prostředky vhodné
pro hodnocení individuálního pokroku, např. portfolia žáků, pedagogové využíva jí
jen ojediněle. Jen v omezené míře využívá škola k další práci s výsledky vzdělávání žáků
např. interní nebo externí testování znalostí a dovedností.
Celkovými výsledky žáků se pedagogové zabývali na pravidelných jednáních pedagogické
rady. K vyhodnocení prospěchu a chování žáků však dochází spíše na úrovni souhrnnýc h
statistických výsledků tříd. Není zřejmé, jak pedagogičtí pracovníci vyhodnocují výsledky
žáků s potřebou podpůrných opatření nebo žáků nadaných. Žáci školy dlouhodobě vykazují
výborné výsledky vzdělávání. Neprospívající žáci se v posledních třech letech vyskytli spíše
výjimečně, škola jim poskytovala podporu především formou individuálních konzultac í.
Stejně tak chování nebylo u žádného žáka hodnoceno v tomto období sníženou známkou.
Vysokou úroveň výsledků vzdělávání, kterou dosahují žáci v průběhu studia, potvrzují
vynikající výsledky žáků při jeho ukončování maturitní zkouškou. V posledních třech letech
byla hrubá úspěšnost žáků u této zkoušky stoprocentní. V porovnání s ostatními školami
ve stejné skupině oborů vykazuje škola dlouhodobě vyšší úroveň těchto výsledků. Škola
úspěšně motivuje žáky k uplatnění jejich cizojazyčné gramotnosti v jazykové zkoušce
v průběhu studia. Každoročně část žáků získává mezinárodní jazykový certifikát podle
úrovně svých znalostí.
K posilování klíčových kompetencí žáků a propojování učiva s běžným životem význa mně
přispívá koncepce projektové výuky zařazená v každém ročníku a probíhající mimo školu.
Zaměření jednotlivých projektů je pestré, vhodně doplňuje jednotlivé vzdělávací oblasti
ŠVP (např. projekty s environmentální, dějepisnou nebo zeměpisnou orientací). Nadání žáků
rozvíjí škola zejména podporou jejich účastí v mnoha vědomostních a dovednostníc h
soutěžích, ve kterých dosahují opakovaně výborných výsledků. Jejich úspěšnost škola
podporuje formou zapojení do práce v tzv. Olympijském semináři mimo běžnou výuku.
Některé soutěže a olympiády, kterých se účastní i žáci z jiných škol, škola také pravidelně
organizuje. S cílem vytvořit žákům vhodné podmínky pro uplatnění jejich individuálního
zájmu, profilaci studijní a profesní orientace a posílení kompetencí v oblasti jejich nadání
zařadila škola do ŠVP vyššího gymnázia realizaci tzv. ročníkové práce. S využitím
mezipředmětových vztahů žáci zpracovávají pod vedením interního i externího konzulta nta
zvolené téma, většinou ve spolupráci s vysokými školami, Akademií věd nebo jinými
odbornými pracovišti. Práci následně obhajují na školním kole přehlídky středoškolské
odborné činnosti (SOČ). Důraz je kladen na vysokou úroveň zpracování. Většina aktivit
podporující rozvoj nadání žáků je však cílena na žáky vyššího gymnázia, na nižš ím
gymnáziu není tato podpora uplatňována v dostatečné míře vzhledem k značné studijní
motivaci těchto žáků.
Sledování úspěšnosti žáků v průběhu celého školního roku umožňuje sdílený elektronick ý
informační systém. Pro zákonné zástupce žáků jsou dalším zdrojem informací třídní schůzky
a hovorové hodiny. Činnost žáků škola vhodně prezentuje také prostřednictvím školních
webových stránek nebo formou akcí, kdy otvírá školu veřejnosti. Úspěšné jsou např. dny
otevřených dveří, zahradní slavnost nebo muzejní noc. Do organizace i průběhu takových
školních akcí jsou žáci aktivně zapojeni např. v roli průvodců a mohou tak dobře posilovat
sociální a komunikační dovednosti.




2021/2022                                    5
                                         Závěry
Vývoj školy
- Ve školním roce 2019/2020 byla uvedena            do provozu     nástavba    pro výuku
  přírodovědných předmětů.
Silné stránky
- Průběh vzdělávání v oblasti jazyk a jazyková komunikace vykazuje nadprůměrno u
  úroveň, která vhodným způsobem rozvíjí jazykové kompetence žáků.
- Žáci dosahují dlouhodobě výborných výsledků vzdělávání v jeho průběhu i při jeho
  ukončování maturitní zkouškou.
- Škola se aktivně zapojuje do projektů umožňujících žákům pobyt na zahraničních stážích
  pro získávání jazykových zkušeností a odlišností jednotlivých kulturních hodnot.
- Pro rozvoj přírodovědné gramotnosti škola vytváří žákům výborné materiální podmínky.
Slabé stránky
- Kontrolní činnost vzdělávacího procesu není plně funkční. Hospitační činnost není
  systematická, chybí analýza zjištění a zpětná vazba směřující ke zlepšení práce.
- Ve škole nejsou aktivně vyhledáváni mimořádně nadaní a nadaní žáci a postup pro jejich
  identifikaci není jasně nastaven.
- Materiální podmínky pro zajištění tělovýchovných aktivit nejsou optimální.
- V části hodin převládala frontální výuka a žáci neměli dostatečný prostor pro aktivní
  zapojení do procesu výuky. V průběhu vzdělávání nebyla v dostatečné míře uplatněna
  diferenciace vzdělávacího obsahu, která by umožnila rozvoj studijního potenciálu
  jednotlivých žáků.
Doporučení pro zlepšení činnosti školy
- Hospitace využívat jako aktivní nástroj ke zvyšování kvality ve vzdělávání. Nastavit
  reálný plán hospitací, zjištění důsledně vyhodnocovat a přijímat opatření s následnou
  zpětnou vazbou.
- Zpracovat metodiku aktivního vyhledávání mimořádně nadaných žáků i nadaných žáků.
  Vytvořit funkční systém péče při práci s těmito žáky.
- V dalším vzdělávání pedagogických pracovníků se zaměřit na osvojení aktivizač níc h
  metod a forem výuky a kooperativního vzdělávání. Následně motivovat pedagogické
  pracovníky k uplatňování moderních didaktických metod ve výuce.
- Efektivně využívat ve výuce diferenciaci učiva vzhledem k potřebám a schopnostem žáků
  se speciálními vzdělávacími potřebami i nadaných tak, aby jejich studijní potenciál byl
  optimálně rozvíjen.


                                   Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.



2021/2022                                   6
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výroční zpráva školy za školní rok 2020/2021.
 2.    Školní řád školy, aktualizace k 1. září 2021
 3.    Organizační řád školy, 1. září 2019
 4.    Koncepce rozvoje školy – Gymnázium – Řečkovice, příspěvková organizace, leden
       2019
 5.    Plán dalšího vzdělávání pedagogických pracovníků, 1. září 2021
 6.    M 8 Výkaz o střední škole podle stavu k 30. září 2021 ze dne 15. října 2021
 7.    Školní vzdělávací program s názvem : ŠVP pro osmileté studium, platnost od 1. září
       2019
 8.    Preventivní program školy pro školní rok 2021/2022
 9.    Dokumentace školního poradenské pracoviště vedená 2021/22, ze dne 1. září 2021
10.    Rámcový plán výchovného poradce na školní rok 2021/2022 ze dne 5. září 2021
11.    Jmenování výchovných poradců a metodika primární prevence so. – pat. jevů pro
       školní rok 2021/2022
12.    Dokumentace k žákům se SVP
13.    Elektronický informační systém školy ve školním roce 2021/2022
14.    Písemnosti žáků v cizím jazyce při hospitaci ve školním roce 2020/2021(vzorek)
15.    Zápisy z jednání pedagogické rady vedené ve školním roce 2020/2021 a 2021/2022
16.    Zápisy z jednání předmětových komisí ve školním roce 2020/2021
17.    Celkové výsledky žáků – přehledy klasifikace za školní roky 2018/2019, 2019/2020,
       2020/2021
18.    Písemnosti žáků vedené ve školním roce 2021/2022 – vzorek
19.    Závěrečná ročníková práce žáků – vzorek
20.    Zřizovací listina čj. 20/20 ze dne 30. dubna 2015
21.    Jmenovací dekret čj. JMK 50458/2014, potvrzení o obsazení pracovního místa
       ředitele čj. JMK 102190/2020
22.    Inspekční zpráva Čj. ČŠIB-1468/13-B , ze dne 19. prosince 2013
23.    Webové stránky školy k datu inspekční činnosti
24.    Přehled zaměstnanců s informací o dosaženém vzdělání a platovém zařazení
25.    Dokumentace školy k posouzení ekonomických podmínek školy, zajištění
       bezpečnosti žáků a školního stravování




2021/2022                                   7
                                           Poučení
Podle § 174 odst. 11 školského zákona může ředitel školského zařízení podat
připomínky k obsahu inspekční zprávy České školní inspekci, a to do 14 dnů po jejím
převzetí. Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Jiří Wasserburger, školní inspektor,       PhDr. Jiří Wasserburger v.r.
 vedoucí inspekčního týmu
 Ing. Ilona Ptáčková, školní inspektorka          Ing. Ilona Ptáčková v.r.
 Ing. Alena Svobodová, školní inspektorka         Ing. Alena Svobodová v.r.
 Bc. Olga Karmazínová, kontrolní                  Bc. Olga Karmazínová v.r.
 pracovnice
 Mgr. Zdeňka Kubíková, Ph. D., školní             Mgr. Zdeňka Kubíková, Ph. D., v.r.
 inspektorka

V Brně 29. 11. 2021


Datum a podpis ředitele potvrzující projednání a převzetí inspekční zprávy


 RNDr. Peter Krupka, Ph.D.,                       RNDr. Peter Krupka, Ph.D., v.r.
 ředitel školy

V Brně 3. 12. 2021




2021/2022                                     8
