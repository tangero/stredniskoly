CSI0X00DG73K




                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-187/25-K
                                       Sp. zn. ČŠIK-S-38/25-K


Název                               Střední škola živnostenská Sokolov, příspěvková
                                    organizace
Sídlo                               Žákovská 716, 356 01 Sokolov
E-mail                              skola@zivnostenska-sokolov.cz
IČO                                 75 059 151
Identifikátor                       651 012 988
Právní forma                        příspěvková organizace
Zastupující                         Mgr. Ilona Medunová
Zřizovatel                          Karlovarský kraj
Místo inspekční činnosti            Heyrovského 1626, Sokolov
                                    Heyrovského 1627, Sokolov
                                    Karla Havlíčka Borovského 1267, Sokolov
                                    Kpt. Jaroše 1843, Kraslice
                                    nábřeží Petra Bezruče 2291, Sokolov
                                    Pod nádražím 502, Kraslice
                                    Školní 715, Kynšperk nad Ohří
                                    Školní 764, Kynšperk nad Ohří
                                    Tovární 1363, Sokolov
                                    Žákovská 716, Sokolov
Inspekční činnost na místě          10. − 13. 3. 2025

Inspekční činnost byla zahájena předložením pověření k inspekční činnosti.
                            Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a
domovem mládeže podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zjišťování a hodnocení podmínek, průběhu a výsledků vzdělává ní
podle příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.


                                   Charakteristika
Střední škola živnostenská Sokolov, příspěvková organizace (dále „škola“) vykonává
činnost střední školy, domova mládeže a školní jídelny.
Ve škole se k datu inspekční činnosti vzdělává celkem 745 žáků, z toho ve čtyřech oborech
středního vzdělání s maturitní zkouškou (Informační služby denní forma vzdělává ní,
Kosmetické služby denní forma vzdělávání, Podnikání a Vlasová kosmetika nástavbová
denní forma vzdělávání) 247 žáků (dále také „obory s maturitní zkouškou“). Ve tříleté denní
formě vzdělává škola 436 žáků oborů středního vzdělání s výučním listem (Aranžér, Pekař,
Cukrář, Kadeřník, Kuchař – číšník, Truhlář a Prodavač) a ve dvouleté denní formě
vzdělávání (Práce ve stravování, Potravinářské práce, Potravinářská výroba a Dřevařská
výroba) 62 žáků (dále také „nematuritní obory“). K témuž datu evidovala škola 125 žáků se
speciálními vzdělávacími potřebami (dále také „SVP“) a 31 žáků s odlišným mateřským
jazykem. Žáci se vzdělávají v jednooborových třídách nebo ve třídách s více obory vzdělání.
Škola již nevzdělává žáky v oborech vzdělání Ekonomika a podnikání a Podnikání dálková
nástavbová forma.
Teoretické vyučování probíhá ve dvou budovách školy v Sokolově, v budově v ulici
Žákovská, kde sídlí i ředitelství školy, a v budově v ulici nábřeží Petra Bezruče. Praktické
vyučování je realizováno na školních pracovištích v Sokolově, Kynšperku nad Ohří,
Kraslicích a na smluvních pracovištích.
Ubytování žáků a činnosti navazující na školní vzdělávání jsou realizována v domově
mládeže v Sokolově. K datu inspekční činnosti bylo v domově mládeže ubytováno 58 žáků,
z toho 14 žáků z jiných škol.
Škola zajišťuje školní stravování žákům ve třech vlastních školních jídelnách v Sokolově,
Kynšperku nad Ohří a Kraslicích, školní jídelny slouží také jako stravovací zařízení pro
veřejnost. Školní jídelna v Sokolově poskytuje i celodenní stravování žákům ubytovaným
v domově mládeže.


                         Hodnocení podmínek vzdělávání
Škola reaguje rozmanitostí vzdělávací nabídky na potřeby trhu práce a v souladu se záměry
zřizovatele vytváří příležitosti pro vzdělávání žáků se širokým spektrem potřeb. Od
předchozí inspekční činnosti v roce 2019 došlo k částečné proměně oborové struktury. Škola
reagovala na zvýšený zájem uchazečů o některé obory a znovu otevřela obor vzdělání
Prodavač. Naopak v důsledku nezájmu o některé jiné obory přistoupila k výmazu oborů



                                           2/13
Ekonomika a podnikání (denní forma vzdělávání) a Podnikání (dálková nástavbová forma
vzdělávání) z rejstříku škol a školských zařízení. Oborová struktura školy je zaměřena
zejména na gastronomii a služby. Koncepční dokumenty jsou zpracovány na základě
podrobné analýzy stavu školy. Identifikované oblasti jsou každoročně vyhodnocovány. Ve
vztahu k výsledkům vzdělávání ve společné části maturitní zkoušky jsou cíle podpořeny
stanovením priorit a konkrétních postupů, které mají vést ke zvýšení úspěšnosti školy při
ukončování vzdělávání. Pro tvorbu strategických záměrů využívá škola také náměty
pedagogických pracovníků. Vedení školy provádí pravidelně evaluaci vzdělávacího procesu
také prostřednictvím dotazníkových šetření, např. posuzuje klima školy či příčiny vysokého
počtu zameškaných hodin žáků. Přijímaná opatření jsou postupně implementována do
vzdělávání, analýzou jejich dopadů se vedení školy zabývá systematicky.
Ke vzdělávání do prvního ročníku byli v hodnoceném období uchazeči přijímáni na základě
splnění kritérií přijímacího řízení. Pro přijetí do oborů s maturitní zkouškou je nastavena
jako nezbytná podmínka minimální hranice úspěšnosti v jednotné přijímací zkoušce. Vedení
školy je si vědomo nižších studijních předpokladů a dovedností uchazečů o vzdělává ní
především v oborech Kosmetička a Vlasová kosmetika. Nízkou úroveň znalostí a dovedností
významné části žáků přijatých do oborů s maturitní zkouškou škola opakovaně zjišťuje na
základě vyhodnocení vstupních testů z českého jazyka, matematiky a cizích jazyků
zadávaných žákům v prvním ročníku. Vedení školy na základě těchto zjištění definova lo
strategie k vyrovnání rozdílů a zvýšení jejich úspěšnosti ve vzdělávání. Převis poptávky
v oborech vzdělání Cukrář a Kadeřník umožnil škole v rámci školní přijímací zkoušky pro
školní rok 2024/2025 vybrat uchazeče s lepšími studijními předpoklady. Pro školní rok
2025/2026 plánuje vedení školy rozšířit školní přijímací zkoušku také na obor vzdělání
Aranžér.
Od obou předchozích inspekčních činností v letech 2019 a 2022 přijalo vedení školy řadu
opatření směřujících ke zkvalitnění vzdělávání (např. komplexní testování žáků v průběhu
studia, úprava učebních plánů ve školních vzdělávacích programech aj..). V oblasti řízení
ředitelka deleguje dílčí kompetence na další členy vedení, s nimiž spolupracuje.
Pedagogické procesy na úrovni vedení školy jsou řízeny efektivně. Průběžná hospitační
činnost je vyhodnocována na jednáních pedagogické rady a na jejím základě jsou
stanovovány priority na další období. V aktuálním školním roce vedení školy sleduje např.
metody a formy výuky, práci se žáky se SVP, stanovení a naplňování cíle hodin nebo práci
asistenta pedagoga v hodině. K objektivitě pohledu na vzdělávání slouží vedení školy závěry
ze vzájemných hospitací nebo postřehy pedagogů z tandemové výuky.
Na řízení vzdělávacího procesu participují také metodické orgány, které koordinují činnosti
učitelů dle předmětového a oborového zaměření. Především předmětové komise předmětů
společné části maturitní zkoušky se zabývají identifikací problémů a podrobnou analýzo u
výsledků vzdělávání žáků na základě externího testování, vstupních a srovnávacích testů, a
získávají tak relevantní informace, na základě kterých navrhují opatření ke zlepšení jako
např. trénování typových úloh didaktických testů, zařazování aktivit spojených s podporou
rozvoje čtenářské, jazykové nebo matematické gramotnosti apod. Ne všechna opatření jsou
ale ve výuce fakticky realizována (např. využití funkčních gramotností). Ke sledování
kvality vzdělávání slouží předmětovým komisím také vzájemné hospitace a náslechy.
Vzdělávání ve střední škole i v domově mládeže zajišťuje téměř 100 pedagogickýc h
pracovníků, z toho přibližně pětina nekvalifikovaných. Oproti předchozí inspekční činnosti
v roce 2019 se nekvalifikovanost mírně zvýšila. Největší podíl nekvalifikovaných pedagogů
tvoří učitelé odborných předmětů. Jejich nekvalifikovanost měla však jen v malé míře vliv
na kvalitu sledovaného průběhu vzdělávání. V důsledku celkového nárůstu počtu žáků o více



                                           3/13
než třetinu, včetně žáků se SVP, se navýšil i počet pedagogických pracovníků, školní
poradenské pracoviště bylo posíleno např. o školního psychologa a sociálního pedagoga.
Škole se daří alespoň částečně snižovat věkový průměr pedagogického sboru. K datu
inspekční činnosti působí ve škole deset začínajících pedagogů. Noví pedagogové se pod
metodickým vedením uvádějících učitelů seznamují s organizační stránkou školy a
pedagogickými procesy. Průběh dvouletého adaptačního období, včetně závěrů z hospitační
činnosti a náslechů, je vyhodnocen s tím, že závěry hodnocení jsou využity pro další cílenou
podporu pedagogů.
Další vzdělávání pedagogických pracovníků (dále také „DVPP“) je organizováno na základě
dlouhodobého plánu, který je každoročně vyhodnocován a jeho dílčí priority jsou
upravovány na základě analýzy hospitační činnosti, aktuálních potřeb školy, případně
hodnotícího rozhovoru s pedagogy a rozboru jejich kvalifikovanosti. Vedení školy
upřednostňuje vzdělávání pro sborovnu před individuálním vzděláváním. V předchozím
školním roce bylo zaměřeno např. na prohloubení znalostí z didaktik předmětů, prevenci
jevů rizikového chování nebo na práci s umělou inteligencí. DVPP se aktivně účastní i
vyučující odborných předmětů a vychovatelé domova mládeže, kteří si prohlubují vědomosti
v aktuálních trendech v oboru.. Nabyté znalosti jsou předávány v rámci předmětových
komisí a jejich aplikace je sledována vedením v rámci hospitační činnosti.
Vedení školy se daří vytvářet pozitivní školní prostředí ve vztazích mezi učiteli a vedením
školy i mezi učiteli navzájem, což příznivě ovlivňuje též vztahy mezi učiteli a žáky a má
kladný dopad do průběhu vzdělávacího procesu. Také dva žákovské parlamenty se se svými
kulturními, sportovními, preventivními aktivitami nebo aktivitami zaměřenými na wellbeing
podílejí na posilování sounáležitosti žáků se školou i domovem mládeže. V případě potřeby
se žáci prostřednictvím členů žákovského parlamentu obracejí na vedení školy, které věnuje
jejich námětům pozornost. Členové žákovských parlamentů pravidelně spolupracují také se
školním poradenským pracovištěm.
Finanční prostředky a materiální podmínky umožňují naplňovat cíle vzdělávacích programů.
Škola má k dispozici moderně zařízené dřevozpracující dílny, kosmetický a kadeřnický
salón, které korespondují s vybavením reálných provozů. Škola zmodernizovala zázemí pro
praktické vyučování       žáků oborů vzdělání Cukrář, Pekař, Potravinářské práce a
Potravinářská výroba. Část praktického vyučování, exkurze, besedy, společné vzdělávac í
aktivity nebo odborné konference probíhají ve spolupráci s partnery. Rekonstrukce domova
mládeže významně zlepšila hygienické a sociální zázemí ubytovaným žákům. Klubovna a
další prostory jsou vhodně zařízeny pro aktivní trávení volného času.
Škola věnuje pozornost fyzickému bezpečí žáků. Vstupy do prostor střední školy v ulici
Žákovská a v ulici nábřeží Petra Bezruče zabezpečuje dohledová služba. Ke zvýšené
úrazovosti žáků především při školních sportovních aktivitách přijímá škola účinná opatření
spočívající v analýze příčin úrazů a následně v opakování metodiky sportovních činností,
popř. opětovném proškolování žáků i pedagogů.


                          Hodnocení průběhu vzdělávání
Průběh vzdělávání byl sledován v teoretickém vyučování s důrazem na předměty společné
části maturitní zkoušky (český jazyk a literatura, anglický jazyk, německý jazyk a
matematika) a v praktickém vyučování.
Ve výuce teoretických všeobecně vzdělávacích předmětů byly žáci téměř vždy seznamová ni
s výukovými cíli. Převažovala frontální forma výuky založená na interakci mezi učitelem a


                                           4/13
aktivnějšími žáky. Zpravidla se nevyskytovalo kooperativní učení nebo práce s jinými
informačními zdroji, proto byly cíle plněny především v oblasti znalostí a dovedností a
minimální pozornost byla věnována postojové složce. Učitelé jen ojediněle kladli důraz na
diferenciaci a individualizaci práce vzhledem ke vzdělávacím potřebám žáků. Rozvoj
funkčních gramotností (např. čtenářské nebo matematické) ve vztahu k připravenosti na
maturitní nebo závěrečnou zkoušku byl sledován ojediněle. Didaktickou techniku využíva li
vyučující nejen jako zobrazovací prostředek, ale i jako nástroj aktivního učení. V některých
hodinách byli do využití didaktické techniky aktivně zapojováni i žáci (např. cizí jazyky).
Vyučujícím se jen ojediněle dařila práce se závěrem hodiny a její zhodnocení ve vztahu ke
stanovenému cíli. Ne ve všech hodinách bylo sledováno sebehodnocení žáků. Zařazené
sebehodnocení žáků zpravidla neposilovalo jejich odpovědnost za vlastní vzdělávání.
Výuka českého jazyka a literatury byla vždy po obsahové stránce promyšlená, ne vždy však
učitelé pracovali účelně se vzdělávacím cílem. Ačkoliv cíl hodiny byl většinou nejpozději
v průběhu výuky žákům zřejmý, hodnocení naplnění cíle zůstávalo zpravidla v režii
pedagoga. Vyučující vedli žáky k sebehodnocení, méně k vrstevnickému hodnocení, zpětná
vazba v některých případech nesměřovala ke stanovenému cíli hodiny. Ve výuce byla účelně
střídána frontální výuka se samostatnou prací žáků s textem, sledována byla i efektivní
párová nebo skupinová práce. Pozitivní v oborech s maturitní zkouškou byla snaha
vyučujících o pestrost zadávaných úkolů, což přispívalo k rozvoji čtenářské gramotnosti a
kritického myšlení žáků. Většina zadávaných úkolů navazovala na předchozí znalosti žáků
a vedla k jejich upevňování, některé umožňovaly vyvozovat z textu nové poznatky,
vyhledávat chyby a další. Při interpretaci literárních děl a vhodně zvolených ukázek žáci
prokazovali schopnost samostatně porozumět textu, v interpretaci používali správně
jazykovou terminologii. Příprava žáků k maturitní zkoušce byla podpořena analýzo u
uměleckého textu, žáci měli prostor pro souvislý mluvený projev a v interakci s učitele m
rozvíjeli schopnost argumentace. Všichni žáci plnili úkoly stejné náročnosti, obsahová či
časová diferenciace s ohledem na individuální vzdělávací potřeby žáků byla realizo vá na
spíše v nematuritních oborech. Společná kontrola výsledků samostatné práce žáků probíhala
většinou v interakci mezi učitelem a žákem, ke slovu se převážně dostávali aktivní žáci,
někteří reagovali jen na výzvu učitele.
Výuka v hodinách cizích jazyků probíhala převážně v cílovém jazyce. Vzdělávací cíle
vycházely z očekávaných znalostí vzhledem k maturitní zkoušce nebo závěrečné zkoušce.
Převažovala frontální výuka s výraznou aktivitou na straně učitele v kombinaci se
samostatnou prací nebo prací ve dvojici, ojediněle se skupinovou prací. V oboru s maturitní
zkouškou vedla kooperativní forma práce k rozvoji slovní zásoby žáků. Učitelé se aktivně
zaměřovali na rozvoj receptivních a produktivních dovedností a plynulosti řečového
projevu, v nematuritních oborech také na fixaci odborné slovní zásoby. Vyučující dbali na
správnost fonetické stránky jazyka. V některých hodinách byly zadávány diferenco va né
úkoly s ohledem na vzdělávací potřeby žáků a jejich aktuální úroveň znalostí a dovedností.
V interakci učitel – žák byla jen v malé míře požadovaná obsahově náročnější odpověď,
která by vedla k rozvoji aktivní slovní zásoby. Při společné kontrole samostatné práce byla
chyba často odstraněna bez hledání jejích příčin. Ke zhodnocení hodin docházelo většinou
jen ze strany učitele, žáci se do hodnocení zapojovali, často bez konkrétního vztahu ke
zvládnutému vzdělávacímu cíli.
Matematické vzdělávání v vycházelo ze školních vzdělávacích programů s návazností na
předchozí znalosti a dovednosti žáků. Až na výjimky byly hodiny dobře promyšlené a
připravené. Při plnění úkolů učitelé žáky podporovali, většinou reagovali na jejich potřeby.
Názornost a využívání pomůcek, včetně didaktické techniky, přispívaly k pochopení
matematických problémů a k následné správné volbě postupu jejich řešení. Žáci často


                                           5/13
pracovali na základě postupu stanoveného učitelem, nehledali různé možnosti řešení
problému, nebyli vedeni k získávání informací z různých zdrojů. Přestože žáci vykazova li
odlišnou úroveň dosažených znalostí a dovedností, plnili obvykle stejné úkoly, měli stejné
vzdělávací cíle. Komunikace probíhala zpravidla mezi učitelem a žáky, kteří odpovídali na
otázky, pouze ojediněle byli vedeni k argumentaci a k náročnější komunikaci. Práce ve
dvojici nebo ve skupině byla účelná, podporovala učení žáků, avšak k cílené diskusi mezi
sebou v rámci analýzy problému byli žáci vedeni jen v malé míře. Odlišně učitelé pracovali
s cílem vyučovacích hodin. V průběhu výuky žáci získávali potřebnou zpětnou vazbu od
učitele, závěr vyučovacích hodin však často zůstával bez hodnocení, pouze v některých
případech se do zhodnocení svého pokroku zapojili také žáci.
Ve sledovaných hodinách teoretického odborného vzdělávání byly cíle hodin formulo vá ny
v souladu se školními vzdělávacími programy. Promyšlená struktura vyučovacích hodin a
zvolené metody většinou dokázaly vzbudit zájem žáků. Hodiny, ve kterých vyučující vedli
žáky k uvažování, formulaci vlastních myšlenek a využití získaných informací v
souvislostech s vlastními zkušenostmi, směřovaly k rozvoji znalostí, dovedností, ale i
postojů žáků. Vzdělávací obsah byl obvykle zasazen do reálných situací, patrné bylo účelné
propojování mezipředmětových vztahů. Vyučující dbali na to, aby žáci správně používa li
odbornou terminologii daného oboru a učili se technologické postupy v logickýc h
souvislostech. Se vzrůstajícím počtem žáků ve třídě byla výuka koncipována více frontálně
s kombinací samostatné práce nebo práce ve dvojici. V hodinách vládla příjemná atmosféra,
žáci měli dostatek času na vypracování úloh. Kladením problémových otázek se učitelé
snažili u žáků rozvíjet kritické myšlení. Byla sledována efektivní podpora rozvoje digitálníc h
kompetencí, kdy žáci sami vyhledávali pojmy a informace, které dále analyzova li.
Zadávané úlohy ve skupinové práci byly tvořeny tak, aby odpovídaly schopnostem žáků,
popř. byly zaměřeny na podporu sociálních a komunikativních kompetencí žáků
v souvislosti s jejich dalším působením v pracovní sféře. Vyučujícím se dařila práce
s chybou jako se zdrojem učení. Pro zvýšení názornosti využívali vyučující dvoj- nebo
trojrozměrné výukové materiály. Jen v některých hodinách byla sledována diferenc iace
práce s ohledem například na žáky se speciálními vzdělávacím potřebami, většinou plnili
žáci stejné úlohy bez možnosti vybrat si úkoly různé obtížnosti. Práce s cílem hodiny se
dařila jen částečně, chybělo vzájemné hodnocení práce v návaznosti na vzdělávací pokrok
žáků. V jednom případě byli do hodnocení obsahu hodiny efektivně zapojeni všichni žáci
formou krátkého písemného vyjádření.
Praktické vyučování realizované formou odborného výcviku bylo sledováno na odloučenýc h
pracovištích školy. Výuka vhodně navazovala na teoretické vyučování odborných předmětů
a byla organizačně dobře zvládnutá. Žáci byli seznamováni s moderními trendy
v gastronomii, kosmetických službách, kadeřnictví, aranžování a práci se dřevem. Odborné
dovednosti byly rozvíjeny názornou ukázkou praktické činnosti, pracovních postupů či
dovednosti práce s nástrojem (zařízením) a samostatnou praktickou činností žáků za použití
vhodných pomůcek, resp. s pomocí nástrojů, nářadí, přístrojů či strojů. Podle zaměření oboru
byli žáci vedeni buď k efektivní spolupráci (např. Kuchař – číšník) nebo k samostatné
individuální práci (např. Kadeřník, Truhlář). Žákům s potřebou podpory byli učitelé
nápomocni individuálně. Žáci přistupovali k plnění úkolů aktivně, diskutovali použité
postupy a spolupracovali při realizaci, dodržovali pracovní postupy. Jako motivační faktor
používali učitelé povzbuzení a pochvalu, žáky vedli ke kvalitnímu provedení práce. Pokud
žáci udělali chybu, byla s pomocí pedagogů odůvodněna a odstraněna. Žáci byli vedeni
k uplatňování zásad společenského chování, profesnímu jednání a kultivova né mu
vystupování v přímém osobním styku se zákazníky, k dodržování zásad bezpečnosti a
stanovených postupů práce. Průběh odborného výcviku přispíval k posilování důvěry ve


                                             6/13
vlastní schopnosti a podpoře klíčových a odborných kompetencí žáků. Efektivně nastavený
systém hodnocení praktického vyučování, včetně sebehodnocení, vedl žáky k sebereflexi
s ohledem na splnění stanovených cílů podle nastavených kritérií. V rámci učební praxe žáci
aktivně pracovali v tzv. fiktivních firmách. Nastavení dílčích úkolů, rozdělení práce ve
skupině i vyhodnocení naplnění cílů patřilo k cílům vyučovací hodiny a bylo v režii
žákovských týmů v souladu s nastavenými rolemi. Žáci byli vedeni ke spolupráci,
k odpovědnému jednání a rozhodování a k efektivní komunikaci v týmu. Činnosti ve
skupinách byly vnitřně diferencované podle aktuální situace a potřeb, rozvíjeny byly
zejména dovednosti a postoje žáků při uplatňování znalostí získaných v odborné teoretické
výuce.
Asistenti pedagoga se v teoretických hodinách snažili žákům poskytnout pomoc při
zvládání učiva, poskytovali jim podporu při procvičování učiva. Asistenti pedagoga většinou
pomáhali udržovat pořádek ve třídě, případně rozdávali či sbírali pracovní listy. Naopak
promyšlená spolupráce asistenta pedagoga s učiteli odborného výcviku vedla k tomu, že i
žáci s potřebou podpory byli plnohodnotnými členy pracovního týmu.
Vzdělávání v domově mládeže se uskutečňuje v souladu se školním vzdělávac ím
programem. Režim dne umožňuje ubytovaným žákům přípravu na vyučování i relaxaci
v době osobního volna. Při realizaci svých zájmů využívají žáci zázemí domova mládeže,
zapojují se do pravidelné zájmové činnosti, která je zaměřena především na sportovní,
případně umělecké (tvořivé) činnosti. Při tradičních i příležitostných akcích různého
charakteru je kladen důraz na rozvoj sebepoznávání i prožitek žáků, zřejmá je podpora
rozvoje jejich sociálních a občanských kompetencí. Náležitá pozornost je věnována také
prevenci sociálně patologických jevů.


                          Hodnocení výsledků vzdělávání
Škola sleduje a průběžně vyhodnocuje výsledky vzdělávání na základě hodnocení
teoretických znalostí, praktických a pohybových dovedností a na základě přístupu ke
vzdělávání podle pravidel nastavených ve školním řádu. Pravidla jsou konkretizo vá na
v jednotlivých předmětech a sjednocována v rámci předmětových komisí. Pedagogická rada
výsledky čtvrtletně projednává, zabývá se problémy v docházce žáků, výchovnými
opatřeními, projednává klasifikaci ve třídách, sleduje odchody žáků ze vzdělává ní.
Sledováním a vyhodnocováním průběžných a ročníkových výsledků vzdělávání po
předmětech se zabývají také předmětové komise.
K objektivizaci svého hodnocení, ke zjišťování vstupní úrovně znalostí a dovedností žáků,
úrovně funkčních gramotností, např. čtenářské či matematické gramotnosti, připravenosti na
maturitní zkoušku, popř. pohybových dovedností, využívá škola výsledků řady externích
testování. Na základě testování žáků prvních ročníků oborů vzdělání s maturitní zkouškou a
šesti nematuritních oborů bylo zjištěno, že žáci dosáhli horších výsledků, než je celostátní
průměr, přičemž v matematice a anglickém jazyce byly výsledky výrazně podprůměrné. Na
základě důkladné analýzy výsledků a rozboru problémových úloh byla přijata opatření na
úrovni nastavení vzdělávacích strategií.
Na konci školního roku 2023/2024 prospělo s vyznamenáním přibližně 7 % žáků, stejný
podíl žáků neprospěl. Oproti školnímu roku 2020/2021 se v maturitních oborech význa mně
snížil podíl žáků s vyznamenáním, klesá i podíl žáků neprospívajících. Mezi
neprospívajícími převažují žáci nižších ročníků. Od předchozí inspekční činnosti v roce
2022 přetrvávají rizika spojená s velkým počtem nehodnocených či neprospívajících žáků
na konci prvního pololetí. Ve školním roce 2023/2024 se jednalo o téměř polovinu žáků,


                                           7/13
škole se ale v průběhu druhého pololetí dařilo vést žáky k doplnění hodnocení, a po
náhradním termínu hodnocení zůstalo nehodnoceno pouze 8 % žáků. Uvedený problém se
týká zejména nematuritních oborů, ale velká část nehodnocených žáků je i v oborech
s maturitní zkouškou. Situace se nelepší ani ve školním roce 2024/2025, kdy v oborech
s maturitní zkouškou na konci 1. pololetí nebylo hodnoceno 35 % žáků. Tito žáci tak neměli
relevantní informace o připravenosti k dalšímu studiu či k maturitním zkouškám. Výsledky
vzdělávání jsou silně ovlivněny socioekonomickým statusem žáků, kteří neprojevují zájem
o aktivity vedoucí k osobnostnímu rozvoji a zlepšení jejich výsledků vzdělávání.
Výsledky ve společné části MZ vyjádřené hrubou neúspěšností (podíl žáků-prvomatura ntů
zkoušku nekonajících nebo u zkoušky neúspěšných z přihlášených žáků, dále „HN“) v letech
2022-2024 se oproti předchozímu hodnocení v letech 2019-2020 celkově zlepšily, avšak
stále zpravidla nedosahují průměrné HN v ČR v příslušné skupině oborů, a to ani v oboru
Informační služby, v němž v rámci školy žáci dosahují obvykle nejlepších výsledků. V
jednotlivých oborech jsou výsledky kolísavé, což je zpravidla důsledkem nízkého počtu
maturujících žáků, kdy úspěšnost jednotlivce představuje významnou změnu v HN školy.
Nejslabších výsledků dosáhli žáci školy v roce 2022, kdy byla HN na úrovni 45,1 % (z 51
ke zkoušce přihlášených konalo zkoušky pouze 40 žáků, z nich 12 neúspěšně). V maturitníc h
obdobích 2023 a 2024 konalo zkoušky shodně po 52 žácích, HN se celkově zlepšila v obou
letech na 34,6 %. Na tomto zlepšení má značný podíl výrazné snížení počtu žáků, kteří
zkoušky nekonali.
Nejslabších výsledků dosahují žáci v nástavbovém oboru Vlasová kosmetika, ve kterém
maturuje malý počet žáků a ti dosahují v porovnání s ostatními obory nejslabších výsledků.
V roce 2022 byla HN 100 %, v roce 2023 činila HN 33,3 % a v roce 2024 44,4 %. Druhý
nástavbový obor Podnikání je ve škole z hlediska počtu maturantů nejsilnější. I u něj však
přetrvává vysoká neúspěšnost od předchozího období. HN kolem 30 %, s výjimkou roku
2022, kdy činila 83,3 %, vykazuje čtyřletý obor Kosmetické služby. V oboru Informač ní
služby se výsledky žáků u společné části maturitní zkoušky významně zhoršily. HN se
v letech 2022-2024 pohybuje kolem 30 % , přičemž HN ve skupině oborů v ČR se pohybuje
kolem 10 %. Úroveň výsledků i dynamika vývoje jsou tak výrazně horší než ve stejné
skupině oborů v ČR.
Z podrobné analýzy výsledků vzdělávání vyplývá, že ve společné části maturitní zkoušky
jsou žáci nejméně úspěšní ve zkoušce z matematiky. Tuto zkoušku, stejně jako
v předchozích letech, volil relativně malý počet žáků, za poslední tři roky (2022-2024)
celkem 17 žáků, z nichž 10 neuspělo. Čistá neúspěšnost tak byla vysoká, na úrovni zhruba
60 %. V českém jazyce a literatuře byla v obou čtyřletých oborech vzdělání s maturitní
zkouškou neúspěšnost ve všech třech letech horší než v ČR, v nástavbových oborech se v
několika případech podařilo dosáhnout lepších či srovnatelných výsledků. Ve zkoušce z
cizího jazyka se podařilo pouze v oboru vzdělání Podnikání dosáhnout lepších výsledků než
v příslušné skupině oborů v ČR, v ostatních případech škola nedosahuje průměrnýc h
oborových výsledků.
Škola podrobně srovnává průběžné výsledky vzdělávání a úspěšnost žáků v předmětech
společné části maturitní zkoušky. Relativně dobrého hodnocení dosahují v průběhu
vzdělávání i žáci, kteří následně ve společné části maturitní zkoušky neuspějí. Nastavený
systém hodnocení tak neposkytuje žákům odpovídající zpětnou vazbu o připravenosti na
didaktické testy.
Škola analyzuje příčiny neúspěchu žáků u maturitní zkoušky, přijímá opatření a
vyhodnocuje jejich účinnost. V roce 2024 vyhodnotila škola příčiny neúspěchu, které
spočívaly v následujících faktorech nebo jejich kombinaci: vysoká absence, nedostatečná


                                          8/13
příprava ke studiu, stres při zkouškách a problémy v oblasti čtenářské a matematické
gramotnosti. Na některých přijímaných opatřeních (realizace psychické podpory, trénink
měkkých dovedností, time management, aktivity zaměřené na rozvoj gramotností apod.) se
systematicky podílí školní poradenské pracoviště i předmětové komise. Pro zefektivně ní
přípravy na společnou část maturitní zkoušky byl změněn i učební plán, kdy se semináře
připravující žáky na maturitní zkoušky změnily z volitelných na povinné.
Škola vyhodnocuje výsledky závěrečných zkoušek a jejich vývoj. Ve školním roce
2023/2024 neukončilo závěrečný ročník 5,7 % žáků. Celkově byli u závěrečných zkoušek
žáci úspěšnější než v předchozím školním roce. Ke zlepšování těchto výsledků přispívá tzv.
pilotáž písemné části závěrečné zkoušky, kterou škola pro žáky připravuje a simuluje při ní
podmínky reálných zkoušek. Na základě výsledků zkoušek v předchozím školním roce i
pilotáže jsou přijímána konkrétní opatření směřující do výuky, do třídnických hodin
(techniky zvládání trémy), komunikace se žáky a zákonnými zástupci ohledně domácí
přípravy či doučování.
Neúspěšnost žáků v průběhu vzdělávání i při jeho ukončování se odráží v nízkém podílu
žáků, kteří úspěšně ukončí vzdělávání v době stanovené školním vzdělávacím programem.
Např. ve školním roce 2023/2024 nedokončila vzdělávání v oborech s maturitní zkouškou
ani polovina žáků, kteří zahájili vzdělávání v příslušném prvním ročníku. Počet předčasných
odchodů ze vzdělávání je značný a zvyšuje se. V posledních pěti letech průměrně desetina
žáků školy ročně. Vzdělávání je silně ovlivněno socioekonomickým statusem žáků, kdy cca
polovina žáků nemá přiměřenou podporu vzdělávání v domácím prostředí . I přes přijíma ná
opatření formou prevence a intervence se nedaří předčasné odchody ze vzdělávání snižovat.
Chování žáků je hodnoceno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání aj.) a přijímá opatření k posílení kázně při neplnění
povinností stanovených školním řádem (např. v souvislosti s neomluvenou absencí,
rizikovým chováním apod.). Zaznamenané projevy rizikového chování žáků ve střední škole
či v domově mládeže jsou zpravidla řešeny podle míry jejich závažnosti ve spolupráci se
žáky samotnými, příp. s jejich zákonnými zástupci, ne vždy jsou přijímaná opatření účinná .
Negativní dopad na výsledky vzdělávání žáků má také vysoká absence a neomluve ná
absence. Ačkoliv se škola snaží řešit tento problém v rámci třídnických hodin, aktivit pro
zvýšení motivace žáků nebo pomocí tzv. Dohod se žáky a rodiči o vzdělávání, nedaří se
průměrnou absenci snižovat.
V oblasti poradenských služeb má škola vypracovaný efektivní systém poskytování podpory
žákům založený na komplexním přístupu, který je cílený na naplňování vzdělávac ího
potenciálu všech žáků s potřebou individuální podpory. Kvalitní poradenské služby se daří
naplňovat ve všech vyhodnocovaných oblastech (péče o žáky se SVP, o žáky ohrožené
školní neúspěšností, o žáky s problémovým chováním apod.) ve škole i domově mládeže.
Pro žáky s prvotní potřebou podpory zpracovává škola plány pedagogické podpory a tzv.
Uplatnění individuálního přístupu ke vzdělávání. Na vyhodnocování podpůrných opatření
se podílejí vyučující jak teoretického tak praktického vyučování, přijímaná opatření mají
většinou pozitivní dopad do vzdělávání žáků. Pedagogům je ze strany školního
poradenského pracoviště poskytovaná metodická podpora při tvorbě individuálních plánů
nebo při přípravě práce pro žáky ve výuce. Příležitostí ke zlepšení je spolupráce pedagogů a
asistentů pedagoga na průběhu výuky a hodnocení výkonů žáků.
V rámci kariérového poradenství poskytuje škola podporu nejen žákům s neúspěchy ve
vzdělávání, ale i žákům a zákonným zástupcům při volbě dalšího vzdělávání. Škola aktivně
zjišťuje úspěšnost žáků oborů s maturitní zkouškou u přijímacího řízení na vysoké školy, u
žáků nematuritních oborů sleduje jejich uplatnění na trhu práce.


                                           9/13
Poradenský systém školy efektivně propojuje oblast vzdělávání s prevencí sociálně
patologických jevů. Školní metodici prevence aktivně spolupracují s učiteli, vyhledávají a
realizují preventivní programy na základě vyhodnocení momentální situace ve třídách a
studijních skupinách v domově mládeže i podnětů pedagogů. Ve spolupráci s třídními učiteli
také sledují žáky s náznaky rizikového chování, nebo třídní kolektivy s problémy
v dynamice vztahů. Pro žáky prvních ročníků jsou pořádány adaptační aktivity, které jsou
zaměřeny na stmelování kolektivu nebo eliminaci výskytu rizikového chování. Aktivní
práce třídních učitelů a školního psychologa s třídními kolektivy je zaměřena především na
zvyšování psychické odolnosti a osobní pohody žáků a na rozvoj jejich sociálníc h
dovedností.
Škola podporuje nadání a zájem žáků o obor formou zapojení do soutěží. Žáci mají
příležitost porovnat své odborné kompetence a dovednosti v profesně zaměřených soutěžích
kterých se aktivně a dobrovolně účastní ve vysokém počtu a dosahují napříč všemi obory
vynikajících výsledků i na celorepublikové úrovni. Některé oborové soutěže a přehlídky
škola ve spolupráci s dalšími sociálními partnery pořádá, jako např. Den řemesel, na kterém
žáci prezentují své odborné kompetence. Při přípravě na soutěže poskytuje škola žákům
účinnou podporu. Zdraví životní styl podporuje škola účastí žáků na mnoha sportovních
soutěžích. Aktivní spolupráce probíhá i se smluvními partnery, žáci i pedagogové školy
získávají profesní zkušenosti i v zahraničí v rámci programu Eramus+. Podporu profesní
orientace a zájmů žáků doplňují aktivity organizované domovem mládeže. Cílené a
promyšlené aktivity pro podporu žáků v různých oblastech vzdělávání vycházejí z analýzy
potřeb školy.


                                        Závěry
Vývoj školy
– Od předchozí inspekční činnosti v roce 2019 se zvýšil počet žáků i počet žáků se
  speciálními vzdělávacími potřebami. Škola proto personálně posílila školní poradenské
  pracoviště.
– Škola zredukovala oborovou strukturu, neposkytuje již vzdělávání v oboru vzdělání
  Ekonomika a podnikání v denní formě vzdělávání a nástavbové studium Podnikání v
  dálkové formě.
– Pro obory vzdělání Kadeřník a Cukrář zavedla škola v důsledku zvýšeného zájmu
  uchazečů o obor školní přijímací zkoušku.
– Škola zmodernizovala materiální vybavení pro praktické vzdělávání v ulici Tovární
  v Sokolově, část teoretického vzdělávání byla přesunuta do ulice Petra Bezruče
  v Sokolově. --VNa domově mládeže prošly rekonstrukcí sociální a hygienické prostory.
– V maturitních oborech se významně snížil podíl žáků s vyznamenáním, snižuje se ale i
  podíl neprospívajících žáků. Přetrvává však          velký počet nehodnocených či
  neprospívajících žáků v prvním pololetí školního roku.
– Od předchozí inspekční činnosti v roce 2022 došlo ke zhoršení výsledků ve společné části
  maturitní zkoušky u oboru vzdělání Informační služby
Silné stránky
– Spolupráce se sociálními partnery, aktivní účast v soutěžích a projektech umožňuje
  žákům získat odborné kompetence a dovednosti a zkušenosti potřebné v reálném
  pracovním prostředí. (1.5)


                                          10/13
– Vedení školy aktivně vytváří pozitivní klima, které podporuje učení žáků. Pro pedagogy
  vytváří podmínky pro jejich pedagogický rozvoj. (2.2)
– Aktivní zapojení žákovských parlamentů do činnosti školy přispívá k rozvoji sociálníc h
  a občanských kompetencí žáků a podporuje rozvoj jejich demokratických hodnot. (3.4)
– Škola má vypracovaný systém pro hodnocení výsledků vzdělávání žáků v praktickém
  vyučování včetně jejich sebehodnocení, sleduje pokrok žáků a vede je k zodpovědnému
  přístupu k vlastnímu učení. (5.4)
– Školní poradenské pracoviště rozsahem svých činností poskytuje účinnou podporu všem
  aktérům podílejícím se na vzdělávání ve škole. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Především ve výuce všeobecně vzdělávacích předmětů se zpravidla nevyskyto va lo
  kooperativní učení, práce s informačními zdroji nebo diferenciace ve vztahu k různým
  vzdělávacím potřebám a možnostem žáků. Sebehodnocení jako efektivní prostředek
  zpětné vazby o naplnění vzdělávacích cílů bylo sledováno ojediněle. Asistenti pedagoga
  neposkytovali účinnou podporu především v teoretickém vyučování. (4.3)
– I přes řadu přijatých opatření přetrvává dlouhodobá neúspěšnost žáků ve společné části
  maturitní zkoušky. Nejvyšší neúspěšnost v porovnání se skupinou oborů v České
  republice je evidovaná u oboru vzdělání Vlasová kosmetika.(5.2).
– I přes přijímaná opatření se škole se nedaří zamezovat předčasným odchodům ze
  vzdělávání především u žáků oborů vzdělání s výučním listem. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit hospitační činnost na efektivitu a pestrost používaných metod a forem práce.
– Přistoupit k utlumení vzdělávání žáků v oboru vzdělání Vlasová kosmetika z důvodu
  dlouhodobé vysoké neúspěšnosti žáků u maturitní zkoušky a snižujícího se zájmu
  uchazečů o obor.
– Využívat sebehodnocení a vrstevnické hodnocení k reflexi osobního růstu.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           11/13
           Seznam dokladů, o které se inspekční zjištění opírají
 1.   Rejstřík škol a školských zařízení ze dne 4. 3. 2025
 2.   Jmenování do funkce ředitelky školy s účinností od 1. 8. 2019 vydané Karlovarským
      krajem na základě usnesení Rady kraje č. RK 832/07/19
 3.   Úplné znění zřizovací listiny Střední školy živnostenské Sokolov, příspěvková
      organizace k 1. 10. 2012, včetně dodatků
 4.   Přehled kvalifikovanosti pedagogických pracovníků ke dni inspekční činnosti
 5.   Plán dalšího vzdělávání pedagogických pracovníků pro školní rok 2023/2024 a
      dlouhodobý plán DVPP ze dne 31. 8. 2023 a pro školní rok 2024/2025 a dlouhodobý
      plán DVPP z 30. 8. 2024
 6.   Přehled absolvovaných vzdělávacích akcí za školní rok 2023/2024 a 2024/2025 k datu
      inspekční činnosti
 7.   Vyhodnocení plánu dalšího vzdělávání pedagogických pracovníků za školní rok
      2023/2024 z 31. 8. 2024
 8.   Dokumentace ke kontrolní a hospitační činnosti vedení školy ve školním roce
      2023/2024 a 2024/2025 k datu inspekční činnosti
 9.   Záznamy z jednání pedagogické rady a porad vedení ve školním roce 2023/2024 a
      2024/2025 k datu inspekční činnosti
10.   Dokumentace vedení školy k hodnocení práce pedagogických pracovníků
11.   Záznamy z jednání předmětových komisí ve školním roce 2023/2024 a 2024/2025
      k datu inspekční činnosti
12.   Koncepce rozvoje domova mládeže 2021-2025, srpen 2021
13.   Strategické cíle školy na období 2019–2025, duben 2019
14.   Dokumentace školního poradenského pracoviště vedená ve školním roce 2023/2024
      a 2024/2025
15.   Školní matrika vedená ve školním roce 2023/2024 a 2024/2025
16.   Školní vzdělávací programy platné k datu inspekční činnosti
17.   Výroční zpráva za školní rok 2023/2024 ze dne 14. 10. 2024
18.   Strategické cíle školy na období 2019–2025, duben 2019
19.   Školní řád platný od 16. 10. 2024
20.   Celoroční plán práce pro školní rok 2024/2025
21.   Vybrané hospitační záznamy vedení školy ve školním roce 2023/2024 a 2024/2025
22.   Dokumentace k bezpečnosti a ochraně zdraví žáků vedená k datu inspekční činnosti
23.   Inspekční zpráva čj. ČŠIK-26/19-K ze dne 14. 2. 2019 a ČŠIK-141/22-K
24.   Vyhodnocení kontrolní činnosti zástupců ředitelky ve školním roce 2023/2024 a
      2024/2025
25.   Třídní knihy vedené ve školním roce 2023/2024 a 2024/2025
26.   Rozvrhy hodin vedené ve školní roce 2023/2024 a 2024/2025
27.   Dokumentace k přijímacímu řízení pro školní roky 2023/2024 a 2024/2025
28.   Výsledky maturitních zkoušek ve zkušebním období 2022, 2023 a 2024




                                         12/13
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka, vedoucí inspekčního týmu

 Mgr. Lenka Dlabolová, školní inspektorka

 Mgr. Martina Fenclová, školní inspektorka

 Ing. Eva Lorencová, školní inspektorka

 Mgr. Marta Pincová, školní inspektorka

 Mgr. Vladimíra Příhodová, odborník na vzdělávání v gastronomických oborech

 Bc. Libuše Skopcová, kontrolní pracovnice

 Mgr. Eva Tomková, školní inspektorka


11. 4. 2025




                                          13/13
