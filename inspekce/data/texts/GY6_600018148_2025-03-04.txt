                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-227/25-Z
                                        Sp. zn. ČŠIZ-S-44/25 Z


Název                               Gymnázium Františka Palackého Valašské Meziříčí
Sídlo                               Husova 146/2, 757 01 Valašské Meziříčí
E-mail                              info@gfpvm.cz
IČO                                 00 843 369
Identifikátor                       600 018 148
Právní forma                        příspěvková organizace
Zastupující                         Mgr. Mojmír Zetek
Zřizovatel                          Zlínský kraj
Místo inspekční činnosti            Husova 146, Valašské Meziříčí
Inspekční činnost na místě          4. 3. 2025 − 7. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. a) až c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Příspěvková organizace Gymnázium Františka Palackého Valašské Meziříčí je právnickou
osobou zřízenou Zlínským krajem. Vykonává činnost střední školy (dále „škola“) a školní
jídelny. Škola poskytuje střední vzdělání ve dvou oborech denní formy vzdělávání, 79-41-
K/41 Gymnázium a 79-41-K/61 Gymnázium. V době inspekční činnosti se zde vzděláva lo
420 žáků ve 14 třídách, z nich 244 žáků v 8 třídách ve čtyřletém oboru vzdělání a 176
žáků v 6 třídách v šestiletém oboru vzdělání. Škola identifikovala 11 žáků se speciálními
vzdělávacími potřebami (dále „SVP“).


                         Hodnocení podmínek vzdělávání
Hlavními prioritami školy je všeobecné vzdělávání žáků s možností následné profilace
prostřednictvím volitelných předmětů a jejich příprava na vysokoškolské nebo univerzitní
studium či další terciární vzdělávání a úspěšné začlenění do občanského a profesního života .
Při realizaci těchto cílů vedení školy vycházelo z jasně formulované koncepce rozvoje školy,
jejíž záměry zcela korespondovaly s aktuálními potřebami a podmínkami. Důraz byl kladen
zejména na aktivní zvládnutí dvou cizích jazyků a na zdokonalování žáků v digitálníc h
dovednostech. Vedení školy se postupně dařilo tyto cíle naplňovat. Další pokrok byl patrný
v oblasti materiálně-technického a personálního zabezpečení výuky i polytechnické ho
vzdělávání, ale také ve sféře sociální, ve které se škola zaměřovala na vytváření bezpečného,
zdravého a příjemného pracovního prostředí a na aktivní zapojení žáků do mnohých
projektů, společenských, sportovních a kulturních aktivit.
Výuka probíhala v souladu se školním vzdělávacím programem (dále „ŠVP“),
který pedagogové v jednotlivých předmětových komisích aktivně spoluvytvářeli a průběžně
inovovali v souladu s aktuálním rámcovým vzdělávacím programem. Od školního roku
2024/2025 škola začala vyučovat podle aktualizovaného ŠVP, který již obsahoval
požadované digitální kompetence žáků.
Organizační pravidla a kontrolní mechanismy školy byly přehledné, funkční a srozumite lné.
Kontrolní a hospitační činnost byla účelně rozdělena mezi členy vedení školy, ředitele a jeho
zástupce. Pravidelné hospitace poskytovaly vedení školy přehled o úrovni kvality výchovně
vzdělávacího procesu a o nabytých znalostech a získaných dovednostech žáků. Pedagogům
byla soustavně poskytována zpětná vazba s konkrétními doporučeními ke zlepšení
vzdělávání.
Výuku ve škole zabezpečoval stabilní, odborně kvalifikovaný pedagogický sbor, který byl
pro vzdělávání žáků s potřebou podpůrných opatření účelně rozšířen o asistenty pedagoga.
Plán dalšího vzdělávání svým zaměřením na nové odborné znalosti zcela odpovídal
záměrům a potřebám školy i osobnostním požadavkům a profesním zájmům vyučujíc íc h,
což mělo pozitivní dopad především na výuku jazyka českého i cizích jazyků. Přínos
pro výuku zajišťovaly také vzájemné hospitace pedagogů, při nichž vyučující získáva li
zpětnou vazbu ke kvalitě své výuky, ale také nové inspirace pro využití výukovýc h
aktivizačních metod a forem. Z vyhodnocování vzájemných hospitací školy bylo vedením
zjištěno, že oboustranná zpětná vazba učitelů měla kladný vliv nejen na zkvalitnění výuky,
ale také na zlepšování vzájemných vztahů v pedagogickém sboru.
Velmi dobrá úroveň prostorových a materiálních podmínek umožňovala naplňová ní
školního vzdělávacího programu. Využitím finančních zdrojů z projektů a programů
a vstřícnou spoluprací se zřizovatelem byla zvýšena úroveň materiálně-technick ýc h
podmínek zejména v oblasti tělesné výchovy vybudováním nového hřiště v blízkosti školy
a dále došlo ke zkvalitnění materiálního zázemí školní kuchyně a obnově digitální techniky.
Nastavené preventivní mechanismy školy pro zajištění bezpečnosti a ochrany zdraví
a k předcházení rizik vzniku úrazu při vzdělávacích činnostech byly účinné, zabezpečovaly
skutečnou fyzickou ochranu žáků.
Kvalitní stravování přispívalo ke zdravému vývoji žáků a podpoře zdravého životního stylu.



                                            2/7
Poradenské služby ve škole účelně zajišťoval čtyřčlenný tým tvořený výchovno u
a kariérovou poradkyní, školní metodičkou prevence a školní psycholožkou. Jejich
kompetence byly jasně definovány a funkčně rozděleny. Při řešení vzdělávac íc h
a výchovných obtíží školní poradenské pracoviště v součinnosti s vedením školy a ostatními
vyučujícími systematicky poskytovalo účinnou podporu žákům i jejich zákonným
zástupcům. Zároveň nabízelo pedagogům metodickou pomoc při práci se žáky se SVP.
Projevy rizikového chování žáků škola průběžně monitorovala a realizovala vhodné
preventivní aktivity, které napomáhaly k eliminaci sociálně patologických jevů a k vytváření
bezpečného a podnětného školního klimatu.
Škola aktivně rozvíjela spolupráci s četnými sportovními, kulturními, vzdělávac ími
a sociálními organizacemi a institucemi, firmami a různými druhy tuzemských škol,
od mateřských až po vysoké školy. Výměnné zahraniční pobyty s partnerskými školami,
poznávací a jazykové zájezdy i mnohé další projekty účelně přispívaly nejen k upevňová ní
a zdokonalování se v komunikačních dovednostech učitelů i žáků v cizích jazycích
a k rozšiřování znalostí reálií, ale také cíleně u žáků podporovaly rozvoj otevřenosti,
tolerance a respektu vůči jiným kulturám a vytvářely rovněž dostatečný prostor pro další
rozvoj osobnostního potenciálu žáků v oblasti ekologie a historie. Mezi dlouhodobé klíčové
partnery školy patří město Valašské Meziříčí a obec Krhová, do jejichž kultur níc h
a společenských akcí se žáci dlouhodobě zapojovali. Na dobré úrovni je také spolupráce
se zřizovatelem školy a zákonnými zástupci žáků.


                          Hodnocení průběhu vzdělávání
Výuka v jazyce českém a literatuře byla zpravidla vedena frontálním způsobem účelně
kombinovaným se samostatnou prací žáků anebo prací žáků ve dvojicích. Při práci
s pracovními listy žáci aktivně využívali také spolupráce ve skupinách, při níž efektivně
rozvíjeli    své sociální       a personální  kompetence. Vzdělávání         bylo důkladně
promyšleno, vyznačovalo se zařazováním nápaditých a pestrých motivačních úkolů, cíleně
v nich bylo využito vhodných příkladů z reálného života, z regionu i nadregionálníc h
oblastí. Dostatečný důraz byl kladen na procvičování a rozbor větných členů, analýzu
literárních děl a charakteristiku slohových útvarů směřujících k nácviku ústní i písemné části
maturitní zkoušky. Žákům byla průběžně poskytována kvalitní zpětná vazba k úrovni jejich
výkonů, díky které vyučující získala detailní přehled o pochopení dané tématiky. Společným
rysem výuky cizích jazyků byl velký důraz na rozvoj komunikačních dovedností žáků
a důsledné vedení vyučovacích hodin v daném cizím jazyce, což účelně napomáhalo
k rozvoji jazykové gramotnosti žáků. Ve výuce byly smysluplně začleněny různorodé
aktivizační metody, včetně pohybových aktivit a práce žáků ve dvojicích, které efektivně
podporovaly nácvik a upevnění správné výslovnosti a rozšiřování slovní zásoby žáků
a současně u nich vzbuzovaly zájem a motivaci o daný předmět. Sledovaná výuka
matematiky měla rozdílnou kvalitu. V některých vyučovacích hodinách byly voleny vhodné
učební metody a formy, které spolu s promyšlenou aplikací motivačních prvků podněcovaly
žáky k učení a podporovaly jejich aktivní přístup k plnění určených úkolů. Žáci byli cíleně
vedeni k formulování odpovědí, logickému myšlení, volbě správného postupu při řešení
zadaných úkolů a k dodržování odborné terminologie. Průběžně dostávali velmi dobrou
zpětnou vazbu využitelnou k jejich dalšímu učení. K pochopení učiva pozitivně přispíva lo
i zařazení práce s chybou. V dalších sledovaných hodinách však převládala frontální výuka
s minimálním využitím aktivizačních metod. Efektivita rozsáhlého opisování zápisů
v hodině určené pro prohlubování a procvičování učiva byla pro učení žáků méně přínosná.
Rovněž na kvalitě výuky biologie a fyziky se ve velké míře odrazily negativně i pozitivně


                                             3/7
využité metody a formy práce. Zejména v málo efektivní frontální výuce doplněné řízeným
rozhovorem se žáky chyběly činnosti podněcující jejich motivaci, v jiných hodinách byly
naopak využity efektivní metody, ve kterých byli žáci systematicky vedeni k rozvoji
znalostí, dovedností a postojů na základě aktivního a relativně samostatného uvažová ní
a aplikování svých vědomostí ve vazbě na nové učivo. Důkladně promyšlené procvičování
a upevňování probíraného učiva v chemii mělo příznivý dopad na úroveň znalostí žáků,
jejichž vzájemná spolupráce cíleně rozvíjela jejich sociální kompetence. Ke vstupní
a průběžné motivaci žáků v zeměpise pozitivně přispívaly jejich dosavadní znalosti
a zkušenosti z běžného života, což vedlo k lepšímu pochopení a větší názornosti učiva.
Výuka se celkově vyznačovala příjemnou a vstřícnou pracovní atmosférou podporující
dosahování výukových cílů a vzájemným respektem učitelů a žáků. Audiovizuá lní
technologie byly do vyučovacího procesu účelně zařazovány zejména ve výuce jazyků
a zeměpisu. V závěrech většiny sledovaných hodin však chyběl dostatečný časový prostor
pro shrnutí obsahu učiva a vyhodnocení vzhledem ke stanoveným výukovým cílům
a s ohledem na další studijní pokrok žáků. Začleňování práce žáků s různými informač ními
zdroji se objevilo pouze okrajově.


                         Hodnocení výsledků vzdělávání
Individuální a celkové výsledky vzdělávání žáků byly pravidelně projednávány
pedagogickou radou, škola je systematicky evidovala, analyzovala a přijímala nápravná
opatření, jejichž účinnost byla pravidelně sledována a vyhodnocována. Na dosažení velmi
dobrých výsledků žáků v průběhu a při ukončování studia se pozitivně podílelo zejména
dělení výuky maturitních předmětů společně s důslednou podporou učitelů školy, což
současně umožňovalo také zintenzivnění individuálního přístupu k žákům. Ke zlepšení
vzdělávacích výsledků žáků vedlo i cílené využití disponibilních hodin. Navýšení
hodinových dotací ve vzdělávacích oblastech Jazyk a jazyková komunikace a Matematika
a její aplikace na nižším stupni gymnázia a v téměř všech vzdělávacích oblastech
kromě předmětů výchovného zaměření a informatiky na vyšším stupni gymnázia se
pozitivně odrazilo na kvalitě žákovských výsledků, převážně v četných úspěších žáků
v různých soutěžích i ve vzestupných výsledcích maturitních zkoušek. Jedním z dalších
přijatých opatření vedoucích ke zlepšení žákovských výsledků vzdělávání bylo rozšíření
nabídky volitelných seminářů. Prostřednictvím školního elektronického informač ního
systému i při osobních konzultacích s pedagogy a na třídních schůzkách byli zákonní
zástupci žáků pravidelně informováni o průběhu a výsledcích vzdělávání.
Pro získání objektivní zpětné vazby o kvalitě znalostí a dovedností svých žáků se škola
každoročně zapojovala do externího testování. Ve výběrovém zjišťování výsledků žáků
v matematice, jazyce českém, dějepisu, ve čtenářské a ve finanční gramotnosti pro vybrané
ročníky nižšího a vyššího gymnázia dosahoval v období od poslední inspekční činnosti
vzorek žáků nadprůměrného hodnocení ve srovnání s ostatními zúčastněnými školami.
Ve škole byly systematicky identifikovány individuální potřeby žáků vyžadujících podpůrná
opatření a uplatňovány strategie, které těmto potřebám odpovídaly. Žáci, kteří potřebovali
podporu, měli možnost využívat konzultací s jednotlivými vyučujícími. Dále byla
poskytována adekvátní individuální péče žákům se SVP prostřednictvím pedagogickýc h
intervencí, při jejichž nastavování škola účelně spolupracovala se školskými poradenskými
zařízeními. Dopady využívaných podpůrných opatření byly průběžně sledovány a účelně
vyhodnocovány. Přijatá opatření na základě zjištěných výsledků z šetření na téma



                                           4/7
komunikace probíhající ve školním roce 2023/2024 přispěla ke zlepšení vzájemných vztahů
ve třídách i well-beingu v celé škole.
Průběžné dosahované výsledky vzdělávání žáků v období posledních tří let byly stabilní,
odpovídající požadovaným výstupům realizovaných vzdělávacích programů. Celkové
vzdělávací výsledky žáků u maturitních zkoušek byly v porovnání s celorepubliko vým
i krajským průměrem nadprůměrné. Od školního roku 2022/2023 všichni žáci ve společné
i profilové části maturitní zkoušky prospěli, ve školním roce 2023/2024 dokonce vzrostl
počet žáků s vyznamenáním. Ve srovnání s výsledky ostatních středních škol stejného typu
byla úspěšnost žáků vysoká, zřetelná zlepšující tendence se projevila především
ve výborných vzdělávacích výsledcích žáků ve společné části maturitní zkoušky z jazyka
českého a literatury, ale obdobný trend se ukazoval i u jazyka anglického. Výsledky
maturitních zkoušek škola pravidelně a systematicky evidovala a sumarizovala a přijíma la
opatření k jejich zlepšení.
Vedení školy spolu s vyučujícími vytvářelo nadstandardní podmínky pro zapojení žáků
do široké škály exkurzí, besed, vzdělávacích programů a sportovních aktivit. V mnoha
vzdělávacích oblastech jednotliví žáci nebo žákovské kolektivy opakovaně dosahovali čelní
umístění zejména v přírodovědných a společenskovědních soutěžích, v anglickém jazyce
i ve sportovních kláních na krajské i celorepublikové úrovni. Žáci byli také úspěšní
v celostátním kole Středoškolské odborné činnosti. Mezi největší úspěchy školy se řadí
opakovaný zisk předních míst žáků v soutěžích na mezinárodním poli především v oblasti
fyziky a astrofyziky. Rozšíření výuky jazyka anglického o konverzaci s rodilým mluvč ím
a o debatní kluby v českém i anglickém jazyce se taktéž příznivě odrazilo ve vynikajíc íc h
výsledcích žáků převážně v krajských a celostátních jazykových soutěžích. Formou
elektronických dotazníků škola pravidelně sledovala úspěšnost svých absolventů,
kteří v rámci kariérového poradenství pro žáky vyšších ročníků pořádali besedy o studiu
na vysokých školách a pozitivně tak přispívali v jejich rozhodování o možnostech dalšího
studia.


                                         Závěry
Vývoj školy
– Zlepšení materiálně-technických podmínek zejména vybudováním nového hřiště,
  vybavením školní kuchyně a v oblasti digitalizace.
– Doplnění pedagogického sboru o opozice asistentů pedagoga.
– Rozšíření školního poradenského pracoviště o pozici školního psychologa.
Silné stránky
–   Dlouhodobá přední umístění žáků a žákovských kolektivů v krajských i celostátníc h
    soutěžích i velmi dobré výsledky získané v soutěžích na mezinárodní úrovni. (5.3)
–   Výborné maturitní výsledky žáků zejména v jazyce českém a literatuře a jazyce
    anglickém. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
–   Minimální využití prostoru v závěru výuky pro vyhodnocování stanovených cílů
    vzhledem k obsahu učiva a činnosti žáků. (4.1)


                                            5/7
–   Malá míra zařazování aktivizujících metod a forem a práce žáků s různými informač ními
    zdroji a jejich prezentace především ve výuce fyziky. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při hospitační činnosti se zaměřit na efektivitu zařazování aktivizačních metod a forem
  a využívání různých informačních zdrojů ve výuce a na důsledné vyhodnoco vá ní
  stanovených cílů vzhledem k obsahu učiva v závěrech vyučovacích hodin.
– V rámci dalšího vzdělávání pedagogických pracovníků se soustředit na oblast využívá ní
  motivačních metod a forem ve výuce.
                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
    1. Koncepční dokumenty a soubor materiálů k vedení a řízení školy ve školním roce
       2023/2024, 2024/2025 k datu inspekce
    2. Dokumentace k zajištění podmínek bezpečnosti a zdraví žáků a školnímu stravování
       ve školním roce 2023/2024, 2024/2025 k datu inspekce
    3. Dokumentace školy podle § 28 odst. 1 školského zákona ve školním roce 2023/2024,
       2024/2025 k datu inspekce
    4. Dokumentace k výchovnému a kariérovému poradenství a k prevenci ve školním roce
       2023/2024 a 2024/2025 k datu inspekce


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


                                            6/7
 Mgr. Zuzana Tydlačková, školní inspektorka, vedoucí inspekčního týmu
 Ing. Zuzana Mücková, školní inspektorka
 Bc. Jana Mazáková, kontrolní pracovnice
28. 3. 2025




                                         7/7
