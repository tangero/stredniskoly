                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1785/24-A
                                      Sp. zn. ČŠIA-S-213/24-A


Název                               Heřmánek Praha, základní škola a gymnázium
Sídlo                               Rajmonova 1199/4, Kobylisy, 182 00 Praha 8
E-mail                              petr.adamec@skolahermanek.cz
IČO                                 04 288 939
Identifikátor                       691 008 426
Právní forma                        obecně prospěšná spol.
Zastupující                         Ing. Petr Adamec
Zřizovatel                          Focus on education, o.p.s.
Místo inspekční činnosti            Klapkova 732/34, Praha 8 - Kobylisy
Inspekční činnost na místě          23. 5. 2024 − 27. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost byla vykonána na žádost podle § 174 odst. 7 školského zákona.


                                         Charakteristika
Právnická osoba Heřmánek Praha, základní škola a gymnázium (dále „škola“ nebo
„gymnázium“) vykonává činnost střední školy od 1. 9. 2023. Poskytuje čtyřleté všeobecné
vzdělání zakončené maturitní zkouškou v denní formě vzdělávání oboru Gymnázium.
Instituce navazuje na postupy a práci již zavedené základní školy Heřmánek. Koncept
vzdělávání je založen na integraci vzdělávacích oblastí stanovených Rámcovým
vzdělávacím programem pro gymnázia do výukových bloků. Gymnázium se inspir uje
Montessori pedagogikou, samostatný předmět Focusion se zaměřuje na rozvoj studijníc h
dovedností, vede žáky k hodnocení vlastního pokroku, ke zdravé sebereflexi i spolupráci
s ostatními. Rozvoji kognitivních schopností napomáhá vyučovaný předmět FIO -
Feuersteinova metoda instrumentálního obohacování. Oba předměty se rovněž zaměřují na
podporující metody studia. Gymnázium nabízí také volitelný křesťanský program.
Jazykové kompetence žáků jsou vhodně rozvíjeny zahraničními výjezdy (např. Island),
spoluprací s partnerskou školou v Řecku a nabídkou výuky druhého cizího jazyka
(španělský nebo německý jazyk).
Gymnázium sídlí v pronajaté části komplexu budov nedaleko stanice metra Kobylisy.
K termínu inspekční činnosti se v jedné třídě prvního ročníku vzdělávalo celkem 34 žáků.


                         Hodnocení podmínek vzdělávání
Ředitel školy (dále „ředitel“) je zároveň jejím zřizovatelem. Na základě aktuálníc h
podmínek a potřeb školy stanovil jasně formulovanou vizi a strategii rozvoje gymná zia.
V souladu se zaměřením školy a koncepčními záměry je kladen důraz na komplexní rozvoj
osobnosti žáků s respektem k jejich individuálním možnostem a potřebám, na vytváření
sociálních dovedností, týmovou spolupráci a osobní zodpovědnost za výsledky vzdělává ní.
Stanovené priority se postupně daří naplňovat, příkladem jsou zahraniční výjezdy
a navázané partnerské vztahy se školou v Athénách, pracovní aktivity v rámci školní
komunity při výjezdu na školní chatu.
Ředitel uplatňuje demokratický styl řízení založený na vzájemné důvěře a osobní
odpovědnosti i konstruktivním dialogu všech aktérů vzdělávání, což se příznivě promítá do
atmosféry školy. Vedení školy (ředitel a jeho zástupkyně) tvoří efektivně spolupracující tým
s přesně vymezenými pravomocemi a povinnostmi. Vytvořená organizační struktura
odpovídá charakteru a v současné době i velikosti školy. Pravidelné porady vedení
a setkávání s pedagogy zajišťují plynulý chod gymnázia, zároveň tak umožňují učitelům
vzájemně sdílet poznatky a zkušenosti z výuky, diskutovat o pokrocích jednotlivých žáků,
koordinovat aktivity školy i včasně reagovat na případné aktuální problémy. Zásadní
pedagogické dokumenty a opatření týkající se vzdělávání jsou projednávány pedagogickou
radou. Vstřícné klima školy podporuje pozitivní mezilidské vztahy. Vedení školy vytváří
vhodné podmínky pro otevřenou komunikaci se zákonnými zástupci žáků, např. třídní
schůzky, individuální konzultace, činnost školské rady, neformální setkávání v průběhu
školního roku.
Vzhledem ke krátké existenci gymnázia se postupně dotváří mechanismy pro monitoro vá ní
a vyhodnocování kvality poskytovaného vzdělávání. Kontrolní a hospitační činnost je sice
vedením školy vykonávána v potřebném rozsahu, avšak ze závěrů hospitací nevyplýva jí
jednoznačná zjištění z výuky, konkrétní doporučení či opatření směřující ke zlepšení
pedagogické práce učitelů. V některých případech se tak nedaří aplikovat do výuky případná
stanovená metodická a didaktická doporučení, neboť schází jejich následná kontrola.
Vzdělávání zajišťuje 21 pedagogických pracovníků včetně asistenta pedagoga a rodilého
mluvčího. Dva nekvalifikovaní pedagogové si doplňují vysokoškolské studium. Vedení
školy klade důraz na všeobecný i odborný rozvoj. Průběžné další vzdělávání všech
pedagogických pracovníků je realizováno podle aktuálních potřeb školy.



                                            2/6
Materiální podmínky školy a vícezdrojové financování umožňují její plynulý chod i realizac i
vzdělávacího programu. Vedení školy dbá na obnovu materiálně technického zázemí
budovy, např. byla pořízena nová vzduchotechnika, funkčně vybavena tréninková kuchyně .
V souladu s koncepčními záměry je gymnázium vybaveno dostatečným množstvím
učebních pomůcek. Užívaná terasa slouží nejen k relaxaci, ale i k pěstování drobné zeleniny.
Částečně limitujícím faktorem pro výuku přírodovědných předmětů je scházející odborná
učebna umožňující názornější výuku a realizaci demonstračních pokusů. Škola však v rámci
spolupráce s Akademií věd využívá její laboratoře. Využívané výukové platformy slouží
k rychlé komunikaci aktérů vzdělávání, sdílení studijních materiálů a k zadávání domácích
úkolů. Pro výuku tělesné výchovy a dalších pohybových aktivit jsou k dispozici smluvně
zajištěné tělocvičny, prostory Sokola Kobylisy. Zajištění bezpečnosti žáků je věnována
náležitá pozornost, vstup do prostor využívaných k výuce žáků gymnázia je uzamčen
a opatřen zvonkem.


                          Hodnocení průběhu vzdělávání
Zvolené vzdělávací strategie ve sledovaných vyučovacích hodinách odpovídaly
schopnostem a individuálním potřebám žáků. Výuka splňovala požadavky gymnaziálního
vzdělávání, náročnost učiva odpovídala věku a znalostem žáků. Společným znakem všech
hospitovaných hodin byla příjemná atmosféra, vzájemně respektující přístup učitele a žáků,
dodržování nastavených pravidel práce a komunikace. Pojetí výuky částečně ovlivňo va la
určitá míra profesní autonomie učitelů a množství jejich pedagogických zkušeností, např.
osvědčené didaktické postupy, zavedený výukový styl. Žáci zpravidla prokazovali
odpovídající úroveň vědomostí.
Výuka probíhala v devadesátiminutových blocích jednotlivých předmětů. Dělení třídy na
skupiny přibližně po 14 žácích umožňuje individuální přístup k žákům a podporuje
diferenciaci vzdělávání podle jejich vzdělávacích potřeb.
Efektivitu zdařilých hospitovaných vyučovacích hodin podpořily vhodně zvolené formy
a metody práce, které vytvářely dostatečný prostor pro prezentaci a aplikaci získanýc h
vědomostí žáků, pro rozvoj jejich logického myšlení. Účelným zařazením činnostního uč ení
učitelé také podpořili schopnost žáků objevovat nové jevy a souvislosti mezi nimi.
S pedagogickým taktem byla zařazena práce s chybou. Při takovéto výuce byli žáci aktivní,
se zájmem prokazovali osvojené znalosti a dovednosti, obsahové souvislosti učiva
propojovali s reálnými situacemi z každodenního života. Dostatek příležitostí měli i pro
samostatnou práci a dotazy, na které učitelé vstřícně reagovali. V rámci práce ve dvojicích
žáci prokazovali i potřebnou míru sociálních kompetencí, např. pomoc slab šímu
spolužákovi. Účinnost vzdělávání podporovala přímá práce žáků s interaktivní tabulí,
zařazování mezipředmětových vazeb a využívání osobních zkušeností žáků. Uplatněním
prožitkového učení byli žáci cíleně aktivizováni. Efektivita vzdělávání byla zvyšována
prezentační technikou. Učitelé také vhodně využívali motivační funkci formativního
hodnocení, formou pochvaly a povzbuzení, oceňovali dílčí pokrok. Respektování zásad
psychohygieny bylo samozřejmostí.
Produktivitu vzdělávání v části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností vedly k pasivitě jednotlivců a nerovnoměrnému zapojení některých žáků
do vyučování. Rovněž tak nebyl vytvořen dostatečný prostor pro jejich souvislejší slovní
projev či systematickou práci s textem i různými informačními zdroji. V ojedinělýc h
případech se projevila i nižší míra jazykové kultury vyučujících a žáků. Didaktickým


                                            3/6
nedostatkem byl chybějící či nedostatečný závěr vyučovací hodiny, jenž by vedl ke
společnému shrnutí důležitých poznatků, zhodnocení průběhu vzdělávání, sebereflexi žáků
a ověření stanoveného cíle. Ve výuce některých předmětů se projevila nedostatečná
diferenciace úkolů s ohledem na vzdělávací potřeby žáků, studijní potenciál jednotlivců tak
nebyl vždy efektivně využit.
Gymnázium nabízí příležitosti k sociálním či praktickým projektům. Žáci se mohou
realizovat a rozvíjet uměleckou tvořivost např. ve školní hudební skupině, školním divadle
nebo naplňováním výtvarných aktivit. K všestrannému rozvoji osobnosti žáků přispívá
jejich zapojování do různých celoškolních akcí. Pravidelně zařazované aktivity propojují
teoretickou výuku s praktickými činnostmi a přispívají k naplňování klíčových kompetencí
(zahraniční výjezdy, exkurze, besedy, sportovní kurzy, charitativní akce, ekologické
aktivity). Škola tak vytváří vhodné podmínky pro podporu individuálních a skupinovýc h
zájmů žáků.


                         Hodnocení výsledků vzdělávání
Ke vzdělávání jsou přijímáni žáci na základě jednotné přijímací zkoušky. Nedílnou součástí
přijímacího řízení je i osobní pohovor zjišťující vnitřní motivaci žáka ke vzdělává ní.
Adaptaci žáků na specifika vzdělávání napomáhá rodinné prostředí školy i předmět Focusion
(prvky Montessori pedagogiky a samostatné přípravy žáků, koučinku). Systematická
a důsledná práce s malým třídním kolektivem i s jednotlivými žáky vytváří předpoklady pro
rychlé řešení případných vztahových problémů v počátečním stádiu a umožňuje zahájení
okamžité intervence. Účinnost poskytovaných podpůrných opatření zvyšuje i spolupráce
učitelů s asistentkou pedagoga. Žáci jsou vedeni k spoluodpovědnosti za své výsledky při
plnění termínovaných úkolů, dlouhodobých projektů a v rámci vlastní domácí přípravy.
Škola má vytvořeny propracované mechanismy interního hodnocení. V prezenční výuce
probíhá hodnocení výsledků vzdělávání žáků v rámci jednání pedagogické rady, na úrovni
vedení školy a také v rámci tripartitního jednání mezi žákem, rodičem a pedagogem. Úroveň
osvojených vědomostí a znalostí žáků je ověřována standardními postupy, tj. písemné a ústní
zkoušení, doložená žákovská portfolia. Zavedené bodové/procentuální a slovní hodnocení
učebního pokroku umožňuje sledovat průběžný individuální pokrok každého žáka ve všech
vzdělávacích oblastech, včetně dosažené míry rozvoje klíčových kompetencí. Součástí
hodnocení žáků vzdělávaných podle individuálního vzdělávacího plánu stanoveného ze
závažných důvodů jsou mj. portfolia stanovených činností.
Současný nastavený systém slovního sumativního i formativního hodnocení však
v některých případech potřebuje doplnit o naznačení dalšího rozvoje žáka a doporučení, jak
eliminovat případné neúspěchy, tj. využívat motivační formativní potenciál hodnocení.
Škola opírá hodnocení žáků i o žákovské projekty. Celkové výsledky vzdělávání jsou
příznivé. Výchovná opatření jsou ukládána uvážlivě a v souladu se školním řádem,
převažuje motivační charakter pochval a ocenění.


                                         Závěry
Silné stránky
– výuka v blocích podporuje učení v souvislostech (1.2),
– příznivá vzdělávací atmosféra a partnerský přístup učitelů k žákům (4.1),


                                           4/6
– podpora rozvoje sociálních kompetencí a osobnostního rozvoje žáků zapojením do
  projektů a společných pracovních aktivit (5.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší efektivita metodicko-kontrolní činnosti vedení školy projevující se v rozdílné úrovni
  kvality výuky i pedagogické práce učitelů, nedostatečné využívání závěrů z vlastní
  hospitační činnosti (2. 1),
– v některých předmětech nedostatečné využití aktivizujících forem a metod výuky
  s ohledem na různé vzdělávací předpoklady žáků a odlišné tempo jejich práce, malá
  pozornost věnovaná didaktickému závěru vyučovací jednotky k reflexi výuky (4. 3.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření,
– ve výuce jednotlivých předmětů více podporovat systematickou práci s textem i různými
  informačními zdroji a vést žáky k porozumění a kritickému vyhodnocení informac í
  a souvislému ústnímu vyjadřování,
– více dbát na jazykovou kulturu ve výuce a usměrňovat kvalitu mluveného projevu žáků,
– častěji diferencovat výuku s ohledem na rozvoj studijního potenciálu žáků,
– efektivněji a systematičtěji pracovat se slovním hodnocením s ohledem na další rozvoj
  žáka, včetně doporučení, jak eliminovat případné neúspěchy,
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě pís emně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            5/6
              Seznam dokladů, o které se inspekční zjištění opírají
 1.   Vize a filozofie školy platná k termínu inspekční činnosti
 2.   Zřizovací listina školské právnické osoby Heřmánek Praha, základní škola, ze dne 20.
      4. 2015, včetně dodatků
 3.   Jmenovací dekret ředitele školské právnické osoby zřizovatelem Focus on education,
      o. p. s., ze dne 30. 8. 2021 s účinností od 1. 9. 2021
 4.   Školní vzdělávací program Curriculum Chamomile 23, platný k termínu inspekční
      činnosti
 5.   Výroční zpráva Heřmánek Praha, základní škola a gymnázium za školní rok
      2022/2023
 6.   Záznamy z jednání pedagogické rady, školní rok 2023/2024 k termínu inspekční
      činnosti
 7.   Rozvrh vyučovacích hodin platný ve školním roce 2023/2024 k termínu inspekční
      činnosti
 8.   Portfolio výchovného poradce a metodika prevence vedené k termínu inspekční
      činnosti
 9.   Personální dokumentace pedagogických pracovníků vedená k termínu inspekční
      činnosti, vybraný vzorek


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 PhDr. Bc. Tibor Slažanský, školní inspektor
 Bc. Hana Vejdovská, kontrolní pracovnice
14. 6. 2024




                                           6/6
