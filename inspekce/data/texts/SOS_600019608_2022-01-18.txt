                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-43/22-C


Název                               Střední zdravotnická škola, Jindřichův Hradec,
                                    Klášterská 77/II
Sídlo                               Klášterská 77/II, 377 01 Jindřichův Hradec
E-mail                              info@szsjh.cz
IČ                                  00666718
Identifikátor                       600019608
Právní forma                        příspěvková organizace
Zastupující                         PhDr. Běla Picková
Zřizovatel                          Jihočeský kraj
Místo inspekční činnosti            Klášterská 77/II, 377 01 Jindřichův Hradec
Termín inspekční činnosti           18. 1. 2022 − 20. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Škola poskytuje v souladu se zápisem do rejstříku škol a školských zařízení střední vzdělání
s maturitní zkouškou v oboru vzdělání 53-41-M/03 Praktická sestra v denní formě. Obor
vzdělání 75-41-M/01 Sociální činnost nebyl v uplynulých čtyřech školních letech pro nízký
počet přihlášených žáků otevřen, žáci tohoto oboru skládali maturitní zkoušku naposledy



2021/2022
v roce 2020. Socioekonomické       podmínky       většiny   žáků jsou ovlivněny   spádovostí
v příhraničním regionu.
K datu inspekční činnosti se ve škole vzdělávalo 193 žáků, nejvyšší povolený počet žáků
oboru vzdělání Praktická sestra činí 210 a je naplněn na 92 %. Celkový počet žáků školy
v posledních letech mírně vzrostl.


                         Hodnocení podmínek vzdělávání
Ředitelka vede školu od roku 2012 a byla potvrzena ve funkci pro další šestileté období.
Aktuální koncepce z roku 2018 navazuje na základě analýzy na předcházející vývoj školy
a je východiskem pro systematické kroky nejen v oblasti materiální, ale zejména v oblasti
výchovně- vzdělávací. Stanovené cíle se daří naplňovat zapojováním a spoluprací všech
aktérů vzdělávání. Vedení školy tvoří ředitelka školy, zástupce ředitelky a vedoucí učitelka
praktického vyučování. Funkční rozdělení kompetencí, otevřenost a vstřícnost ve
vzájemných vztazích a profesionální jednání mají pozitivní dopad na velmi dobré školní
klima. Nedílnou součástí života školy jsou pravidelná setkávání vedení školy s žákovským
parlamentem s cílem informovat žáky a pracovat s jejich náměty.
Svou funkci při komunikaci vedení s učiteli dobře plní pedagogická rada a pravidelně
probíhající provozní porady. Také předmětové komise se zabývají aktuálními tématy,
odborný potenciál všech pedagogů je efektivně využíván při implementaci inovativníc h
prvků do výuky, sledování mezipředmětových vztahů nebo sdílení zkušeností
např. z distanční výuky. Služby školního poradenského pracoviště efektivně zabezpečují
výchovná poradkyně a školní metodička prevence. Při své činnosti kromě vzájemné
kooperace systematicky spolupracují s třídními učiteli a s ostatními pedagogickými
pracovníky. Kontrolní mechanismy a hospitace prováděné vedením školy umožňují získávat
objektivní informace o průběhu vzdělávání, poskytovat důležitou zpětnou vazbu pedagogům
a vytipovat priority pro zkvalitnění výuky. Pedagogický sbor je stabilní, začínajíc ím
pedagogům je nápomocen uvádějící učitel.
Další vzdělávání pedagogických pracovníků je systematicky plánováno, škola má stanovené
krátkodobé i dlouhodobé cíle v pedagogické oblasti, např. podporu rozvoje gramotností
napříč předměty. Volba vzdělávacích akcí vychází z potřeb školy i ze zájmu pedagogů.
Každý učitel má sestaven individuální plán dalšího vzdělávání, který je následně
vyhodnocován. Realizované projekty umožnily škole mimo jiné financování kvalitního
dalšího vzdělávání všech pedagogických pracovníků. Důraz kladený na další vzdělává ní
pedagogů byl patrný ve sledované výuce a vyplývá i z dalších aktivit školy.
Realizací aktivit, často podpořených z evropských fondů, škola usiluje o zvýšení kvality
vzdělávání a spolupráci s celou řadou osvědčených partnerů. Své žáky vhodně motivuje
k zapojení do akcí rozvíjejících jejich sociální a odborné kompetence. Jedná se
např. o komunitní osvětová setkání se zapojením žáků školy (zdravotnické přednášky pro
seniory, první pomoc pro žáky základní školy), doučování žáků ohrožených školním
neúspěchem, zařazování tandemové výuky, pořádání projektových dnů ve škole a mimo
školu (např. exkurze ve Fakultní nemocnici v Motole), financování školního karierového
poradce, koordinátora spolupráce školy a zaměstnavatele, efektivní využívání ICT ve
vzdělávání (nákup tabletů a jejich využití ve výuce), zapojení odborníka z praxe ve škole.
V rámci partnerské spolupráce se zdravotnickou školou v dolnorakouském Zwettlu jsou
organizovány vzájemné návštěvy žáků a pedagogů obou škol, jejichž přínosem je kromě
cizojazyčné konverzace výměna odborných zkušeností.



2021/2022                                     2
Stávající materiální podmínky jsou efektivně využívány. Škola disponuje dostatečným
počtem kmenových i odborných učeben, průběžně modernizovaná digitální technika včetně
softwaru přispívá ke kvalitě poskytovaného vzdělávání. Souvislá odborná praxe žáků je
zajištěna na pracovištích jihočeských nemocnic, nejčastěji v Nemocnici Jindřichův Hradec.
Vedení školy dbá na vytváření bezpečného prostředí a prevenci rizik, nastavená pravidla
zajišťování bezpečnosti a ochrany zdraví žáků jsou funkční.


                          Hodnocení průběhu vzdělávání
Sledovaná výuka byla organizačně dobře promyšlená, navazovala na předchozí znalosti
a dovednosti žáků. Při stanovování cílů učitelé vycházeli ze školního vzdělávacího programu
a tematických plánů. V odborném vzdělávání byl kladen velký důraz na propojení
teoretického a praktického vyučování. Vzdělávání probíhalo obvykle v příznivé atmosféře,
učitelé projevovali zájem o žáky a jejich učební výsledky a přiměřené tempo práce
respektovalo potřeby žáků. Zvolené metody práce zejména v teoretických předmětech však
v části hodin vedly k pasivnímu přejímání informací a menší aktivitě ze strany žáků.
Účinnost vzdělávacího procesu snižovala i chybějící vzájemná spolupráce a kooperace mezi
žáky a využívání různých informačních zdrojů při řešení úloh. Pozitivem bylo činnostní
pojetí výuky při skupinových aktivitách. K procvičování a upevňování znalostí a dovedností
byly voleny pro žáky zajímavé aktivity např. pohybové činnosti založené na porozumění
odborné terminologii, doplňovačky, kvízy apod. Učitelé vyhodnocovali správnost
žákovských odpovědí, převládala pro žáky přínosná práce s chybou a zpětná vazba
využitelná k dalšímu učení žáků. Žáci byli podněcováni k používání odborné terminologie.
Výuka byla zpravidla vhodně podpořena didaktickou technikou a aplikacemi aktivně
využívanými všemi žáky, v plné míře jsou využívány dovednosti nabyté při distanční výuce.
Pro názornost byly účelně využity různé názorné pomůcky, k podpoře učebního pokroku
přispívaly i příklady využití znalostí a dovedností v reálném životě a zapojení žáků do
výkladu s využitím jejich vlastních zkušeností. Vyučující propojováním jednotlivýc h
informací do širších souvislostí a využíváním mezipředmětových vazeb vedli žáky ke
komplexnímu pochopení dané problematiky. Probírané učivo bylo také vhodně
aktualizováno. Žáci byli vybízeni k odpovědím na frontálně kladené otázky i v rámci
skupinové práce, prostor pro formování jejich postojů byl využit spíše ojediněle. Průběžné
i závěrečné hodnocení výkonů žáků učitelé zařazovali, velmi efektivní bylo při využití
aplikací.
Vyučovací hodiny v cizích jazycích byly vedeny v cílovém jazyce, pedagogové usilova li
o rozvíjení komunikačních kompetencí žáků. V jazykovém vzdělávání žáci vždy pracovali
s konkrétními texty a byli cíleně vedeni k jejich analýze a správnému porozumění. Potřebný
nácvik dovednosti poslechu s porozuměním v části hodin chyběl.
Výuka tělesné výchovy odpovídala strukturou požadavkům na rozvoj kladného postoje
k pohybu a důležitosti zlepšování kondice pro běžný život. Aktivní zapojení žáků do výuky
podporovalo střídání činností, zařazení zajímavých her, soutěží a pohybových aktivit .
Vyučující žákům poskytovali podporu pro zvládání úkolů, což se kladně projevilo ve snaze
všech žáků zvládnout i obtížnější činnosti.
Hospitovaný průběh praktického vyučování byl realizován formou cvičení v odborných
učebnách školy a formou odborné praxe v místní nemocnici. Hodiny cvičení v rámci
odborných předmětů jsou účelně děleny, menší počet žáků ve skupině pedagogové využíva jí
k individuálnímu přístupu a k efektivnějšímu osvojování odborných kompetencí. Učivo
navazovalo svým obsahem na odborné předměty teoretické výuky, účelné využívá ní


2021/2022                                   3
učebních pomůcek k simulaci reálných situací rozvíjelo požadované praktické dovednosti
a pracovní návyky spojené s výkonem budoucí profese žáků. Během činností v průběhu
odborné praxe žáci uplatňovali a prohlubovali nabyté vědomosti a odborné dovednosti,
důraz byl rovněž kladen na postojovou složku vzdělání, zejména na rozvoj sociálníc h
kompetencí. Plnění jednotlivých úkolů předcházela systematická instruktáž ze strany
pedagogů, žáci byli vedeni k důslednému dodržování zásad bezpečnosti a ochrany zdraví.


                         Hodnocení výsledků vzdělávání
Žáci oboru vzdělání Praktická sestra byli v posledních letech přijímáni po složení jednotné
přijímací zkoušky ověřující předpoklady ke studiu, v roce 2021 však kvůli dlouhé distanční
výuce a opatřením v důsledku pandemie konali pouze školní zkoušku z biologie. Počet
zájemců o studium výše uvedeného oboru vzdělání se v tomto roce zvýšil a byl o třetinu
vyšší než počet přijímaných. Na počátku studia organizuje škola dlouhodobě adaptační
kurzy podporující dobré školní klima a prevenci rizikových jevů včetně prospěchu. Po
zahájení studia škola vhodně rozděluje žáky pomocí vstupních testů do skupin anglické ho
jazyka podle úrovně jejich pokročilosti.
Úroveň individuálních i skupinových výsledků vzdělávání žáků v průběhu studia škola
zjišťuje pomocí standardních hodnotících nástrojů, využíváno je především písemné a ústní
zkoušení. Hodnocení výsledků vzdělávání je zaměřeno zejména na znalosti žáků, vhodným
nástrojem je i motivační hodnocení v hodinách. Škola věnuje odpovídající pozornost žákům
se speciálními vzdělávacími potřebami a žákům ohroženým školním neúspěchem. Výsledky
vzdělávání žáků jsou pravidelně sledovány vedením školy na úrovni tříd i jednotlivc ů
v rámci čtvrtletních jednání pedagogické rady. Pozitivem je, že přehledy klasifikace
výsledků vzdělávání jednotlivých tříd a předmětů a podklady třídních učitelů obsahují
záznamy o příčinách školního neúspěchu a o přijatých opatřeních. Aktuálně je konkrétním
opatřením k podpoře vyšší úspěšnosti žáků doučování v českém jazyce a literatuře
a v anglickém jazyce.
Celkové výsledky vzdělávání škola zveřejňuje přehledně ve výročních zprávách. Průměrný
prospěch školy ve 2. pololetí školního roku 2020/2021 dosahoval hodnoty 1,9 a je tedy spíše
slabší. S vyznamenáním prospělo pouze 10 % žáků, podíl neprospívajících žáků činil 1,7 %
z celkového počtu žáků. V uzavřeném školním roce byly jako výchovná opatření udělovány
pochvaly zejména za dobrovolnickou činnost v období pandemie a za reprezentaci školy.
Dlouhodobě škola dobře zvládá míru absence žáků, která ve sledovaném období činila
v průměru 61 hodin za rok a žáka.
Ve zkušebních obdobích 2019–2020 vykazovala škola nižší míru úspěšnosti žáků
v předmětech společné části maturitní zkoušky oborů vzdělání Sociální činnost
i Zdravotnický asistent, resp. Praktická sestra, a to v případě nekonání či neúspěšného
zvládnutí zpravidla v cizích jazycích. Možnou příčinou byl v minulých letech určitý počet
žáků, kteří byli k maturitní zkoušce přihlášení, ale nakonec ji kvůli nedostatečnému
prospěchu nekonali. Hrubá míra neúspěšnosti pak byla horší než průměrná míra v dané
skupině oborů v České republice zejména v oboru vzdělání Sociální činnost (v roce 2019
hrubá neúspěšnost 72,5 % Sociální činnost, 45,2 % Zdravotnický asistent). Horší výsledky
byly zaznamenány i v jednotlivých tematických okruzích ověřovaných znalostí a dovedností
nebo typech úloh. Škola tuto skutečnost analyzovala a byla přijata celá řada opatření
(doučování, testy nanečisto aj.). Jedním z opatření je také dobíhající výuka německého
jazyka. V organizačně náročném zkušebním roce 2021 bylo přihlášeno k maturitní zkoušce
celkem 40 žáků oboru vzdělání Praktická sestra, z toho 2 neuspěli, hrubá neúspěšnost školy
se významně zlepšila na 5 %. Na žáky se v tomto roce vztahovalo opatření obecné povahy


2021/2022                                   4
vydané MŠMT, podle něhož nemuseli konat povinné didaktické testy společné části
maturitní zkoušky. V důsledku tohoto opatření konalo didaktické testy dobrovolně pouze
osm žáků. U maturitních zkoušek v roce 2021 prospěla celkem třetina žáků
s vyznamenáním.
Žáci jsou motivování k účasti na odborně zaměřených i všeobecně vzdělávacích soutěžích
a za významné úspěchy a reprezentaci školy jsou oceňováni Společností pro rozvoj SZŠ
Jindřichův Hradec. Škola dále organizuje ve spolupráci s partnery (složky Integrované ho
záchranného sboru, Český červený kříž aj.) vzdělávací akce zaměřené na první pomoc
a výchovu ke zdraví, dále se účastní mnoha charitativních sbírek a dobrovolnických činností.
Uvedené aktivity přispívají k získávání odborných kompetencí žáků a představují pro školu
i důležitou zpětnou vazbu o úrovni a kvalitě poskytovaného odborného vzdělávání.


                                           Závěry
Vývoj školy
- Počet žáků se mírně zvýšil v oboru vzdělání Praktická sestra, každoročně jsou otevírány
  dvě třídy. Od roku 2018 nebyla otevřena ani jedna třída pro obor vzdělání Sociální činnost
  z důvodu nízkého zájmu uchazečů. Obor vzdělání Praktická sestra je vyučován podle
  nového školního vzdělávacího programu od roku 2018. Absolventi dobíhajícího oboru
  Zdravotnický asistent v denní formě ukončili řádné vzdělávání ve zkušebním roce 2021.
- Výuka německého jazyka dobíhá ve 3. a 4. ročníku, v 1. a 2. ročníku je vyučován
  anglický jazyk.
Silné stránky
- Další vzdělávání pedagogických pracovníků je systematické se zapojením plánů
  osobního rozvoje. Má pozitivní dopad do výuky, je zaměřeno na řešení
  mezipředmětových vztahů a zavádění podpory rozvoje gramotností do výuky.
- Intenzivní spolupráce se smluvními partnery zásadním způsobem podporuje rozvoj
  odbornosti a podílí se na kvalitní přípravě žáků na budoucí povolání.
Slabé stránky a/nebo příležitosti ke zlepšení
      -   Ve společné části maturitní zkoušky v letech 2019–2020 dosáhli žáci školy ve
          srovnání s danou skupinou oborů slabých výsledků.
Doporučení pro zlepšení činnosti školy
- Provést hlubší analýzu výsledků společné části maturitní zkoušky zaměřenou na
  konkrétní okruhy dovedností a přijmout opatření ke zlepšení.
- Zvážit výmaz oboru vzdělávání Sociální činnost.


               Seznam dokladů, o které se inspekční zjištění opírají
 1.       Zřizovací listina vydaná Jihočeským krajem dne 27. 11. 2001 včetně dodatků č. 1 až
          9, poslední ze dne 18. 9. 2014
 2.       Rozhodnutí ve věci změny zápisu do rejstříku škol a školských zařízení vydané
          Krajským úřadem Jihočeského kraje č. j. KUJCK 139058/2016 dne 24. 10. 2016
          s účinností od 1. 9. 2017



2021/2022                                      5
 3.    Rozhodnutí ve věci zápisu změny v údajích vedených v rejstříku škol a školských
       zařízení vydané MŠMT č. j. MSMT-27761/2018-2 dne 31. 8. 2018 s účinností od
       1. 9. 2018
 4.    Jmenování na vedoucí pracovní místo ředitelky vydané Jihočeským krajem č. j.
       KUJCK 62047/2018 ze dne 11. 5. 2018 s účinností od 1. 8. 2018
 5.    Školní vzdělávací program „Praktická sestra“, obor vzdělávání RVP 53-41-M/03
       Praktická sestra, platný od 1. 9. 2018 včetně dodatků č. 1-3 s platností od 1. 9. 2020
 6.    Školní řád s účinností od 1. 10. 2021
 7.    Plán kontrolní a hospitační činnosti pro školní rok 2021/2022
 8.    Tematické plány oboru vzdělání Praktická sestra pro školní rok 2021/2022
 9.    Výroční zpráva o činnosti školy za školní rok 2020/2021
10.    Koncepce rozvoje Střední zdravotnické školy v Jindřichově Hradci 2018 – 2023
11.    Kompletní dokumentace školního poradenského pracoviště
12.    Dokumentace týkající se Odborné praxe pro školní rok 2021/2022
13.    Hospitační záznamy za školní rok 2021/2022
14.    Zápisy z jednání předmětových komisí za školní rok 2021/2022
15.    Plán DVPP pro školní rok 2021/2022 a individuální plány pedagogických pracovníků
16.    Školní akční plán rozvoje vzdělávání na období 2019 až 2022
17.    Rozvrhy hodin pro školní rok 2021/2022
18.    Třídní knihy v elektronické podobě školní rok 2020/2021 a 2021/2022 k termínu
       inspekční činnosti
19.    Školní matrika v elektronické podobě k termínu inspekční činnosti
20.    Zápisy z porady vedení, školní roky 2020/2021 a 2021/2022
21.    Zápisy z pedagogické rady, školní roky 2020/2021 a 2021/2022
22.    Dokumentace k přijímacímu řízení pro školní rok 2021/2022
23.    Dokumentace k maturitní zkoušce, zkušební rok 2020 a 2021
24.    Personální dokumentace pedagogických pracovníků (týkající se odborné kvalifikace)
25.    Dokumentace týkající se oblasti bezpečnosti a ochrany zdraví včetně knihy úrazů
26.    Ekonomická dokumentace školy


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



2021/2022                                    6
Složení inspekčního týmu a datum vyhotovení inspekční zprávy


 Mgr. Jana Cipínová, školní inspektorka,
 vedoucí inspekčního týmu                            Mgr. Jana Cipínová v. r.
 Mgr. Renata Pechoušková, školní inspektorka      Mgr. Renata Pechoušková v. r.
 Ing. Jana Fišerová, školní inspektorka              Ing. Jana Fišerová v. r.
 Bc. Vladimír Štipl, kontrolní pracovník              Bc. Vladimír Štipl v. r.
 Mgr. Markéta Krajcová, odborník pro obory
 ošetřovatelství                                   Mgr. Markéta Krajcová v. r.

V Českých Budějovicích 17. 2. 2022


Datum a podpis ředitelky školy potvrzující projednání a převzetí inspekční zprávy


 PhDr. Běla Picková, ředitelka školy                 PhDr. Běla Picková v. r.

V Jindřichově Hradci 18. 2. 2022




2021/2022                                  7
