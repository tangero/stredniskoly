                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1401/21-B


Název                                Gymnázium Brno, třída Kapitána Jaroše,
                                     příspěvková organizace
Sídlo                                třída Kpt. Jaroše 1829/14, Černá Pole, 658 70 Brno
E-mail                               jaroska@jaroska.cz
IČ                                   00 559 032
Identifikátor                        600 013 481
Právní forma                         příspěvková organizace
Zastupující                          RNDr. Jiří Herman, Ph.D.
Zřizovatel                           Jihomoravský kraj
Místa inspekční činnosti             třída Kpt. Jaroše 1829/14, Brno
                                     Příční 123/16, Brno
Termín inspekční činnosti            1. až 4. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Gymnázium Brno, třída Kapitána Jaroše, příspěvková organizace (dále „škola“) vykonává
činnost střední školy a školní jídelny – výdejny. V tomto školním roce poskytuje v denní
formě vzdělávání střední vzdělání s maturitní zkouškou v oborech vzdělání 79-41-K/41
Gymnázium a 79-41-K/81 Gymnázium.
Počet žáků ve škole od minulého inspekčního hodnocení v roce 2013 zůstává stabilní. Ke dni
30. 9. 2021 bylo ve škole vzděláváno ve 24 třídách (z toho v 8 třídách čtyřletého oboru
vzdělání) celkem 745 žáků (mezi nimi i žáci se speciálními vzdělávacími potřebami a žáci
nadaní a mimořádně nadaní). Nejvyšší povolený počet žáků ve škole byl naplněn na 98 %.
Vzdělávání probíhá v osmiletém oboru vzdělání podle dvou školních vzdělávac íc h
programů – všeobecně zaměřeném a dále s matematickou profilací. Další vzdělávac í
program má škola zpracovaný pro čtyřletý obor vzdělání. Škola poskytuje vzdělává ní
na dvou místech – na ulici Příční, kde jsou vzděláváni žáci 1. až 4. ročníku osmiletého oboru
vzdělání (dále „nižší gymnázium“) a na třídě Kapitána Jaroše žáci 5. až 8. ročníku
osmiletého oboru vzdělání a žáci čtyřletého oboru vzdělání (dále „vyšší gymnázium“).
Stravování zajišťuje školní jídelna – výdejna, která nabízí žákům k výběru tři hlavní jídla.


                         Hodnocení podmínek vzdělávání
Koncepce rozvoje školy zpracovaná ředitelem školy (dále „ředitel“) ve spolupráci s širším
vedením školy na šestileté období do roku 2023 stanoví jasné a konkrétní cíle v oblastech
podmínek, průběhu a výsledků vzdělávání, podpory žákům a spolupráce s rodiči. V průběhu
inspekční činnosti se projevilo, že pouze některé cíle se daří postupně naplňovat. Zejména
se podařilo zajistit plnou odbornou kvalifikovanost pedagogického sboru a dostatek
finančních zdrojů pro financování potřeb školy.
Složení pedagogického sboru věnuje ředitel významnou pozornost. Škola podporuje
a vytváří učitelům podmínky zejména pro rozšiřování odborné kvalifikace, včetně
specializovaných činností, lektorskou činnost a doktorandské studium. Průběžnému
vzdělávání formou kurzů a seminářů je však věnována menší pozornost, především v oblasti
inovativních metod učení. Realizované je pouze formou individuálních vzdělávacích aktivit
absolvovaných jednotlivými učiteli na základě jejich osobních plánů. Tyto plány odráží spíše
vlastní potřeby a zájmy učitelů, které nejsou systematicky vyhodnocovány a nastavovány
s ohledem na aktuální potřeby školy. Obecně aktivnější byli v účasti na kurzech
a seminářích učitelé matematiky a cizích jazyků. Někteří učitelé v posledních letech
hodnoceného období žádné vzdělávací aktivity neabsolvovali.
Hodnocením průběhu vzdělávání formou hospitací jsou vedle vedení školy (ředitele a jeho
zástupců) pověřeni i předsedové předmětových komisí. Záznamy z realizovaných hospitací
nebyly vedeny jednotně, některé měly menší vypovídající schopnost o kvalitě sledované
výuky. Konkrétní doporučení k aplikovaným formám a metodám vzdělávání byla řešena
spíše neformálně na úrovni příslušných předmětových komisí.
Personální zajištění poradenských služeb je nastaveno s ohledem na velikost školy a dvě
místa poskytovaného vzdělávání. Z důvodu velkého rozsahu vykonávaných činností
je neefektivní kumulace funkce zástupkyně ředitele a výchovné poradkyně na vyšším
gymnáziu. Týdenní rozsah přímé pedagogické činnosti výchovných poradců nebyl efektivně
nastaven podle přiděleného počtu žáků na nižším a vyšším gymnáziu a s ohledem na jejich
nastavené pracovní povinnosti a odpovědnosti, což mělo negativní dopad na účinnost
poskytované podpory. Informace o žácích se speciálními vzdělávacími potřebami


2021/2022                                    2
a nadaných jsou předávány pedagogickým pracovníkům školy osobně výchovnými poradci
a zejména prostřednictvím intranetu školy. I proto zřejmě někteří učitelé neměli o těchto
žácích a o jejich podpůrných opatřeních úplný přehled, což snižovalo funkčnost
poradenských služeb. Individuální podporu žákům školy, ale i pedagogickým pracovníkům
zajišťuje dále externí psycholožka, jejíž činnost je velmi přínosná při řešení kritickýc h
situací a dalších osobních problémů žáků, spojených mimo jiné s distanční výukou
a návratem žáků k prezenční formě výuky.
Řada žáků školy projevuje nadání v různých vzdělávacích oblastech a dosahuje vynikajíc íc h
výsledků vzdělávání nejen ve vzdělávání, ale především v dalších mimoškolních aktivitác h.
Některým talentovaným žákům škola povoluje ze studijních důvodů (například z důvodu
účasti na vzdělávacích aktivitách na vysokých školách či jiných vzdělávacích projektech)
a z jiných důvodů (umělecká a sportovní činnost, zdravotní důvody) vzdělávání podle
individuálního vzdělávacího plánu, avšak bez splnění všech dalších podmínek potřebných
pro tento způsob vzdělávání. Zabezpečení vzdělávání nadaných žáků není dostatečně
rozpracované ve školních vzdělávacích programech, které neobsahují přesné a úplné
informace ke vzdělávání žáků nadaných a mimořádně nadaných, chybí specifikace podpory
těmto žákům. Tyto skutečnosti měly nepříznivý dopad i na efektivitu podpory nadaných
a mimořádně nadaných žáků v některých sledovaných vyučovacích hodinách. Pestrou
nabídkou volitelných předmětů škola podporuje zájmy a další profesní orientaci žáků, jejich
vzdělávací obsah ale nebyl v platných školních vzdělávacích programech zpracován
jednotně, v učebních osnovách některých vyučovacích předmětů nebyly rozpracované
očekávané výstupy.
Zajištění bezpečnosti a ochraně zdraví žáků škola věnuje náležitou pozornost, včetně oblasti
sledování a předcházení úrazům, ke kterým dochází při rozsáhlých pohybových aktivitác h
žáků školy. Ředitel využívá svých dlouholetých pedagogických a manažerských zkušeností
k zajištění dalších finančních zdrojů k financování potřeb školy a udržování a rozvíje ní
dobrých partnerských vztahů. Škola je zapojena do několika projektů financova nýc h
z prostředků zřizovatele a Evropských strukturálních fondů, vedení školy aktivně vyhledá vá
i jiné finanční zdroje k podpoře vzdělávacích akcí školy (doplňková činnost, rozvojové
programy, sponzorské dary aj.). Významné jsou například projekty na podporu matematické
gramotnosti a podporu vzdělávání talentovaných a nadaných žáků. Obě budovy školy jsou
dobře udržované. Žáci často využívají odpočinkové a studijní kouty vybudované v obou
budovách školy. Výzdoba školy je estetická a vhodným způsobem žáky seznamuje s historií
školy a významnými osobnostmi spjatými se školou.
Škola úzce spolupracuje s řadou fakult vysokých škol, na kterých jednak působí někteří
učitelé, a jednak tyto fakulty umožňují žákům školy účast na různých vzdělávac íc h
aktivitách, což má pozitivní dopad na jejich vzdělávací výsledky. Další význa mná
spolupráce je rozvíjena například se společnostmi SCIO, CERMAT a v oblasti koordinace
práce s talentovanou mládeží s Jihomoravským centrem pro mezinárodní mobilitu JCMM.
Přínosná pro zlepšování výsledků vzdělávání žáků a rozvoj jejich nadání je i spolupráce
s partnerskými školami v zahraničí.
Celkově má škola vytvořeny velmi dobré podmínky – materiální, finanční a personální,
pro vzdělávání nadaných žáků. Práce s nadanými žáky probíhá spíše na úrovni jednotlivýc h
předmětových komisí, v jejichž vyučovacích předmětech příslušný žák projevuje lepší
schopnosti, znalosti a výborné výsledky vzdělávání. Systém práce s nadanými žáky není
vedením školy jednotně nastaven a koordinován na úrovni celé školy.




2021/2022                                    3
                          Hodnocení průběhu vzdělávání
Průběh vzdělávání byl sledován a hodnocen ve vyučovacích předmětech většiny
vzdělávacích oblastí. Téměř všechny vyučovací hodiny byly dobře organizačně zvládnuté,
žáci dodržovali nastavená pravidla chování, výuka nebyla narušována žádnými kázeňskými
problémy. Příjemné pracovní klima podporovalo vstřícnou vzájemnou komunikac i.
V některých vyučovacích hodinách byli žáci zapojeni do komunikace aktivněji, avšak méně
často byli vedeni k slovnímu zdůvodnění postupu či výsledku řešení zadaného úkolu.
Rovněž nedostatečná byla podpora vzájemné komunikace, diskuse na dané téma, mezi žáky
navzájem. Efektivita sledovaných vyučovacích hodin byla různá, především závisela
na zvolených formách a metodách výuky. Frontální výuka převažovala nad ostatními
formami výuky, skupinová práce či práce ve dvojicích rozvíjející kooperativní dovednosti
byla využívána méně často a pouze v některých předmětech (zejména v oblasti jazykového
vzdělávání, informatice a matematice). Samostatná práce žáků podporující jejich aktivitu
byla využita asi v třetině hospitovaných hodin, a to především v cizích jazycích
a matematice.
Většina žáků v průběhu sledovaných vyučovacích hodin pracovala a plnila zadané úkoly,
učitelé projevovali zájem o výsledky jejich práce a vhodně je motivovali k plnění zadaných
úkolů. Hodiny zaměřené na zobecňování, případně objevování nových poznatků bádáním
se vyskytly pouze minimálně. Propojení výuky se zkušenostmi žáků z praktického života
a mezipředmětové vztahy byly sice uplatňovány, ale pouze v některých předmětech.
V hodinách jazykového vzdělávání učitelé vytvářeli podmínky pro aktivní zapojení žáků
do výuky. Dbali na pochopení nové látky žáky a aplikaci nových poznatků v zadaných
úkolech. V cizích jazycích žáci dostávali dostatek prostoru pro rozvoj komunikač níc h
dovedností, během samostatné práce si pak upevňovali gramatiku prostřednictvím práce
s učebnicí. V hodinách matematiky v matematických třídách učitelé vhodně doplňovali
samostatnou práci žáků svým výkladem. Obtížnost řešených problémů byla vzhlede m
k věku žáků vysoce náročná, i přesto žáci aktivně pracovali, zapojovali se do hodiny prací
u tabule a pokládáním dotazů, které překračovali úroveň standardního učiva daného ročníku.
V přírodovědných předmětech byly vhodně využity názorné pomůcky (např. anatomické
modely), mezipředmětové vztahy a zkušenosti z reálného života, což významně napomáhalo
k pochopení probíraného učiva. Na znalostech žáků a praktických zkušenostech byla
založena i výuka ve volitelných předmětech, které směřují k aktivní přípravě k maturitní
zkoušce. Rovněž ve společenskovědních předmětech byla až na výjimky využívá na
názornost, žáci byli zapojováni do výuky řízenými rozhovory, v nichž využívali svoje
znalosti a zkušenosti. Učitelé žáky vedli k srozumitelnému vyjadřování, kultuře projevu
a dbali na dobrou úroveň jejich prezentace.
Součástí inspekční činnosti bylo dále hodnocení podpory rozvoje matematické
a přírodovědné gramotnosti a pohybových dovedností žáků. Přírodovědná gramotnost
je rozvíjena pokusy, badatelsky orientovaným vyučováním, laboratorními pracemi
a projektovou výukou. Žáci školy v této oblasti dosahují vynikajících výsledků i ve srovnání
s jinými školami. Pro rozvoj pohybových dovedností žáků jsou ve škole vytvořeny dobré
podmínky, a to nejen v oblasti materiální, ale i díky posílení výuky tělesné výchovy ve dvou
ročnících nižšího gymnázia. Pozitivní vztah žáků k pohybu a zdravému životnímu stylu
rovněž podporuje nahrazení tělesné výchovy v maturitních ročnících výběrovými
sportovními aktivitami s ohledem na zájem žáků (plavání, tanec, badminton, fotbal a další).
V hospitovaných hodinách tělesné výchovy byly zařazeny sportovní a netradiční hry,
při nichž byli žáci vedeni ke spolupráci, komunikaci v týmu a dodržování základníc h
pravidel jednotlivých her.



2021/2022                                    4
Účelné využití digitálních technologií bylo, s výjimkou hodin informatiky, zazname ná no
méně často, i když většina učeben je vybavena dataprojektory a pro její využití jsou ve škole
vytvořeny velmi dobré podmínky.
V rámci inspekčních hospitací byla dále sledována podpora a výsledky vzdělávání žáků
se speciálními vzdělávacími potřebami a žáků nadaných. V průběhu samostatné práce
učitelé většinou alespoň některým žákům poskytovali individuální konzultace a podporu.
Využité formy a metody výuky, obsah a rozsah zadávaných úkolů však většinou nereagova li
na výsledky a potřeby jednotlivých žáků. Diferenciace učiva s ohledem na podpůrná
opatření či nadání žáků byla uplatněna minimálně. Zcela nedostatečná byla zpětná vazba
žákům formou zhodnocení jejich přístupu k práci a splnění nastavených cílů.
Splnění cílů nastavených v koncepci rozvoje školy (využívání efektivních forem vzdělává ní,
podpora péče o žáky se speciálními vzdělávacími potřebami, mimořádně nadanými
a nadanými) se v hospitovaných vyučovacích hodinách až na výjimky (výuka
v matematických třídách) neprojevilo.


                          Hodnocení výsledků vzdělávání
Pravidla hodnocení výsledků vzdělávání žáků nebyla úplná, především neupravovala různé
systémy hodnocení využívané v některých vyučovacích předmětech a nastavené přísluš nými
předmětovými komisemi. Hodnocení probíhá průběžně s využitím běžných evaluačníc h
nástrojů, využití formativního hodnocení není ve škole nastaveno a nebylo až na výjimk y
v hospitovaných vyučovacích hodinách využíváno. Na jednáních pedagogické rady jsou
výsledky vzdělávání žáků, včetně hodnocení chování a přehledů výchovných opatření,
projednávány především na statistické úrovni. Podrobnější analýzy a opatření k jejich
zlepšování jsou spíše neformálně přijímána na úrovni jednotlivých předmětových komisí.
V posledních třech letech měly celkové výsledky žáků srovnatelnou dobrou úroveň. Většina
žáků dosahuje výsledků vzdělávání v souladu s očekávanými výstupy stanovenými
ve školních vzdělávacích programech. Neprospívající žáci se vyskytli ojediněle. Strategii
řešení školní neúspěšnosti nemá škola zpracovanou, ale v případě potřeby byly u těchto žáků
využívány individuální konzultace a doučování. Rovněž absence žáků je meziroč ně
srovnatelná. Výskyt neomluvených zameškaných hodin byl minimální. Průběžným
a celkovým vzdělávacím výsledkům žáků odpovídá také jejich úspěšnost při ukončování
vzdělávání maturitní zkouškou. V posledních třech letech dosahovali žáci školy ve společné
i profilové části maturitní zkoušky 100% úspěšnost, což jsou v porovnání s průměrnou
úrovní výsledků žáků ostatních škol ve stejné skupině oborů za celou Českou republiku
nadprůměrné výsledky. Pouze jednotky žáků nejsou úspěšné v řádném termínu maturitní
zkoušky, v opravném termínu uspějí všichni.
Projevy rizikového chování žáků škola řešila v posledních letech pouze ojediněle a díky
dobrým vztahům ve škole a atmosféře vzájemné důvěry se je podařilo vyřešit již
v počátečních stádiích. Škola má nastavený účinný systém prevence sociálně patologick ýc h
jevů, zejména šikany, kyberšikany a různých závislostí. V těchto oblastech škola využívá
hojnou nabídku různých externích programů. Žáci mají k dispozici schránku SOS,
prostřednictvím, které mohou bez obav vyjádřit své problémy. Škola žákům
zprostředkovává využití webového systému pro kariérní plánování a osobnostní rozvoj, což
jim umožňuje vyhledávání silných studijních a osobnostních stránek a napomáhá s další
profesní orientací.
Žáci jsou v průběhu celého studia motivování k účasti v nejrůznějších prezenčníc h
i korespondenčních soutěžích či středoškolské odborné činnosti. Mnohé ze soutěží škola


2021/2022                                    5
sama pořádá. Škola žákům poskytuje významnou podporu v přípravě na tyto soutěže
(konzultace, přednášky odborníků, odborné semináře a další), díky čemuž žáci dosahují
dlouhodobě vynikajících výsledků v národních i mezinárodních kolech předmětových
olympiád. Vyšší než školní úrovně předmětových olympiád a soutěží či nesoutěžníc h
přehlídek se za uplynulý školní rok zúčastnilo více než 40 % žáků školy. Těchto vynikajíc íc h
výsledků dosahují žáci nejen v soutěžích přírodovědných oborů, ale i v humanitníc h
a jazykových.


                                          Závěry
Vývoj školy
- Personální obměna pedagogického          sboru v zájmu     zajištění   jeho plné odborné
  kvalifikovanosti.
- Rozšíření poradenských služeb poskytovaných školou o služby externího psychologa.
Silné stránky
- Vícezdrojové financování potřeb školy, aktivní přístup vedení školy k zajištění
  dodatečných finančních zdrojů k cílenému zlepšování podmínek pro vzdělává ní,
  k financování vzdělávacích aktivit nad rámec školních vzdělávacích programů
  a k podpoře přírodovědného a technického vzdělávání.
- Dlouhodobě výborné výsledky vzdělávání žáků ve společné a profilové části maturitní
  zkoušky.
- Aktivní zapojení žáků školy do soutěží a vzdělávacích projektů mimo výuku, v nichž
  dosahují dobrých výsledků, přínosných pro rozvoj jejich klíčových kompetencí
  uplatnitelných v dalším vzdělávání i profesním životě.
Slabé stránky a/nebo příležitosti ke zlepšení
- Nedostatečná zpětná vazba učitelům formou hospitační činnosti vedení školy
  a nedostatečná podpora a motivace pedagogických pracovníků k dalšímu vzdělává ní
  zejména v oblasti aktivizujících forem a metod výuky.
- Nekoordinovaně nastavený systém vyhledávání a podpory talentovaných žáků, zejména
  žáků nadaných a mimořádně nadaných.
- Nedostatečné uplatňování diferenciace výuky s ohledem na vzdělávací potřeby žáků
  a jejich nadání v průběhu vyučovacích hodin.
- Méně časté zařazování aktivizujících forem a metod výuky s cílem maximálního využití
  studijního potenciálu jednotlivých žáků.
- Absence formativního hodnocení aktuálních výkonů žáků a splnění nastavených cílů
  vzdělávání.
Doporučení pro zlepšení činnosti školy
- Zvýšit účinnost hospitační činnosti realizované vedením školy, zaměřit se na reflexi
  závěrů z hospitací a sdílení zkušeností mezi pedagogickými pracovníky školy.
- Další vzdělávání pedagogických pracovníků zaměřit na oblast uplatňování aktivizač níc h
  forem a metod výuky, individualizaci vzdělávání a využívání formativního hodnocení
  výsledků vzdělávání žáků.




2021/2022                                     6
- Zefektivnit poradenské služby školy, zejména ve vztahu k žákům nadaným a mimořád ně
  nadaným – nastavit jednotný systém práce s těmito žáky, zavést ho do praxe školy
  v zájmu maximálního využití studijního potenciálu všech těchto žáků.
- Pravidla hodnocení výsledků vzdělávání žáků využívaná v rámci předmětových komisí
  zakotvit ve školních vzdělávacích programech a školním řádu, dopracovat neúplné části
  školních vzdělávacích programů, základní dokumenty školy – školní vzdělávac í
  programy a školní řád průběžně aktualizovat podle podmínek školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina příspěvkové organizace Jihomoravského kraje, Č. j.: 20/22, účinnost
       od 1. 7. 2015
 2.    Potvrzení o obsazení pracovního místa ředitele školy, Č. j.: JMK 87408/2018, ze dne
       7. 6. 2018
 3.    Výpis z rejstříku škol a školských zařízení IZO: 000 559 032 (Střední škola),
       IZO: 108 028 739 (Školní jídelna – výdejna), tisk dne 20. 10. 2021
 4.    M 8 výkaz o střední škole podle stavu k 30. 9. 2021, datum odeslání 15. 10. 2021
 5.    Koncepce rozvoje Gymnázia Brno, třída kapitána Jaroše, p. o., v letech 2017-2023,
       srpen 2017
 6.    Školní vzdělávací programy platné ve školním roce 2021/2022
 7.    Příloha ŠVP, Systém volitelných předmětů, Nabídka nepovinných předmětů, ze dne
       31. 8. 2021
 8.    Příloha č. 2 ŠVP, Osnovy volitelných předmětů vyučovanýc h ve školním roce
       2021/2022, nedatováno
 9.    Školní řád, č.j.: GKJ429/2019, ze dne 31. 10. 2019, včetně Přílohy č. 1 Pravidla pro
       vzdělávání podle individuálního plánu, ze dne 1. 11. 2019, Přílohy č. 2 Časový rozvrh
       hodin, nedatováno, Přílohy č. 3 Klasifikační řád, ze dne 15. 8. 2013
10.    Školní matrika a třídní knihy elektronicky vedené ve školním roce 2021/2022
11.    Personální dokumentace vybraných pedagogických pracovníků vedená ve školním
       roce 2021/2022
12.    Další vzdělávání pedagogických pracovníků ve školním roce 2021/2022, přehledy
       vedené podle jednotlivých pedagogických pracovníků
13.    Údaje o dalším vzdělávání pedagogických a nepedagogických pracovníků včetně
       řídících pracovníků školy za školní rok 2020/2021
14.    Záznamy z hospitací vedené za školní roky 2020/2021 a 2021/2022 ke dni inspekční
       činnosti


2021/2022                                    7
15.    Zápisy z pedagogické rady, zápisy z jednání předmětových komisí vedené za školní
       roky 2020/2021 a 2021/2022 ke dni inspekční činnosti
16.    Rozvrhy hodin platné ve školním roce 2021/2022
17.    Seznam žáků s podpůrnými opatřeními ve školním roce 2021/2022
18.    Osobní dokumentace žáků vedená ve školním roce 2021/2022 (vybraný vzorek)
19.    Zprávy o činnosti výchovných poradců za školní rok 2020/2021
20.    Dokumentace školního poradenského pracoviště (minimální preventivní program,
       krizové plány školy, plány činnosti výchovných poradců) vedená ve školním roce
       2021/2022
21.    Zápisy z porad školního poradenského pracoviště vedené za školní roky 2020/2021
       a 2021/2022 ke dni inspekční činnosti
22.    Zadání testů, písemných prací, laboratorních prací projektů z předmětů vzdělávac íc h
       oblastí matematika a člověk a příroda
23.    Dokumentace vedená k přijímacímu řízení na školní rok 2021/2022
24.    Přehledy o výsledcích vzdělávání žáků za školní rok 2020/2021
25.    Výsledky maturitních zkoušek za školní roky 2018/2019 až 2020/2021
26.    Dokumentace k hodnocení ekonomických podmínek, poskytování školního
       stravování a zajištění bezpečnosti žáků po dobu jejich pobytu ve škole“
27.    Zápis z jednání s ředitelem školy, ze dne 4. 11. 2021
28.    Inspekční zpráva Čj. ČŠIB-66/13-B, ze dne 18. 2. 2013


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    8
Složení inspekčního týmu a datum vyhotovení inspekční zprávy


 Ing. Renata Boková, školní inspektorka,            Ing. Renata Boková v. r.
 vedoucí inspekčního týmu
 Mgr. Milan Heroudek, školní inspektor             Mgr. Milan Heroudek v. r.

 Mgr. Jakub Mojžíš, školní inspektor                Mgr. Jakub Mojžíš v. r.

 Mgr. Kateřina Veselá, školní inspektorka          Mgr. Kateřina Veselá v. r.

 Bc. Dana Haláková, kontrolní pracovnice            Bc. Dana Haláková v. r.


V Brně 3. 12. 2021


Datum a podpis ředitele školy potvrzující projednání a převzetí inspekční zprávy


 RNDr. Jiří Herman, Ph.D., ředitel školy         RNDr. Jiří Herman, Ph.D. v. r.

V Brně 13. 12. 2021




2021/2022                                   9
