                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-521/23-J


Název                                Střední odborná škola sociální u Matky Boží Jihlava
Sídlo                                Fibichova 978/67, 586 01 Jihlava
E-mail                               sosmb@sosmb.cz
IČO                                  00 380 661
Identifikátor                        600 014 771
Právní forma                         školská právnická osoba
Zastupující                          Mgr. Kateřina Šimková
Zřizovatel                           Biskupství brněnské
Místo inspekční činnosti             Fibichova 978, Jihlava
                                     Křížová 118, Jihlava
                                     Kosmákova 1037, Jihlava
Inspekční činnost na místě           18.−20. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. a), b), a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Střední odborná škola sociální u Matky Boží Jihlava (dále škola) vykonává v souladu
se zápisem v rejstříku škol a školských zařízení činnosti střední školy, školní jídelny
a domova mládeže.
Ke dni inspekční činnosti se v osmi třídách oboru vzdělání 75-41-M/01 Sociální činnost
vzdělávalo denní formou 209 žáků podle školního vzdělávacího programu Příprava
pro sociální a pedagogická povolání. V období od předcházející inspekční činnosti počet
žáků stoupá.
Dále škola vyučuje obor vzdělání 53-41-H/01 Ošetřovatel ve večerní formě vzdělává ní.
Domov mládeže poskytoval ubytování 54 žákům školy.


                         Hodnocení podmínek vzdělávání
Ředitelka školy je ve funkci prvním rokem a snaží se získat ke spolupráci i pedagogy, kteří
nejsou nakloněni změnám, což se zatím příliš nedaří a dochází k nejednotnému přístupu
vyučujících ve výuce. Zajištění kvality výuky je podporováno na pravidelných poradách,
kde dochází k předávání informací např. o metodách výuky a vzdělávacích potřebách žáků.
Koncepci školy s cílem všeobecného rozvoje se daří postupně naplňovat. Na řízení se dále
podílí zástupkyně ředitelky, na kterou jsou účelně delegovány dílčí kompetence.
Od poslední inspekční činnosti došlo ke zkvalitnění prostředků informač níc h
a komunikačních technologií jejich obměnou a posílením kapacity sítě. Dále se podařilo
vybavit učebnu zdravotní nauky, aby simulovala nemocniční prostředí a mohla být rozvíjena
názornost výuky. Intenzivnějším působením na sociálních sítích došlo k propagaci školy
a jejích vzdělávacích oborů. Problém s tělocvičnou, která nemá dostatečné rozměry
pro kvalitní výuku, dále přetrvává. Další vzdělávání pedagogických pracovníků probíhá
jak formou osobní účasti pedagogů na vzdělávacích akcích, tak formou webinářů s ohledem
na potřeby a rozpočet školy. Poznatky získané v rámci vzdělávání jsou účelně uplatňová ny
v praxi a efektivně vzájemně sdíleny.
Zpětnou vazbu pedagogové získávají od vedení školy a kolegů při vzájemných hospitacíc h.
Ve škole působící začínající pedagog má svého uvádějícího učitele. Škola vytváří vhodné
podmínky pro rozvoj dobrých vzájemných vztahů mezi vyučujícími a žáky. Žáci poskytují
zpětnou vazbu pomocí dotazníkových šetření a jejich názoru je věnována patřičná pozornost.
Domov mládeže poskytuje ubytovaným kvalitní zázemí. Účelně přispívá k bezproblémo vé
adaptaci žáků při přechodu z rodinného na školní prostředí.


                          Hodnocení průběhu vzdělávání
Všechny hospitované hodiny probíhaly v příjemné atmosféře a žáci projevovali aktivní
zájem o výuku. Učitelé využívali srozumitelných pokynů, podle kterých se žáci
bez problémů zapojovali do plnění stanovených úkolů. Většinou dodržovali oborovou
terminologii. Pedagogové žáky povzbuzovali a motivovali je pochvalou. Jen minimálně byla
zaznamenána diferenciace činností vedoucí k rozvoji individuality žáků a jejich studijníc h
předpokladů.
V hodinách cizích jazyků byl účelně využíván cílový jazyk. Vyučující podporovali rozvoj
komunikačních dovedností, ve výuce prvního cizího jazyka v závěrečném ročníku byla
cíleně procvičována témata k maturitní zkoušce. Při výuce druhého cizího jazyka využíva la


                                           2/5
vyučující vhodně mateřského jazyka za účelem porozumění nové gramatice.                  Žáci
konverzovali bez obav.
Pouze v některých hodinách byly využívány aktivizační metody podporující efektivitu
učení. Většinou učitelé uplatňovali frontální výuku kombinovanou se samostatnou prací,
výjimečně poskytli žákům možnost spolupracovat. Vzhledem k chybějící diferenciaci učiva
nebyl optimálně využíván studijní potenciál všech žáků. Vyučují zpravidla nevytváře li
situace vedoucí k sebehodnocení či vzájemnému hodnocení žáků a souvislejš ímu
mluvenému projevu. Hodiny nebyly hodnoceny, a to i z důvodu, že byli žáci seznámeni spíše
s obsahem než s plánovaným cílem.
V domově mládeže pedagogové vstřícným přístupem a chováním vytvářejí žákům vhodné
prostředí pro jejich osobnostní a sociální rozvoj. Zařízení má nastavena účinná pravidla
a mechanismy k organizování vlastní činnosti. Díky promyšlené odborné péči a úzké
spolupráci vedení se školou se v době od poslední inspekční činnosti nevyskytlo žádné
rizikové chování ubytovaných. Prováděné aktivity vycházejí z reálně stanovené koncepce
rozvoje zařízení. Po splnění svých povinností do školy mají ubytovaní dostatečný prostor
také na relaxaci a oddech. V době mimo vyučování mají také možnost se aktivně zapojit
do nabízených zájmových útvarů se sportovním, kulturním a výtvarným zaměřením.
Významná a žáky obohacující je úzká spolupráce s Denním a týdenním stacionářem Jihlava
a Charitou Jihlava.


                           Hodnocení výsledků vzdělávání
Výsledky žáků škola průběžně sleduje a vyhodnocuje na jednáních předmětových komisí
a pedagogické rady. Při případných problémech jsou přijímána různě účinná opatření. Žáci
školy setrvale vykazují vysokou neúspěšnost při skládání maturitní zkoušky z anglické ho
jazyka, občas z českého jazyka a literatury a matematiky. Na základě analýzy výsledků
zkoušek i zpětné vazby od žáků přistoupila škola ke změně školního vzdělávacího programu,
a to formou zrušení druhého cizího jazyka. Došlo zároveň k zavedení předmětu konverzace
v angličtině a zajištění její výuky rodilým mluvčím. Didaktické testy společné části maturitní
zkoušky jsou důsledněji procvičovány v hodinách, zájemci mohou absolvovat cvičné testy.
K docházce na doučování v maturitních předmětech se nedaří vždy motivovat všechny žáky,
pro které by byla tato aktivita přínosná.
Škola se účelně zaměřila na podporu vzdělávání v cizím jazyce také prostřednictvím
zahraniční spolupráce a navazuje vztahy se školou v Polsku. Zájemci také mohou absolvovat
souvislou odbornou praxi v domově pro handicapované v Německu, navázána byla
kooperace s Domem zahraniční spolupráce pro realizaci projektu Erasmus+ a v důsledku
zájmu žáků je připravován zájezd do Anglie.
Pro žáky z ekonomicky slabšího prostředí se daří zprostředkovat finanční podporu
tak, aby se mohli účastnit plánovaných aktivit školy. Pro rozvoj sociálních kompetencí byla
v minulém období přínosná dobrovolnická činnost iniciovaná místní organizací F Point,
kdy se žáci školy věnovali skupinám ukrajinských dětí s cílem poskytnout terapeutické
aktivity a komunikací v češtině podporovat jejich jazykové dovednosti.
Výchovná poradkyně připravuje a poskytuje vyučujícím přehledné informace nejen o žácích
s potřebou podpůrných opatření, ale i o žácích intaktních. Systematická spolupráce
s metodičkou prevence, ostatními pedagogy a vedením školy vede k minimalizac i
rizikových jevů. Občasný výskyt projevů šikany se daří včas odhalit a řešit individuá lně
s konkrétními žáky i cílenými aktivitami s celým kolektivem tříd, a to i ve spolupráci
s externími odborníky.


                                             3/5
                                         Závěry
Vývoj školy
- ve škole došlo k výměně na postu ředitelky a zástupkyně ředitelky školy
- zkvalitnění prostředků informačních a komunikačních technologií, posílení kapacity sítě
Silné stránky
- efektivní systém práce školního poradenského pracoviště
- ve škole je patrný pozitivní vztah mezi učiteli a žáky
Slabé stránky a/nebo příležitosti ke zlepšení
- nejednotný přístup vyučujících při uplatňování efektivních vzdělávacích strategií včetně
  absence sebehodnocení a vzájemného hodnocení žáků
- nízká míra uplatnění diferenciace v průběhu vyučovacích hodin
- často zaměněn cíl hodiny za téma, což vedlo k neefektivním závěrům hodin
Doporučení pro zlepšení činnosti školy
- zařadit vzájemné hodnocení a sebehodnocení žáků a vytvářet příležitosti pro jejich
  souvislejší mluvený projev
- využívat aktivizační metody a moderní formy výuky
- zaměřit se na cíl hodiny s následným vyhodnocením jeho splnění
- vést vyučující k vzájemnému předávání zkušeností s cílem sjednotit jejich práci
- uplatňovat diferencovaný přístup k žákům přímo ve vyučovacích hodinách


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu


           Seznam dokladů, o které se inspekční zjištění opírají
 1. Dokumentace školního poradenského pracoviště 2022–2023, ze dne 2. 9. 2022
 2. Koncepce rozvoje školy 2022–2025, ze dne 30. 8. 2022
 3. Rozvrhy hodin jednotlivých tříd, školní rok 2022/2023
 4. Plán hospitací a kontrol 2022–2023
 5. Organizační plán školy: školní rok 2022/2023, ze dne 30. 8. 2022
 6. Zápisy z jednání předmětových komisí
 7. Doklady o nejvyšším dosaženém vzdělání pedagogických pracovníků
 8. Školní matrika v elektronické podobě


                                            4/5
 9. Výroční zpráva o činnosti školy, školní rok 2021/2022
10. Školní vzdělávací program, ze dne 1. 9. 2022
11. Školní vzdělávací program Domov mládeže při Střední odborné škole sociální u Matky
    Boží Jihlava, ze dne 1. 9. 2022
12. Koncepce rozvoje školského ubytovacího zařízení na období 2022–2029, ze dne 1. 9.
    2022
13. Harmonogram činností DM pro školní rok 2022–2023, ze dne 1. 9. 2022
14. Plán mimoškolních činností na DM pro školní rok 2022–2023, ze dne 1. 9. 2022


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Marie Jadrná, DiS., školní inspektorka
 vedoucí inspekčního týmu

 Mgr. Ludmila Dobalová, školní inspektorka

 PhDr. Mgr. Milan Matějů, školní inspektor

 Ing. Hana Vejvodová, kontrolní pracovnice


Datem vyhotovení inspekční zprávy se rozumí datum posledního podpisu člena inspekčního
týmu




                                             5/5
