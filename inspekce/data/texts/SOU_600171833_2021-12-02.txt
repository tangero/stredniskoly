                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1428/21-E


Název                             Střední odborná škola a Střední odborné učiliště
                                  Lanškroun
Sídlo                             Sokolská 288, Ostrovské Předměstí, 563 01 Lanškroun
E-mail                            info@spslan.cz
IČ                                15028216
Identifikátor                     600171833
Právní forma                      příspěvková organizace
Zastupující                       Ing. Jaroslav Novák
Zřizovatel                        Pardubický kraj
Místo inspekční činnosti          Sokolská 288, Ostrovské Předměstí, 563 01 Lanškroun
                                  Lidická 199, Žichlínské Předměstí, 563 01 Lanškroun
                                  Krátká 310, Žichlínské Předměstí, 563 01 Lanškroun
Termín inspekční činnosti         2., 7. a 8. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.




2021/2022
                                    Charakteristika
Střední odborná škola a Střední odborné učiliště Lanškroun (dále „škola“) vykonává činnost
střední školy, domova mládeže a školní jídelny - výdejny. V aktuálním školním roce jsou
ve střední škole vyučovány obory vzdělání s maturitní zkouškou 23-41-L/01 Mechanik
elektrotechnik a 69-41-L/01 Kosmetické služby a obory vzdělání s výučním listem
23-52-H/01 Nástrojař, 26-52-H/01 Elektromechanik pro zařízení a přístroje, 26-51-H/01
Elektrikář, 69-51-H/01 Kadeřník a 34-57-H/01 Knihař v denní formě vzdělávání. Obory
vzdělání 26-51-H/01 Elektrikář, 26-52-H/01 Elektromechanik pro zařízení a přístroje
a 23-52-H/01 Nástrojař jsou vyučovány také ve zkrácené formě. Do přestavěné budovy
v ulici Sokolská se v roce 2019 přesunulo ředitelství školy z Kollárovy ulice, probíhá zde
teoretické vyučování všech oborů a praktické vyučování oborů Mechanik elektrotechnik,
Nástrojař, Elektromechanik pro zařízení a přístroje a Elektrikář. V hlavní budově škola také
zajišťuje stravování ve školní jídelně – výdejně. V Lidické ulici probíhá praktické vyučová ní
oborů Kosmetické služby, Kadeřník a Knihař a v Krátké ulici je domov mládeže
pro ubytované žáky školy a také pro žáky Střední školy zemědělské a veterinární Lanškroun.
Snídaně a večeře pro ubytované připravuje Školní jídelna MADORET Lanškroun. V době
inspekční činnosti se ve střední škole vzdělávalo 325 žáků ve 26 třídách, z toho 24 žáků
se speciálními vzdělávacími potřebami.


                         Hodnocení podmínek vzdělávání
Ředitel využívá k řízení školy své dlouholeté zkušenosti ve funkci. Účelně delegoval řadu
pravomocí na zástupce ředitele pro teoretické vyučování, zástupkyni ředitele pro ekonomiku
a vedoucí učitele odborného výcviku a praktického vyučování. Ve škole je ustavena Rada
žáků i Rada rodičů, které se podílejí na řízení a napomáhají dalšímu rozvoji školy svými
připomínkami a návrhy. Také Poradní sbor ředitele, složený ze zástupců jednotlivých úseků
ve škole, předsedy Rady rodičů, zástupců základních škol ve městě, zástupce městského
úřadu, členů Společenství firem Lanškrounska a zástupců dalších spolupracujících firem
a Úřadu práce Ústí nad Orlicí hodnotí vývoj a směřování školy a doporučuje kroky k jejímu
dalšímu rozvoji.
Kontrolní činnost vedení školy, a to zejména v oblasti hodnocení průběhu vzdělává ní
prostřednictvím hospitační činnosti, je méně účelná. V průběhu inspekční činnosti škola
odstranila formální a věcné nedostatky ve vnitroorganizačních předpisech. Další vzdělává ní
pedagogických pracovníků je plánováno podle kvalifikace a funkce ve škole. Nicméně
při plánování by bylo vhodné zohlednit výsledky hospitační činnosti a potřeby školy.
Výchovná poradkyně spolupracuje s poradenskými zařízeními a informuje jednotlivé
vyučující o doporučeních pro realizaci podpůrných opatření. Metodik prevence zpracoval
preventivní program, který komplexně popisuje a reflektuje situaci ve škole. Program
obsahuje strategii předcházení šikaně, kyberšikaně, užívání návykových látek a dalš ím
projevům rizikového chování. Pokud výchovná poradkyně a metodik prevence nejsou
schopni sami odborně zvládnout řešení některých problémů, tak využívají smluvně
zajištěnou spolupráci s psycholožkou. Školní poradenské pracoviště nejčastěji řeší
záležitosti spojené s nedostatečnou docházkou nebo neomluvenými absencemi žáků
ve vzdělávání.
Materiálně technické podmínky umožňují plnění realizovaných vzdělávacích programů.
Škola pro výuku disponuje vybavenými vlastními pracovišti, účelně také využívá pracoviště



2021/2022                                     2
v reálném prostředí u smluvních partnerů. Vybavení i prostory v domově mládeže jsou
vesměs opotřebované a málo podnětné, modernizované pouze v minimálním rozsahu.
K zajištění vzdělávání škola kromě běžných dotací na provoz a neinvestiční výdaje aktivně
získává další finanční prostředky, např. z projektu Zvyšování kvality školy, s cílem využití
výpočetní techniky ve vzdělávání, na stáže pedagogů u zaměstnavatelů, zapojení odborníka
z praxe do výuky a tandemovou výuku. Škola dále získala finanční prostředky z rozvojového
programu Podpora financování přímé pedagogické činnosti učitelů do nároku PHmax
v mateřských, základních, středních školách a konzervatořích a obdržela investič ní
prostředky na rekonstrukci kotelny v hlavní budově školy. Škola realizuje doplňkovou
činnost využitím volných kapacit ubytování v domově mládeže.


                          Hodnocení průběhu vzdělávání
V části sledovaných hodin odborných předmětů probíhala výuka frontální formou, při které
byli ve výkladové části aktivní téměř výhradně učitelé, a takové hodiny byly spíše neúčelné
pro naplnění vzdělávacího cíle. Žáci byli pouze příjemci nových informací, jejich činnost
se zaměřovala především na pořizování poznámek, většina z nich během hodiny byla
pasivní. Efektivní byla výuka v případech, kdy učitelé dokázali vysvětlovanou teorii logicky
navázat na praktické zkušenosti žáků z reálného života nebo získané při odborném výcviku.
Pro zvýšení názornosti byly využívány názorné pomůcky a obrázky. V některých hodinách
věnovaných odbornému kreslení nebo práci se schématy je příležitostí výraznější využití
softwaru podporujícího opakování a upevňování učiva. To přímo při výuce pomáhá rozvíjet
např. prostorovou představivost žáků. Náčrtky a schémata kreslené vyučujícími na lesklé
bílé tabule nevýraznými fixy měly občas velmi nízkou úroveň.
Ve výuce všeobecně vzdělávacích předmětů převažovala také neúčelná frontální výuka.
V několika případech bylo zaznamenáno cílené využívání řízeného rozhovoru s žáky
a nastolení problémové otázky. Spíše ojediněle byla sledována samostatná práce žáků.
Skupinové a párové aktivity byly zřídka zařazovány i ve výuce jazyků. Utváření a zlepšování
komunikačních dovedností tak bylo omezeno na minimum. Pokud žáci spolupracova li
ve dvojicích nebo část hodiny pracovali společně ve skupině, jejich aktivita napomáhala
naplnění vzdělávacích cílů. V některých hodinách vyučující věnovali své úsilí individuá lní
podpoře žáků, která ale byla zpravidla málo účelná. Spíše ojediněle dokázali vzdělává ní
konkrétního žáka podpořit takovými pedagogickými metodami, které mu umožnily učivo
zvládnout na základní úrovni přímo v hodině. Často byly nabízeny konzultace mimo výuku
a případná domácí práce. I přes snahu navazovat na předchozí učivo a opakovat jej, někteří
žáci prokazovali základní neznalosti ve zvládnutí dřívějšího učiva (i základní školy).
Diferenciace výuky podporující žáky, kteří si již probírané učivo osvojili, chyběla. To vedlo
v některých hodinách k poklesu pozornosti a koncentrace žáků na proces výuky, vyučujíc í
nezaměstnávali rychlejší žáky např. samostatnou prací na náročnějších úlohách. V některých
předmětech (např. fyzika) je předkládáno žákům nadbytečně rozsáhlé učivo.
V závěru většiny sledovaných hodin vyučující nevěnovali čas zhodnocení práce žáků,
uzavření tématu a získání zpětné vazby od žáků. Zpravidla pouze ve zkratce zrekapitulo va li
průběh vyučovací hodiny, zadali domácí úkol a nabídli konzultaci. Vedení žáků
k sebehodnocení a vzájemnému hodnocení nebylo během zhlédnutých hodin téměř
zaznamenáno.
Ve sledované výuce tělesné výchovy byly účelně zařazovány prvky strečinku, statiky
a protahovacích cviků, přínosem byla také postupná gradace obtížnosti některých cvičebníc h



2021/2022                                    3
úloh, u kterých měli žáci možnost si vybrat obtížnost, kterou podle svého uvážení bezpečně
zvládnou.
Odborný výcvik byl dobře organizačně zajištěn. Vhodné byly instruktážní ukázky
jednotlivých úkonů, vesměs aktivní individuální přístup učitelů k žákům, motivace žáků
k dodržování technologických postupů, k samostatnosti a k pečlivosti. V průběhu sledované
výuky bylo zaznamenáno převážně efektivní využívání času a aktivní přístup žáků k plnění
zadaných úkolů. Úkoly byly jasně vymezené, žáci spolupracovali a od pedagogů průběžně
získávali zpětné informace o kvalitě své práce. Učitelé sledovali a hodnotili výkon a kvalitu
práce. Výuka byla vedena bez zásadních odborných nedostatků. Bylo dbáno na upevňová ní
zásad bezpečné práce a ochrany zdraví. V průběhu praktického vyučování byla mezi
účastníky vzdělávání zřejmá příjemná tvůrčí pracovní atmosféra. Praktické vyučování bylo
prováděno s potřebným vybavením nejen na cvičných, ale také na produktivních činnostech
pod vedením učitelů nebo instruktorů (pověřený zaměstnanec smluvního partnera). Systém
spolupráce školy se smluvními partnery při zabezpečování odborného výcviku je nastavený
a funkční. Žáci při odborném výcviku na pracovišti u smluvního partnera získávají potřebné
kompetence, a to s přidanou hodnotou vzdělávání v reálném prostředí. Výrazně si tak
rozvíjejí i kompetence sociální (např. k práci v týmu, zodpovědnosti za svěřený úkol,
upevňování pracovních návyků) a komunikativní. Vytvářejí si tak reálnou představu
o fungování odborné firmy a možnostech svého dalšího uplatnění. Při vzdělávání na těchto
pracovištích prokazovali úspěšné osvojení některých potřebných kompetencí, aktivní přístup
k plnění zadaných úkolů a zdvořilé vystupování v jednání se zaměstnanci smluvního
partnera.
Činnost domova mládeže je organizována v minimálně v rozsahu a pestrosti, převážně
se jedná o sportovní aktivity ubytovaných žáků. Vychovatelé spolupracují s ostatními
pedagogy školy, zajímají se o problémy ubytovaných žáků a řeší je. Pro ubytované je
vytvářeno pozitivní přátelské klima, zajištěna je podpora k učení.


                          Hodnocení výsledků vzdělávání
V návaznosti na závěry poslední inspekční činnosti došlo ke zlepšení při hodnocení
výsledků vzdělávání. Škola s výsledky vzdělávání žáků průběžně pracuje, vyhodnocuje je
a vedení školy přijímá účinná opatření k jejich zlepšení. Prospěch žáků je pravidelně
monitorován a hodnocen na pedagogických radách. Zlepšila docházka žáků. Omluvená ani
neomluvená absence žáků ve výuce není přímou příčinou neúspěšnosti žáků (v průměru
necelých 90 omluvených hodin na žáka za školní rok 2020/2021). V oborech vzdělání
zakončených maturitní zkouškou neprospělo ve školním roce 2020/2021 pouze pět žáků
(přibližně 5 %), v oborech vzdělání zakončených závěrečnou zkouškou neprospělo 12 žáků
(přibližně 6 %). Naopak 12 žáků oborů vzdělání zakončených maturitní zkouškou a 18 žáků
oborů vzdělání zakončených závěrečnou zkouškou prospělo s vyznamenáním. Při hodnocení
bylo zohledněno doporučení MŠMT k pozitivnímu hodnocení po období distančního
vzdělávání z důvodů pandemie Covid-19.
Jedním z důvodů neúspěšnosti u maturitní zkoušky bylo přijímání některých uchazečů
ke vzdělávání bez ohledu na jejich nízké studijní předpoklady. Přijímání do oborů vzdělání
ukončovaných maturitní zkouškou probíhalo na základě hodnocení prospěchu v předchozím
vzdělávání a výsledků jednotné přijímací zkoušky. Analýza výsledků jednotné přijímac í
zkoušky konané v roce 2020 ukázala výrazně rozdílnou míru studijních předpokladů
jednotlivých uchazečů. Z analýzy přijímacího řízení vyplývá, že několik žáků přijatých
v dalších kolech přijímacího řízení bylo hodnoceno v předchozím vzdělávání z jednoho


2021/2022                                    4
(nebo i více předmětů) stupněm dostatečný (např. byl přijat i žák, který byl v předchozím
vzdělávání hodnocen ze třech předmětů stupněm dostatečný nebo získal v přijímacím testu
z jednoho předmětu pouze dva body z možných 50). Důsledky tohoto postupu
se dlouhodobě negativně projevují zejména u žáků oboru vzdělání 69-41-L/01 Kosmetické
služby. Např. ve školním roce 2020 činila hrubá neúspěšnost (podíl žáků, kteří u maturitní
zkoušky neuspěli nebo ji nekonali a žáků, kteří byli k maturitní zkoušce přihlášeni)
ve společné části i po podzimním termínu celkově 83 %. Problémy měli žáci zvláště
v didaktickém testu z českého jazyka. Škola přijala opatření, na základě rozboru
neúspěšnosti se učitelé zaměřují na zvýšené procvičování učiva, které působilo obtíže.
Seznamují žáky s průběhem a atmosférou maturitní zkoušky, procvičují maturitní úlohy
z předchozích ročníků. V roce 2021 se hrubá neúspěšnost v tomto oboru vzdělání snížila
po podzimním termínu na 11,8 %. Žáci oboru vzdělání 26-41-L/01 Mechanik elektrotechnik
byli po podzimním termínu plně úspěšní.
Z celkového počtu žáků, kteří ukončili třetí ročník ve školním roce 2020/2021 a konali
závěrečnou zkoušku (62 žáků), neprospěli po jarním a podzimním termínu 3 žáci. Hrubá
neúspěšnost (podíl žáků, kteří nekonali závěrečné zkoušky nebo neuspěli, z celkového počtu
žáků třetího ročníku na začátku školního roku) po jarním i podzimním termínu tak činila
necelých 5 %.
Nejvýraznější propagací školy v oborech „kadeřník“ a „kosmetička“ bylo pořádání soutěže
v kosmetické a kadeřnické tvorbě Kalibr cup. V důsledku pandemické situace nebyla soutěž
pořádána v minulém školním roce a v letošním byla také zrušena. Vzhlede m
ke komplikované situaci a omezení soutěží a akcí, škola alespoň uspořádala v červnu
nástrojářskou soutěž pro své žáky.


                                        Závěry
Vývoj školy
- Dílčí zkvalitnění materiálně technických podmínek.
Silné stránky
- Materiálně-technické zabezpečení praktického vyučování,
- nastavený systém spolupráce školy se smluvními partnery při realizaci odborného
  výcviku umožňujícího efektivní realizaci praktického vzdělávání.
Slabé stránky a/nebo příležitosti ke zlepšení
- Malé využití účelných metod a forem práce nejen k aktivizaci žáků, podpoře jejich
  sebehodnocení a vzájemného hodnocení, ale i ověřování naplnění stanovených cílů
  vzdělávání,
- nedostatečná kontrolní činnost vnitřních procesů i vzdělávací činnosti,        zejména
  prostřednictvím hospitační činnosti,
- malá míra podpory utváření a rozvoje komunikačních dovedností žáků,
- méně využívaná diferenciace výuky podporující nadané žáky i žáky se speciálními
  vzdělávacími potřebami,
- potřeba komplexní modernizace prostorů v domově mládeže.




2021/2022                                   5
Doporučení pro zlepšení činnosti školy
- Zefektivnit kontrolní činnost vnitřních procesů i pedagogického procesu, zejména
  realizovanou prostřednictvím hospitační činnosti,
- využívat při plánování vzdělávání pedagogů výsledků kontrolní činnosti a zaměřit
  se na vzdělávání v oblastech didakticko-metodických aspektů výuky,
- zaměřit se na diferenciaci ve výuce a na zařazování účelně vedených závěrů hodin, aby
  byl vytvořen prostor pro ověření dosažení stanovených cílů vzdělávání,
- využívat pro účinnější učení párové nebo skupinové aktivity nejen v jazycích, ale
  i v dalších předmětech,
- zvážit zvýšení nároků na žáky přijímané v dalších kolech přijímacího řízení do oborů
  vzdělání zakončených maturitní zkouškou.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 1. 12. 2021
 2. Plán výchovně vzdělávací práce pro školní rok 2021/2022
 3. Školní řád s účinností od 1. 10. 2021
 4. Školní vzdělávací programy platné ve školním roce 2021/2022
 5. Vnitřní řád domova mládeže s účinností od 1. 9. 2015
 6. Dokumenty k plánování a realizaci dalšího vzdělávání pedagogických pracovníků
    ve školním roce 2020/2021 a 2021/2022 (výběr)
 7. Dokumentace ke kontrolní a hospitační činnosti ve školním roce 2020/2021
    a 2021/2022 (výběr)
 8. Rozvrhy hodin pro školní rok 2021/2022
 9. Třídní výkazy a matrika pro školní rok 2021/2022 (výběr)
10. Třídní knihy pro školní roky 2020/2021, 2021/2022 (výběr)
11. Personální dokumentace k odborné kvalifikaci pedagogických pracovníků (výběr)
12. Doklady z oblasti bezpečnosti práce a ochrany zdraví (výběr)
13. Záznamy z jednání pedagogické rady ve školních rocích 2020/2021 a 2021/2022
14. Záznamy z jednání předmětových komisí ve školních rocích 2020/2021 a 2021/2022
15. Dokumentace výchovného poradenství a preventivních programů pro školní
    rok 2021/2022
16. Výroční zprávy o činnosti školy za školní roky 2019/2020 a 2020/2021


2021/2022                                 6
17. Deníky výchovných skupin v domově mládeže vedené ve školním roce 2021/2022


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Hana Řebíčková, školní inspektorka,           Mgr. Hana Řebíčková v. r.
 vedoucí inspekčního týmu
 Ing. Jan Černý, školní inspektor                   Ing Jan Černý v. r.


 Mgr. Jaroslav Loučka, školní inspektor             Mgr. Jaroslav Loučka v. r.


 Bc. Daniela Růžová, kontrolní pracovnice           Bc. Daniela Růžová v. r.


 Mgr. Martin Valášek, školní inspektor              Mgr. Martin Valášek v. r.


 Mgr. Jana Vítková, odbornice v oblasti             Mgr. Jana Vítková v. r.
 kadeřnictví a vlasové kosmetiky

V Pardubicích 16. 12. 2021


Datum a podpis ředitele školy potvrzující projednání a převzetí inspekční zprávy


 Ing. Jaroslav Novák, ředitel školy                  Ing. Jaroslav Novák v. r.

V Lanškrouně 21. 12. 2021




2021/2022                                    7
