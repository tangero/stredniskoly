                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-986/21-P


Název                               Střední průmyslová škola, Klatovy, nábřeží Kpt.
                                    Nálepky 362
Sídlo                               nábř. Kpt. Nálepky 362, Klatovy III, 339 01 Klatovy
E-mail                              sekretariat@spskt.cz
IČ                                  61750883
Identifikátor                       600009335
Právní forma                        příspěvková organizace
Zastupující                         Ing. Bohumír Kopecký
Zřizovatel                          Plzeňský kraj
Místo inspekční činnosti            nábř. Kpt. Nálepky 362, Klatovy III, 339 01 Klatovy
                                    Voříškova 823, Klatovy III, 339 01 Klatovy
                                    Franty Šumavského 150, Klatovy III, 339 01 Klatovy
                                    Voříškova 526, Klatovy III, 339 01 Klatovy
                                    Voříškova 823, Klatovy III, 339 01 Klatovy
Termín inspekční činnosti           7. 12. − 9. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (dále „školský zákon“), ve znění pozdějších předpisů.
Zjišťování a hodnocení naplňování školních vzdělávacích programů podle § 174 odst. 2
písm. c) školského zákona.


2021/2022
                                    Charakteristika
Právnická osoba Střední průmyslová škola Klatovy, příspěvková organizace (dále „škola“)
vykonává činnost střední školy, domova mládeže (dále „DM“) a školní jídelny.
K termínu inspekční činnosti se ve škole v 18 třídách vzdělávalo 368 žáků, z toho 251
v oborech poskytujících střední vzdělání s maturitní zkouškou (Strojírenství,
Elektrotechnika a Ekonomika a podnikání) a 117 v oborech poskytujících střední vzdělání
s výučním listem (Mechanik opravář motorových vozidel, Strojní mechanik a Obráběč
kovů).
Škola eviduje 15 žáků se speciálními vzdělávacími potřebami (dále „SVP“). Naplněnost
střední školy činí 43,8 % vzhledem k nejvyššímu povolenému počtu 839 žáků. Vzdělává ní
probíhá v denní formě.
Škola vykonává činnost školského ubytovacího zařízení s nejvyšším povoleným počtem 100
lůžek. Kapacita DM byla v termínu inspekce naplněna na 28 %. Ubytování je kromě žákům
školy poskytováno také zájemcům z ostatních místních středních škol.
V rámci hmotného zabezpečení škola zajišťuje           školní stravování pro žáky školy
prostřednictvím školní jídelny.


                         Hodnocení podmínek vzdělávání
Ředitel školy (dále „ředitel“) byl jmenován do funkce na základě konkurzního řízení od 1.
září 2020. Nastavená koncepce rozvoje školy reflektuje aktuální stav a potřeby školy,
zohledňuje profesní uplatnění absolventů na trhu práce, společenskou poptávku a trendy ve
vzdělávání. Koncepční záměry jsou účelně podporovány inovací stávajících školních
vzdělávacích programů (dále „ŠVP“). Mezi hlavní priority a cíle, které se řediteli školy zatím
daří úspěšně realizovat, patří zejména těsnější sepětí vzdělávání a praxe, zkvalitňo vá ní
materiálně technického zázemí a rozvíjení přínosných vztahů se sociálními partnery. Cíle
v oblasti výuky v rámci využívání motivačních metod a forem ve vztahu k průběžným
vzdělávacím výsledkům žáků i ve vztahu k úspěšnosti žáků při ukončování vzdělává ní
maturitní i závěrečnou zkouškou se zatím daří realizovat částečně.
Nastavená organizační struktura odpovídá podmínkám školy s několika místy
poskytovaného vzdělávání. Transparentně stanovené kompetence jednotlivých vedoucích
pracovníků umožňují strategické i operativní řízení školy. Část řídících pravomocí a
povinností delegoval ředitel na své dva zástupce. Učitelům jsou vytvořeny podmínky pro
účast na fungování školy v rámci činnosti předmětových komisí a prostřednictvím
pedagogické rady. Záznamy z jednání pedagogické rady dokumentují především
projednávání zásadních dokumentů a prospěchu či chování žáků, ne vždy obsahují konkré tní
návrhy a opatření ke zlepšení kvality výchovně vzdělávacího procesu.
Kontrolní činnost vedení školy je vykonávána nejčastěji formou hospitací zaměřenýc h
především na průběh hodiny a na soulad učiva s výstupy ve školních vzdělávac íc h
programech. Výsledky hospitační činnosti vedení školy analyzuje a přijímá opatření. Ze
zjištění inspekčního týmu vyplývá, že metodická doporučení někteří vyučující neaplikují do
výuky, což se projevuje v rozdílné úrovni vyučovacích hodin. Škola nevyužívá možnost
hospitací ze strany předsedů předmětových komisí a vzájemných hospitací učitelů jako jedné
z forem pedagogické spolupráce. Účinná je kontrolní činnost v oblasti naplňování školních
vzdělávacích programů, která je v kompetenci předsedů předmětových komisí a je
prováděna v pravidelných intervalech. Analýzou vzdělávacích výsledků žáků a přijímá ní
opatření k jejich zlepšení se zabývají v malé míře, především plánují vzdělávací akce a


2021/2022                                     2
koordinují zapojení žáků školy do předmětových soutěží a olympiád. Uvnitř jednotlivýc h
komisí probíhá spolupráce včetně předávání si poznatků z dalšího vzdělává ní
pedagogických pracovníků s různou intenzitou.
Systém vnitřní kontroly vůči celé organizační struktuře je vytvořen, ale vykazuje některé
nedostatky, např. chybějící zpracování strategie předcházení školní neúspěšnosti žáků a
poskytování podpůrných opatření bez předchozího informovaného souhlasu zletilého žáka
nebo zákonného zástupce nezletilého žáka. Dále v předložené dokumentaci DM byly
zjištěny formální nedostatky v ŠVP, které byly v průběhu inspekční činnosti odstraněny.
Od poslední inspekční činnosti došlo k částečné obměně pedagogického sboru. Z průběhu
sledované výuky bylo patrné, že se vedení školy daří získávat odborníky v oboru, kteří mají
úzký kontakt s praxí. Proces uvádění začínajících učitelů a jejich postupného zapojování do
dalších činností školy je funkční. Osobní rozvoj pedagogů podporuje spolupráce se
sociálními partnery a další vzdělávání pedagogických pracovníků, které koresponduje se
zaměřením a potřebami školy a zohledňuje zájem pedagogů. Na vlastní profesní růst klade
důraz i vedení školy a systematicky se účastní vzdělávacích akcí.
Vedení školy průběžně vyhodnocuje a zkvalitňuje materiálně technické podmínky pro
vzdělávání. Realizované rekonstrukce a úpravy přispěly k dalšímu rozvoji školy a vytvoření
velmi dobrých podmínek pro výuku. Škola disponuje dostatečným počtem kmenovýc h
i odborných učeben, jež jsou v souladu s profilací školy a udržením moderních trendů ve
vzdělávání a jsou vybaveny odpovídající didaktickou technikou a učebními pomůckami.
Školní dílny s velmi dobrým standardem technického vybavení umožňují žákům kvalitní
přípravu na budoucí povolání. Ke zvýšení efektivity vzdělávání slouží speciální výukové
programy a elektronické výukové materiály. Podmínky pro realizaci tělesné výchovy a
sportovních aktivit jsou dostačující. Prostory DM umožňují ubytovaným žákům připravovat
se na vyučování a smysluplně trávit volný čas.
Efektivním vícezdrojovým financováním se řediteli daří zajistit plynulý chod školy
i naplňovat školní vzdělávací programy. Škola promyšleně hospodaří s prostředky ze
státního rozpočtu a od zřizovatele, cíleně se zapojuje do různých projektů a dotačních
programů, což se příznivě promítá v obohacení vzdělávacího procesu. Přínosná je také
doplňková činnost.
Vytváření bezpečného prostředí patří mezi priority školy při vzdělávání a výchově žáků.
Zásady bezpečného chování a jednání jsou správně zakotveny ve vnitřních dokumentech
školy, se kterými jsou žáci i všichni zaměstnanci průběžně seznamováni. Ředitel určil
dohledy nad žáky o přestávkách, tyto dohledy byly v době inspekce uskutečňovány. Budovy
jsou zabezpečeny proti vstupu neoprávněných osob.


                          Hodnocení průběhu vzdělávání
Vzdělávací cíle ve sledované výuce českého jazyka a literatury, dějepisu a dalších
společenskovědních předmětů vycházely jak ze školních vzdělávacích programů pro daný
ročník, tak z očekávaných znalostí a dovedností žáků. Hodiny byly připravené a po stránce
obsahu učiva dobře promyšlené. Přestože byly z převážné části vedeny frontálně, žáci se do
výuky aktivně zapojovali a při řízeném rozhovoru ochotně spolupracovali. Párové činnosti
ani skupinová práce zařazeny nebyly. Při práci s textem vedli učitelé žáky k rozvoji
čtenářské gramotnosti. Vyučující obvykle sdělili téma hodiny bez konkrétního stanovení cíle
a v závěru hodin většinou neponechali prostor pro sebehodnocení žáků, shrnutí probraného
tématu se zdařilo jen v některých hodinách.



2021/2022                                   3
Výuka anglického a německého jazyka vycházela ze správně stanovených vzdělávacích cílů,
byla vedena ve vyučovaném jazyce. Sledované hodiny se vyznačovaly promyšle no u
strukturou a byly založené na velmi dobré organizaci, v níž byla hojně a účelně využita
párová forma práce. Vyučující rovnoměrně zařazovali aktivity na rozvoj receptivních a
produktivních řečových dovedností i na osvojování jazykových prostředků. Téměř ve všech
hodinách bylo žákům umožněno, aby cílový jazyk aktivně používali. Žáci byli motivo va ní
pro práci, s vyučujícími i mezi sebou spolupracovali, prokazovali dobré znalosti a
dovednosti. K slabším stránkám sledované výuky patřil nediferencovaný přístup vyučujíc íc h
k různým jazykovým úrovním žáků ve skupině. Učitelé neprováděli zhodnocení práce, ani
nevedli žáky k vyhodnocování dosaženého pokroku.
Ve výuce matematiky a přírodovědných předmětů vyučující srozumitelně formulo va li
vzdělávací cíl, ne vždy ale v závěru hodiny dosažení cíle zhodnotili. V hospitovanýc h
hodinách pedagogové upřednostňovali frontální výuku vedenou řízeným rozhovorem a
samostatnou práci žáků. Výuka byla zaměřena na dostatečné procvičování a upevňová ní
znalostí žáků. V případě nedostatečných znalostí potřebných k řešení příkladu poskytovali
vyučující některým žákům individuální pomoc. Učitelé často poskytovali průběžnou
zpětnou vazbu o úspěšnosti práce, ale hodnocení žáků v závěru hodin, jejich sebehodnocení
nebo vzájemné hodnocení prováděno nebylo. Názornost výuky prostřednictvím didaktické
techniky byla podpořena jen v části sledovaných hodin.
Přírodovědná gramotnost žáků je rozvíjena na úrovni odpovídající vzdělávacímu obsahu
danému ŠVP a odborným prioritám profilu absolventa jednotlivých oborů vzdělání
(maturitních i nematuritních oborů).
Vyučující v odborném vzdělávání účelně propojují teoretickou výuku s praktickým využitím
znalostí a dovedností. Dostatečné vybavení zobrazovací technikou v prostorech teoretického
i praktického vyučování účelně zvyšuje efektivitu výuky. Sledované vyučovací hodiny byly
většinou dobře připraveny. Vhodně byly zařazovány praktické ukázky, modely, příklady
z praxe a odkazy na odbornou literaturu. V hodinách panovala přátelská atmosféra. Žáci byli
vedeni k používání správné terminologie, logicky navazujících operací a postupů, v případě
praktických činností také k pochopení zásad technologických postupů a dodržování
bezpečnostních předpisů. Průběh odborného výcviku na pracovišti pro obor vzdělání
Mechanik opravář motorových vozidel měl dobrou odbornou úroveň. Žáci plnili úkoly
většinou na vozidlech zákazníků formou produktivní práce. Rozděleni byli skupin a pod
dohledem a metodickým vedením učitelů odborného výcviku vykonávali činnosti v souladu
s platným ŠVP. Rozsah pracovních činností, kvalita nástrojů a přístrojů a schopnost žáků
pracovat ve skupině i samostatně byly na odpovídající úrovni. Z přímého pozorování bylo
patrné, že si žáci při získávání odborných dovedností systematicky osvojují technologické
postupy nezbytné pro zdárné uplatnění v budoucí praxi. V teoretickém i praktickém
vyučování byla patrná práce s chybou. Vyučovací hodiny byly vhodně strukturová ny
s dodržením didaktických i pedagogických zásad. Většina navštívených hodin obsahovala
ve svém závěru shrnutí, stručné zhodnocení a zpětnovazební aktivitu mezi vyučujícím a
žáky.


                         Hodnocení výsledků vzdělávání
Výsledky vzdělávání žáků odráží různou míru motivace pro zvolený obor a odlišné studijní
předpoklady.
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. Významnou zpětnou vazbu získává škola také od
spolupracujících firem, u kterých žáci absolvují odborný výcvik či praxi. Výsledky tříd i


2021/2022                                   4
jednotlivců se projednávají čtvrtletně v pedagogické radě. Jedná se o sumarizaci, chybí
systematická analýza příčin neúspěchu, přijetí a realizace odpovídajících opatření. Školní
srovnávací testy ani externí hodnocení škola nerealizuje.
Významným ukazatelem kvality poskytovaného vzdělávání je úspěšnost žáků u závěrečnýc h
a maturitních zkoušek. Žáci oborů vzdělání s výučním listem dosahují velmi dobrých
výsledků u závěrečných zkoušek, prospívá přibližně 97 % žáků. Výsledky žáků u maturitní
zkoušky většinou korespondují se studijními předpoklady žáků a jejich hodnocením
v průběhu vzdělávání. Úspěšnost žáků je ovlivněna mj. typem oboru, aktuálním složením
tříd i počtem zkoušku konajících žáků. Výsledky žáků u maturitní zkoušky vykazovaly ve
sledovaném období kolísavou úroveň v jednotlivých částech i předmětech. Pozitivním
zjištěním je skutečnost, že žáci jsou většinou úspěšnější v profilové části zkoušky prověřujíc í
jejich odborné kompetence. Míra úspěšnosti žáků ve společné části maturitní zkoušky se
výrazně liší u jednotlivých maturitních oborů. Problematické jsou zejména výsledky
z českého jazyka a anglického jazyka (didaktický test), kdy byla v posledních třech letech u
části oborů zaznamenána nižší úspěšnost ve srovnání s danou skupinou oborů. Nabídka
oborů vzdělání umožňuje žákům přestup do jiného oboru, který více odpovídá jejich
studijním předpokladům. Tím se rovněž eliminuje jejich neúspěšnost v průběhu i při
ukončování vzdělávání.
Žákům ohroženým školním neúspěchem je věnována pozornost s cílem omezit riziko
předčasných odchodů ze vzdělávání, ale požadovaný efekt to vždy nepřináší. V případě
zhoršení prospěchu nebo zvýšení absence žáka jsou většinou přijímána individuá lní
opatření, méně jsou analyzovány příčiny vysoké a neomluvené absence žáků. Řešení tohoto
problému je rovněž ovlivňováno nedůsledným uplatňováním nastavených pravidel
souvisejících s omlouváním absence.
Cílená pozornost je věnována i realizaci programu primární prevence. Jeho naplňování se
promítá nejen do vzdělávacího procesu, ale i do volnočasových aktivit. Při realizac i
adaptačních programů jsou aplikovány různé formy preventivních strategií. Od řešení
klimatu ve skupině (záškoláctví, šikany, závislostí), tak i problematiky správného přístupu
k učení. Důraz je kladen zejména na oblast nespecifické primární prevence, tj. vedení žáků
k dodržování morálních a společenských pravidel a ke zdravému životnímu stylu. Účinnost
nastaveného systému prevence dokládá nízký výskyt negativních jevů. Vlivem epidemie
Covid-19 se mnohé akce nemohly uskutečnit.
Vzdělávací nabídku škola doplňuje o školní a mimoškolní aktivity (besedy, exkurze,
návštěvy knihoven, divadelní představení, sportovní akce aj.), které dávají příležitosti k
aktivizaci žáků a přispívají k všestrannému rozvoji jejich osobnosti. Žáci mají možnost se
individuálně profilovat podle svých zájmů a plánovaného budoucího studijního nebo
profesního zaměření. Důležitým ukazatelem v hodnocení dosahovaných výsledků
vzdělávání je každoroční úspěšnost žáků v řadě soutěží a předmětových olympiád jak na
krajské, tak i celostátní úrovni.
Škola spolupracuje s řadou firem v regionu s cílem zabezpečit adekvátní podmínky pro
odborné praxe. Dlouhodobá spolupráce s osvědčenými partnery má pozitivní dopad na
rozvoj pracovních kompetencí žáků, kteří tak získávají cenné zkušenosti z reálného
pracovního prostředí. Spolupráce je významná i pro firmy, které mnohdy touto cestou
realizují nábor budoucích zaměstnanců. Průběžnou komunikací mezi školou a profesními
partnery dochází ke zpřesnění požadavků na budoucí absolventy poskytovaných oborů.
Vedení školy plánovitě usiluje o podporu technického vzdělávání, prezentaci školy a
propagaci poskytovaných oborů. Ve spolupráci s technickými fakultami Západočeské
univerzity, Plzeňským krajem, Okresní hospodářskou komorou Klatovy a Domem dětí a


2021/2022                                      5
mládeže, Klatovy organizuje řadu aktivit pro žáky základních škol. Cílem těchto projektů je
představit a podpořit technické obory.
Nabídka vlastních výchovně vzdělávacích aktivit DM pro žáky je nižší, nejčastěji se
realizuje zprostředkováním informací o akcích konaných ve městě a umožněním samostatné
účasti žáků na nich. Ubytovaní se mohou zúčastňovat také zájmových aktivit ve třech
oblastech nabízených domovem – německý jazyk, ruční práce a stolní tenis. DM vytváří
kvalitní podmínky pro nerušený průběhu podvečerní studijní doby, kterou žáci smyslup lně
využívají k přípravě na vyučování.


                                         Závěry
Vývoj školy
- od 1. 9. 2020 změna ve funkci ředitele školy
Silné stránky
- aktivní působení vedení školy při zajišťování vícezdrojového financování a zlepšování
  materiálních podmínek školy
- těsné propojení teorie a praxe vyučovaných oborů vytváří velmi dobré předpoklady pro
  přímé uplatnění absolventů na trhu práce
- aktivní spolupráce s profesními       partnery výrazně   podporuje rozvoj odborných
  kompetencí žáků střední školy

Slabé stránky a/nebo příležitosti ke zlepšení
- méně efektivní kontrolní činnost vedení školy s ohledem na kvalitu poskytovaného
  vzdělávání žáků a jejich výsledků v průběhu vzdělávání
- nedostatečné využívání metod a forem práce podporujících aktivní zapojení žáků do
  výuky a diferenciaci učiva vzhledem k individuálním potřebám jednotlivých žák ů
  teoretické výuce
- neefektivní práce se závěry některých vyučovacích hodin a nízké využití formativního
  hodnocení a reflexe vzdělávacího pokroku žáků

Doporučení pro zlepšení činnosti školy
- zefektivnit kontrolní činnost školy
- aktivizovat žáky zařazením účinných metod a forem výuky, využívat formativní
  hodnocení, zefektivnit závěry vyučovacích hodin
- diferencovat výuku s ohledem na organizaci vzdělávání ve skupinách žáků a podle
  individuálních vzdělávacích potřeb žáků
- zabezpečit poskytování poradenských služeb podle platné legislativy
- zefektivnit práci s žáky v oblasti prevence vysoké absence, důsledně dodržovat pravidla
  pro omlouvání absence a sjednotit postup při řešení neomluvené absence
- využívat možnosti hospitací ze strany předsedů předmětových komisí a vzájemnýc h
  hospitací učitelů jako jedné z forem pedagogické spolupráce




2021/2022                                   6
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Plzeňský inspektorát, Koperníkova
26, 301 00 Plzeň, případně prostřednictvím datové schránky (g7zais9), nebo na e-
podatelnu csi.p@csicr.cz s připojením elektronického podpisu.


            Seznam dokladů, o které se inspekční zjištění opírají
1. Zřizovací listina příspěvkové organizace Střední průmyslové školy, Klatovy, nábřeží
    Kpt. Nálepky 362 změněna Dodatkem č. 14 (úplné znění) vydaná Plzeňským krajem
    účinná od 1. července 2014, č.j.: ŠMS/6095/14, včetně Dodatku č. 15
2. Jmenování na vedoucí pracovní místo ředitele Střední průmyslové školy, Klatovy,
    nábřeží Kpt. Nálepky 362 vydané Radou Plzeňského kraje, č.j. ŠMSpers.5/20
    s účinností od 1. září 2020
3. Studium pro ředitele škol a školských zařízení vydané KCVJŠ dne 14. 6. 2021
4. Koncepce rozvoje školy
5. Školní vzdělávací programy oborů vzdělání 63-41-M/01 Ekonomika a podnikání,
    23- 41-/01 Strojírenství, 26-41-M/01 Elektrotechnika, platné od 1. 9. 2021
6. Školní vzdělávací programy oborů vzdělání 23-68-H/01 Mechanik opravář motorových
    vozidel, 23-51-H/01 Strojní mechanik, 23-56-H/01 Obráběč kovů, platné od 1. 9. 2021
7. Školní vzdělávací program Domov mládeže platný od 9. 12. 2021
8. Školní matrika a třídní výkazy – údaje o žácích ve školním roce 2021/2022
9. Třídní knihy v elektronické podobě hospitovaných tříd pro školní rok 2021/2022
10. Dokumentace k maturitním zkouškám z školní rok 2020/2021
11. Rozvrh vyučovacích hodin pro školní rok 2021/2022
12. Plán dalšího vzdělávání pedagogických pracovníků – školní rok 2021/2022 ze dne
    20. 9. 2021
13. Organizační řád – příloha č. 7 školní řád platný od 1. 9. 2021
14. Vnitřní provozní řád domova mládeže Střední průmyslové školy, Klatovy, nábřeží Kpt.
    Nálepky 362 ze dne 1. 9. 2020
15. Provozní řád školní jídelny Koldinova ulice 180, Klatovy ze dne 1. 9. 2019
16. Zápisy z pedagogických rad a provozních porad školní rok 2020/2021 a 2021/2022
17. Dokumentace školního poradenského pracoviště (Program prevence sociálně
    patologických jevů u žáků SPŠ Klatovy a Plán výchovného poradenství pro školní rok
    2021/2022, Krizový plán školy pro řešení šikany)
18. Dokumentace k BOZ
19. Účetní podklady za rok 2020
20. Podklady ke kvalifikaci pedagogů – náhodný vzorek
21. Rozvrh vyučovacích hodin pro školní rok 2021/2022
22. Výroční zpráva o činnosti školy za školní rok 2020/2021
23. Inspekční zpráva čj. ČŠIP-784/13-P z 2. prosince 2013




2021/2022                                  7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Drahuše Šefčíková, školní                    Ing. Drahuše Šefčíková, v. r.
 inspektorka, vedoucí inspekčního týmu
 Mgr. Alena Tomcová, školní inspektorka             Mgr. Alena Tomcová, v. r.
 Mgr. Jana Bervidová, školní inspektorka            Mgr. Jana Bervidová, v. r.
 Mgr. Karel Nováček, odborník pro oblast            Mgr. Karel Nováček, v. r.
 přírodovědných předmětů
 Mgr. Josef Ležal, odborník pro oblast                Mgr. Josef Ležal, v. r.
 pedagogiky – učitelství odborných
 předmětů
 Mgr. Petra Holopírková, kontrolní                 Mgr. Petra Holopírková, v. r.
 pracovnice

V Plzni 4. 1. 2022


Datum a podpis ředitele školy potvrzující projednání a převzetí inspekční zprávy


 Ing. Bohumír Kopecký,                             Ing. Bohumír Kopecký, v. r.
 ředitel školy

V Klatovech 21. 1. 2022




2021/2022                                   8
