CSI0X00C6YIB
5 listů




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-242/24-H
                                       Sp. zn. ČŠIH-S-47/24-H


Název                               Střední průmyslová škola elektrotechniky
                                    a informačních technologií, Dobruška, Čs. odboje 670
Sídlo                               Čs. odboje 670, 518 01 Dobruška
E-mail                              info@spselitdobruska.cz
IČO                                 60 884 746
Identifikátor                       600 012 590
Právní forma                        příspěvková organizace
Zastupující                         Ing. Milan Maršík
Zřizovatel                          Královéhradecký kraj
Místa inspekční činnosti            Čs. odboje 670, 518 01 Dobruška
                                    Fr. Kupky 308, 518 01 Dobruška
Inspekční činnost na místě          20. 2. 2024 − 22. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Střední průmyslová škola elektrotechniky a informačních technologií, Dobruška, Čs. odboje
670 (dále „škola“) vykonává činnost střední školy s nejvyšším povoleným počtem 360 žáků
a domova mládeže (dále „DM“) s nejvyšším povoleným počtem 56 lůžek.
Ve školním roce 2023/2024 je vzdělávání realizováno v oboru vzdělání 18-20-M/01
Informační technologie podle školních vzdělávacích programů (dále „ŠVP“) Aplikace
počítačů a správa sítí, Aplikační software a multimédia a Digitální grafická tvorba a v oboru
vzdělání 26-41-M/01 Elektrotechnika podle ŠVP Počítačové řídící systémy
a elektrotechnika a Elektronické a počítačové systémy.
K termínu inspekční činnosti se ve 12 třídách vzdělávalo 346 žáků, z toho 60 žáků
se speciálními vzdělávacími potřebami a pět žáků s odlišným mateřským jazykem. V DM
bylo ubytováno 52 žáků rozdělených do dvou výchovných skupin.
Škola je důležitým střediskem odborného vzdělávání a opakovaně získala v posledních
letech významná ocenění od Klubu zaměstnavatelů a Královéhradeckého kraje za kvalitní
přípravu na zaměstnání a významnou spolupráci s firmami.
O své činnosti informuje škola na webových stránkách www.spselitdobruska.cz.


                         Hodnocení podmínek vzdělávání
Ředitel školy dlouhodobě naplňuje jasně definovanou koncepci rozvoje školy, jež vychází
z požadavků trhu práce, společenské poptávky a potřeb instituce. Na základě interní
evaluace pravidelně modifikuje krátkodobé cíle a strategie vedoucí k realizaci hlavníc h
koncepčních záměrů. Dokladem úspěšně realizované koncepce rozvoje školy jsou
aktualizace ŠVP v souladu s požadavky odborné praxe i zájmem uchazečů o vzdělává ní,
vysoká naplněnost školy i zapojení do projektů a aktivit podporujících získávání dalších
profesních dovedností a zkušeností žáků i učitelů.
Funkční systém řízení, jenž vychází z delegování kompetencí na zástupce ředitele školy
a zástupce pro DM, předsedy metodických týmů a další provozní pracovníky, stanovení
transparentních pravidel a jasně vymezených úkolů umožňuje velmi dobré fungování školy.
Nastavený způsob řízení je založený na otevřené konstruktivní komunikaci s pedagogickými
pracovníky i s dalšími účastníky vzdělávání, který vychází z podrobně zpracované
komunikační strategie. Pedagogové spolupracují v rámci metodických týmů v oblasti
naplňování ŠVP, při tvorbě a sdílení vlastních výukových materiálů, evaluaci výsledků
vzdělávání a při realizaci vzájemných hospitací. Závěry z hospitační činnosti, na které se
kromě vedení školy významně podílí i předsedové metodických týmů, většinou nevyúsťují
v konkrétní doporučení ke zlepšení pedagogické práce. Standardně fungující platformu pro
participaci všech pedagogů na pedagogických procesech představují jednání pedagogické
rady, na nichž jsou projednávány všechny záležitosti týkající se vzdělávání a zásadní
pedagogické dokumenty.
Škola aktivně spolupracuje s firmami a podnikatelskými subjekty, školskými asociacemi
(Národní rada Asociace SPŠ, Krajská rada Unie CZESHA), s technickými vysokými
školami, se střední technickou školou v Polsku, se zahraničními školami v rámci projektu
Comenius a Erasmus+ a s dalšími sociálními partnery. Spolupráce významně pomáhá
k implementaci nových poznatků do výuky a vytváří tak nezbytnou vazbu mezi teoretickým
odborným vzděláváním a praxí. Současně umožňuje inovaci obsahu učiva, rozvoj odborných
teoretických, praktických a jazykových dovedností žáků i profesní růst pedagogů.



                                            2/10
Kooperace se zřizovatelem přispívá ke zlepšování materiálních podmínek a k propagaci
školy na veřejnosti. Zákonní zástupci žáků se na chodu školy podílejí prostřednictvím
školské rady a Spolku rodičů a přátel školy.
Koncepční práce vedení školy se odráží v příznivých personálních podmínkách. Vedení
školy jasně identifikovalo případné hrozby související s vyšším věkovým průměrem učitelů
a zajištěním výuky odborných předmětů a praktického vyučování odborníky z praxe
a stanovilo opatření, jak těmto hrozbám předcházet. Více než polovinu pedagogického sboru
tvoří učitelé odborných předmětů, velmi často s odbornou praxí, kteří jsou velkým přínosem
pro praktickou přípravu žáků. Převaha zkušených a odborně způsobilých pedagogů zajišťuje
kontinuitu vzdělávání i podporu nově začínajícím nebo nastupujícím pedagogům. Další
vzdělávání pedagogických pracovníků pro praktickou i teoretickou výuku je v souladu
s potřebami školy zaměřeno na aktualizaci odborných poznatků, na problematiku primární
prevence, kybernetickou bezpečnost, méně však na využití aktivizačních metod a forem
práce či kooperaci žáků ve výuce.
Efektivní vícezdrojové financování umožňuje vytvářet kvalitní podmínky pro naplňová ní
ŠVP i zajištění chodu školy. Aktivním přístupem vedení školy se daří získávat peněžní
prostředky zapojením se do rozvojových programů a projektů. Získané zdroje jsou účelně
využívány např. ke zlepšování materiálního zázemí nebo k podpoře dalšího vzdělává ní
pedagogů.
Materiálně technické podmínky školy jsou na velmi dobré úrovni a umožňují kvalitní
naplňování ŠVP v plném rozsahu. Od posledního inspekčního hodnocení se materiá lní
podmínky školy zlepšily. Vedení školy ve spolupráci se zřizovatelem klade důraz na obnovu
a udržení kvalitního materiálně technického zázemí v souladu s koncepčními záměry
a vývojem ve vyučovaných oborech vzdělání. Škola disponuje dostatečným počtem
kmenových tříd, moderních učeben výpočetní techniky i velmi dobře vybavenýc h
odborných učeben. Multimediální učebny, laboratoře, elektroinstalační dílna i výborné
zázemí pro sportovní aktivity (tělocvična, posilovna, několik venkovních hřišť) vytvářejí
velmi dobré předpoklady pro rozvoj kompetencí žáků ve všech oblastech vzdělává ní.
Všechny kmenové učebny jsou vybaveny digitální technikou, moderní didaktické pomůcky
pro výuku odborných předmětů jsou pravidelně obnovovány. Ve zrekonstruovaném DM
jsou žáci ubytováni ve standardně vybavených třílůžkových pokojích se sociálním zařízením
vždy pro dva pokoje. K dispozici jsou dvě kuchyňky, wifi-připojení, společenská místnost,
herny a dvě studovny. K zajištění bezpečnosti přispívá elektronicky zabezpečený vstup
do budovy školy i do DM. Školní stravování je smluvně zajištěno v blízké základní škole.


                         Hodnocení průběhu vzdělávání
Koncepčně pojatý výchovně vzdělávací proces vede ke kvalitnímu naplňování profilu
absolventa. Promyšlená organizace výuky s důrazem na provázanost teoretických odborných
předmětů s praktickým vyučováním a systémová výuka všeobecně vzdělávacích předmětů
vytváří dobré podmínky pro úspěšné zvládnutí maturitní zkoušky a pro uplatnění absolventů
na trhu práce nebo pro studium na vysokých školách.
Metodická propracovanost vyučovacích hodin všeobecného i teoretického odborného
vyučování se odvíjela od osobního přístupu a pedagogických zkušeností učitelů. Zvolené
vzdělávací strategie vesměs vedly k naplnění stanovených cílů, náročnost učiva obvykle
odpovídala schopnostem žáků. Vyučující preferovali frontální výuku v kombinaci s řízeným
rozhovorem a samostatnou prací. Někteří učitelé účelně využívali i činnosti ve skupinách
napomáhající vzájemné kooperaci žáků a rozvoji jejich sociálních i komunikativníc h


                                          3/10
kompetencí. Pedagogové ponechávali žákům dostatečný prostor pro aplikaci získanýc h
vědomostí a dovedností, pro rozvoj logického a abstraktního myšlení. Efektivní byly
vyučovací hodiny, ve kterých se žáci aktivně spolupodíleli na procesu učení, požadavky byly
diferencovány podle jejich schopností, hodnocení působilo motivačně. K názornosti výuky
v části hodin přispívalo účelné využívání didaktické techniky a digitálních zdrojů.
Vyučujícím se dařilo zvýšit zájem o probírané učivo propojováním teoretických poznatků
s praxí. Vhodným způsobem byla uplatňována práce s chybou. Vyučující aktualizo va li
probíraná témata, propojovali učivo v širších souvislostech a vhodně zařazova li
mezipředmětové vztahy.
Účinnost výuky v části sledovaných hodin, především odborných teoretických předmětů,
snižovaly některé dílčí metodické a didaktické nedostatky, tyto hodiny byly celkově
vzhledem k potřebám žáků málo efektivní a jejich vzdělávací potenciál tak nebyl plně využit.
Převaha frontální formy výuky s dominancí učitele a předávání hotových poznatků vedla
k nízkému zapojení žáků a jejich málo aktivní práci v hodině. Výuka postrádala pestrost,
projevovala se jednotvárností, nižší dynamikou i menší motivací k učení. Rozvoj aktivníc h
řečových dovedností byl uplatněn pouze v minimální míře. Nedostatečné střídání činností,
nevyužití různých informačních zdrojů a samostatného vyhledávání informací, neefektivní
použití didaktické techniky, malá míra názornosti vedly k menšímu zájmu žáků o probírané
učivo. Učitelé nediferencovali zadání úkolů vzhledem k rozdílným znalostem a odlišné mu
tempu žáků, reagovali zejména na spolupracující žáky. Žáci nebyli v dostatečné míře vedeni
k analytickému myšlení, vyvozování závěrů a v této souvislosti ani ke kritickému myšle ní.
V části hospitované výuky učitelé také neposkytovali žákům patřičný jazykový vzor
(spisovný jazyk) a nedbali na spisovné vyjadřování žáků. Poskytovaná zpětná vazba nebyla
pro všechny žáky dostatečná a využitelná k dalšímu procesu učení. Vyučující jen v malé
míře využívali formativní funkci hodnocení, žáci zpravidla nebyli vedeni k posouzení
kvality práce svých vrstevníků a k reflexi vlastního výkonu. Téměř ve všech hodinách
scházelo účelné shrnutí učiva v závěru výuky s ohledem na ověření splnění vzdělávac ího
cíle.
Téměř všechny hospitované hodiny praktického vyučování vykazovaly velmi dobrou
úroveň, byly organizačně a pedagogicky dobře zvládnuté. Žáci prokazovali schopnost
samostatně vykonávat zadané činnosti, případně vhodně aplikovat poznatky z teoretické
výuky, průběžně byl podporován rozvoj odborných znalostí a dovedností žáků
poskytováním zpětné vazby zkušenými pedagogy. Navštívené hodiny se vyznačo va ly
účelným využíváním materiálně technického vybavení a odbornosti pedagogů. Uplatňova né
vzdělávací strategie vycházely z vědomostí a dovedností žáků. Žáci velmi často kooperovali
na tematickém a technickém provedení podle zadání. Vyučující je vedli k používání odborné
terminologie, k logickému uvažování a vyvozování závěrů. Charakteristickým znakem bylo
propojování praktické realizace s využitím teoretických a technologických postupů
i podpora samostatnosti žáků. Úzké sepětí odborných poznatků s přímou realizací v rámci
praktických cvičení jednotlivých odborných předmětů přispívá k prohlubování odborných
kompetencí žáků.
Výuka je pravidelně doplňována četnými kulturními a vzdělávacími akcemi, například
odbornými zahraničními výjezdy, tematickými i odbornými exkurzemi a přednáškami,
sportovními kurzy a aktivitami, které podporují adaptační proces nových žáků a napomáhají
utváření a posilování vzájemných pozitivních vztahů. Nabízené mimoškolní aktivity formou
kroužků (kroužek mechatroniky a robotiky, multimediální kroužek, jazykové a sportovní
kroužky aj.) přispívají k rozšiřování znalostí a dovedností žáků v daných oborech.




                                           4/10
Organizace výchovně vzdělávací činnosti DM nastavená režimem dne a vnitřním řádem
vytváří dobré podmínky pro přípravu žáků na vyučování a pro zajištění vhodných forem
odpočinku a relaxace. K řešení každodenních situací i osobních problémů žáků přistupují
vychovatelé empaticky, rozvíjejí jejich dovednosti a návyky pro uplatňování zásad zdravého
životního stylu, zdůrazňují toleranci a ohleduplnost ke svému okolí. Ubytovaní žáci jsou
vedení k osvojování základních komunikačních pravidel, k rozvoji samostatnosti
a odpovědnosti v týmové práci. Mezi převažující formy výchovné práce patří individuá lní
konzultace, rozhovory a zájmové činnosti včetně široké nabídky sportovních kroužků.
Veškeré aktivity podporují sociální a interpersonální kompetence žáků a jsou založeny
na plném respektování dobrovolnosti jejich účasti. Zájemcům jsou nabízeny návštěvy
kulturních či sportovních akcí, ve spolupráci s okolními DM jsou organizovány sportovní
turnaje.


                          Hodnocení výsledků vzdělávání
Škola má nastavena jednotná kritéria pro hodnocení výsledků vzdělávání žáků napříč
ročníky a předměty (minimální počet hodnocení za klasifikační období, minimální hranice
počtu získaných podkladů pro hodnocení stanovených v jednotlivých vyučovac íc h
předmětech, maximální hranice absence v předmětu za klasifikační období), což napomáhá
vytvářet spravedlivé a srozumitelné prostředí, které podporuje úspěch žáků. Další kritéria si
sjednocují vyučující v rámci jednotlivých metodických týmů dle charakteru oboru vzdělání
a vyučovacích předmětů. Vedle běžných nástrojů pro hodnocení výsledků vzdělávání škola
využívá i specifické nástroje. Žáci studující obor Informační technologie podle ŠVP
Aplikační software a multimédia a Digitální grafická tvorba v rámci některých odborných
předmětů zpracovávají výběrová portfolia, další nutnou podmínkou pro hodnocení v daném
odborném předmětu tohoto oboru vzdělání je vypracování závěrečného projektu (vytvoře ní
webové stránky podle vlastního návrhu, na vlastní téma). Tím žáci prokazují získané
kompetence potřebné pro úspěšné uplatnění v oboru.
Informační systém školy o výsledcích vzdělávání je funkční. Informovanost všech aktérů
vzdělávání o průběžných výsledcích žáků škola zajišťuje prostřednictvím elektronické ho
informačního systému. O celkových výsledcích vzdělávání je vedení školy informováno na
jednáních pedagogické rady, zákonní zástupci žáků na třídních schůzkách, případně při
individuálních konzultacích. Ze záznamů z jednání pedagogické rady a jednání metodickýc h
týmů je zřejmé, že škola sleduje průběžné i celkové výsledky žáků, nemá však nastavený
systém, pomocí něhož by získávala objektivní informace o dosažené úrovni výstupů
stanovených ŠVP.
Ve školním roce 2022/2023 (k 30. 6. 2023) z celkového počtu 333 žáků prospělo
s vyznamenáním 6,9 % žáků (23 žáků), prospělo 86,8 % žáků (289 žáků) a 4,5 % žáků
neprospělo (15 žáků), 1,8 % žáků (6 žáků) nebylo hodnoceno. Hrubá neúspěšnost žáků
ve společné části maturitní zkoušky v jarních zkušebních obdobích se za poslední tři
uzavřené školní roky pohybovala mezi 3,5 % (3 žáci z 85 přihlášených) a 14,1 % (10 žáků
ze 71 přihlášených). Pro žáky ohrožené školním neúspěchem organizuje škola kroužky
doučování v cizím jazyce a v matematice (pro žáky 1. – 3. ročníku), pro žáky maturitníc h
ročníků semináře přípravy k maturitní zkoušce z anglického jazyka a matematiky. Takto
nastavený systém přispívá ke skutečnosti, že za poslední tři uzavřené školní roky ukončilo
vzdělávání v průběhu svého vzdělávání pouze 21 žáků, deset žáků opakovalo ročník a tři
žáci v rámci školy změnili obor svého vzdělávání.




                                            5/10
Škola podporuje odborný rozvoj žáků možností získat mezinárodní certifikáty. Obdržení
certifikátů CISCO (certifikace v oblasti informačních technologií potvrzující odborné
znalosti a dovednosti v oblasti sítí a komunikací), MikroTik (Mikro Tik Certified Network
Associate, potvrzuje odborné znalosti a dovednosti v oblasti síťových technologií)
a Autodesk Certificate of Completion (potvrzuje absolvování a úspěšného dokončení kurzu
v oblasti softwaru Autodesk) je důležitým krokem k rozvoji budoucí kariéry žáků a zlepšení
jejich konkurenceschopnosti na trhu práce. Žáci jsou motivováni k účasti v předmětových
a sportovních soutěžích (např. Celostátní matematická soutěž, soutěže v anglickém jazyce
Best In English a v programování Hackathon Královéhradeckého kraje). K největším
úspěchům patří 1. a 2. místo v mezinárodní kybernetické soutěži Cybertron (Wroclav)
v letech 2022 a 2023. Žáci úspěšně reprezentují školu v okresních a krajských kolech
sportovních soutěží (přespolní běh, florbal, šachy, basketbal, volejbal, stolní tenis).
Zástupce ředitele pro činnost DM průběžně hodnotí kvalitu poskytované výchovy
a vzdělávání ubytovaných žáků. Žákům je poskytována pomoc při přípravě do školy formou
individuálních konzultací nebo vrstevnickou pomocí. Díky bohaté nabídce volnočasovýc h
a zájmových aktivit podporujících zdravý životní styl se daří v DM omezovat výskyt
rizikového chování a vytvářet přátelské klima mezi žáky. K podpoře sounáležitos ti
ubytovaných žáků s DM přispívá aktivní činnost žákovské samosprávy, která se podílí
na organizaci společných akcí a umožňuje účinnou komunikaci mezi pedagogy a žáky.
Poradenské služby ve škole zabezpečují výchovná poradkyně, školní metodička prevence ,
speciální pedagožka a školní psycholožka. Kompetence mají účelně rozdělené. Výchovná
poradkyně vede evidenci žáků se speciálními vzdělávacími potřebami a prokazatelně
zajišťuje informovanost všech vyučujících prostřednictvím elektronického systému. Škola
poskytuje žákům účinnou podporu v souladu s doporučeními školských poradenských
zařízení. Účinnost poskytovaných podpůrných opatření vyhodnocují jednotliví vyučujíc í,
v případě potřeby výchovná poradkyně ve spolupráci s ostatními členy školního
poradenského pracoviště. Zvýšenou pozornost věnuje škola příchodu žáků do prvního
ročníku. Efektivní podporu realizuje pravidelnými adaptačními a primárně preventivními
kurzy, kterým předchází sociometrické šetření. Zaměření na předcházení riziko vé mu
chování, pozitivní vazby třídních kolektivů, efektivní učení a prosociální chování žáků je
zřejmé i z aktivit v ostatních ročnících (sociometrická šetření, preventivní pobyty, projekt
na podporu duševního zdraví aj.). Pro žáky je zřízena schránka důvěry, kam vkládají či
zasílají své stížnosti, postřehy, popř. návrhy pro zlepšení fungování školy. Karierová
poradkyně poskytuje individuální konzultace žákům i zákonným zástupcům žáků,
spolupracuje s vysokými školami, s Úřadem práce v Rychnově nad Kněžnou, organizuje
exkurze u zaměstnavatelů a prostřednictvím nástěnky v budově školy prezentuje jejich
nabídky a možnosti uplatnění absolventů školy.


                                         Závěry
Vývoj školy
– Od posledního inspekčního hodnocení v roce 2016 si škola udržuje vysoký standard
  poskytovaného odborného vzdělávání.
– Došlo k navýšení nejvyššího povoleného počtu žáků ve škole a počtu ubytovanýc h
  v domově mládeže.
– Zaměření školních vzdělávacích programů je průběžně aktualizováno v souvislos ti
  s požadavky odborné praxe a potřebami školy.


                                           6/10
– Vedení školy průběžně zlepšuje vybavení školy a materiální zázemí pro vzdělává ní
  v souladu s nejmodernějšími trendy, včetně využití digitálních technologií v odborném
  vzdělávání.
Silné stránky
– Koncepční řízení školy reflektuje společenskou poptávku, požadavky trhu práce
  a potřeby školy. (1.1)
– Dlouhodobě rozvíjené partnerské vztahy se sociálními partnery přispívají k těsnějšímu
  propojení výuky s praxí a následným dobrým uplatněním absolventů. (1.5)
– Systematický rozvoj materiálně technického zázemí školy ve vztahu k nastavené
  koncepci vzdělávání s ohledem na nové poznatky a trendy ve vyučovaných oborech má
  pozitivní vliv na rozvoj odborných kompetencí žáků. Škola se aktivně zapojuje
  do nabídky projektových aktivit s cílem zlepšit propagaci své vzdělávací nabídky
  a podmínky pro vzdělávání žáků. (2.4)
– Škola podporuje všestranný rozvoj osobnosti žáků prostřednictvím široké nabídky
  zájmových kroužků, nepovinných předmětů, příležitostí k získání odborných certifikátů
  a účastí žáků v předmětových a sportovních soutěžích. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Méně účinná kontrolní činnost vedení školy, která by směřovala ke konkrétním
  doporučením pro zkvalitnění výuky a vzdělávání, včetně důsledné následné kontroly
  účinnosti přijatých opatření. (2.1)
– Žáci byli v malé míře vedeni k analytickému a kritickému myšlení, malá pozornost byla
  věnovaná didaktickému závěru vyučovací hodiny, a tím i ověření splnění vzdělávac ího
  cíle. (4.1)
– Ve výuce teoretických odborných předmětů převažovala často málo efektivní frontální
  výuka, kooperativní metody práce žáků byly zařazovány jen v malé části sledované
  výuky. Jen část pedagogů napříč jednotlivými předměty vyžadovala od žáků obsahově
  náročnější komunikaci. (4.2)
– Ve většině vyučovacích hodin teoretického vzdělávání byla zaznamenána nízká míra
  diferenciace a individualizace výuky či jiných úprav organizace, forem a metod
  s ohledem na rozdílné studijní předpoklady žáků a odlišné tempo jejich práce, žákům
  nebyl poskytován dostatečný časový prostor pro rozvoj hodnoticích dovedností a pro
  reflexi naplnění vzdělávacího cíle s využitím prvků formativního hodnocení. (4.3)
– Škola nemá nastavený systém, pomocí něhož by získávala objektivní infor mace
  o dosažené úrovni výstupů stanovených školními vzdělávacími programy, přijíma la
  opatření pro jejich zlepšení a účinnost těchto opatření pravidelně vyhodnocovala. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           7/10
Doporučení pro zlepšení činnosti školy
– Poskytovat pedagogům ze strany vedení školy účinnou zpětnou vazbu včetně doporučení
  ke zlepšení jejich práce a následně plnění doporučení ověřovat.
– Zapojovat žáky do evaluačního procesu prostřednictvím formativního hodnocení,
  vzájemného hodnocení podle stanovených kritérií a sebereflexe vlastního pokroku.
– Podporovat souvislejší ústní vyjadřování žáků a kultivovat jejich projev.
– Diferencovat vzdělávací obsah a zajistit větší podporu žákům vzhledem k jejich
  individuálním potřebám.
– Využívat metody a formy výuky vedoucí k aktivní spoluúčasti žáků ve vzdělává ní,
  k samostatnému uvažování, objevování, vyvozování poznatků, vyhledávání informac í
  a kritickému myšlení.
– Využívat efektivně závěry hodin ke shrnutí učiva, k ověření splnění stanoveného cíle
  a ke zhodnocení celé hodiny. Do tohoto procesu aktivně zapojit žáky a tím získat kvalitní
  zpětnou vazbu o efektivitě výuky.
– Nastavit systém průběžného získávání objektivních informací o dosažené úrovni výstupů
  stanovených školními vzdělávacími programy, na základě získaných výsledků přijímat
  opatření k jejich zlepšení a účinnost těchto opatření pravidelně vyhodnocovat, což
  přispěje ke zvyšování kvality vzdělávání.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina č. j. 14754/SM/2009, vydaná zastupitelstvem Královéhradeckého
      kraje s účinností od 10. 9. 2009, ze dne 10. 9. 2009 včetně dodatků č. 1–3
 2.   Rozhodnutí Ministerstva školství, mládeže a tělovýchovy č. j. MSMT – 31775/2018-
      2, ve věci návrhu na zápis změny v údajích vedených v rejstříku škol a školských
      zařízení s účinností od 1. 9. 2018 ze dne 31. 10. 2018
 3.   Jmenování do funkce ředitele školy č. j. KUKHK-32751/SM/20219 vydané
      s účinností od 1. 8. 2020
 4.   Dokumentace k hodnocení materiálních, personálních a finančních podmínek školy
      ve školních letech 2022/2023 a 2023/2024 (vzorek)
 5.   Dokumentace k zajištění bezpečnosti žáků (včetně knihy úrazů) vedená ve školních
      letech 2022/2023 a 2023/2024
 6.   Povolení výjimky z nejvyššího počtu žáků ve třídě pro školní rok 2023/2024
 7.   Koncepce rozvoje školy na období 2020 až 2026


                                           8/10
 8.   Organizace školního roku 2023/2024
 9.   Organizační schéma školy platné k termínu inspekční činnosti
10.   Pokyn ředitele školy k činnosti metodických týmů ve škole platný ve školním roce
      2023/2024
11.   Školní matrika vedená v elektronické podobě (vzorek)
12.   Plán dalšího vzdělávání pedagogických pracovníků na školní rok 2023/2024
13.   Rozvrh vyučovacích hodin platný k termínu inspekční činnosti
14.   Třídní knihy vedené v elektronické podobě ve školním roce 2023/2024 (vzorek)
15.   Hospitační záznamy ředitele školy a zástupce ředitele školy vedené ve školních letech
      2022/23 a 2023/2024
16.   Záznamy z jednání pedagogických rad ve školních letech 2022/23 a 2023/2024
17.   Záznamy z jednání metodických týmů včetně záznamů z hospitační činnosti
      ve školních letech 2022/2023 a 2023/2024 (vzorek)
18.   Školní vzdělávací programy oborů vzdělání 18-20-M/01 Informační technologie
      a 26-41-M/01 Elektrotechnika platné k termínu inspekční činnosti
19.   Školní vzdělávací program domova mládeže platný k termínu inspekční činnosti
20.   Školní řád střední školy platný ve školním roce 2023/2024
21.   Vnitřní řád domova mládeže platný k termínu inspekční činnosti
22.   Celoroční plán činnosti domova mládeže na školní rok 2023/2024 ze dne 1.9. 2023
23.   Deníky výchovných skupin vedené ve školním roce 2023/2024
24.   Dokumentace k činnosti školního poradenského pracoviště včetně minimálního
      preventivního programu a strategie předcházení školní neúspěšnosti vedená
      ve školním roce 2023/2024
25.   Dokumentace žáků se speciálními vzdělávacími potřebami vedená ve školním roce
      2023/2024
26.   Přehledy prospěchu žáků ve školním roce 2022/2023 (výpis ze školní matriky)
27.   Přehledy prospěchu žáků školy u maturitní zkoušky (společná část) v jarním
      zkušebním období let 2021–2023
28.   Výroční zpráva o činnosti školy za školní rok 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy

 Mgr. Eva Vachatová, školní inspektorka, vedoucí inspekčního týmu
 Mgr. Lenka Marková, školní inspektorka
 Mgr. Iva Suchánková, školní inspektorka
 Bc. Věra Jiránková, kontrolní pracovnice
 Ing. Petr Hrnčíř, přizvaná osoba, odborník na vzdělávání v elektrotechnických a IT
 oborech
18. 3. 2024




                                          10/10
