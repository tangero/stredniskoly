CSI0X00C6FO6




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-527/24-A
                                      Sp. zn. ČŠIA-S-109/24-A


Název                               Vyšší odborná škola informačních studií a Střední
                                    škola elektrotechniky, multimédií a informatiky
Sídlo                               Novovysočanská 280/48, Vysočany, 190 00 Praha 9
E-mail                              sekretariat@sssemi.cz
IČO                                 14 891 409
Identifikátor                       600 006 174
Právní forma                        příspěvková organizace
Zastupující                         Ing. Marcela Davídková Antošová, CSc.
Zřizovatel                          Hlavní město Praha
Místo inspekční činnosti            Novovysočanská 280, Praha 9
                                    Pacovská 350, Praha 4
Inspekční činnost na místě          20. 2. 2024 − 23. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného vyšší odbornou školou
a střední školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Právnická osoba Vyšší odborná škola informačních studií a Střední škola elektrotechnik y,
multimédií a informatiky (dále „škola“ nebo „organizace“) vykonává činnost střední školy,
vyšší odborné školy a školní jídelny-výdejny.
Střední škola (dále „SŠ“) poskytuje vzdělávání zakončené maturitní zkouškou ve čtyřletýc h
oborech vzdělání Informační technologie, Mechanik elektrotechnik, Elektrotechnika,
Multimediální tvorba, ve dvouletém nástavbovém studiu oboru vzdělání Bezpečnostní
služby a v tříletém oboru vzdělání s výučním listem Elektromechanik pro zařízení a přístroje.
Vyšší odborná škola (dále „VOŠ“) poskytuje vzdělávání podle tříletých akreditovanýc h
vzdělávacích programů Přenosové a síťové technologie, Zabezpečovací technika
a bezpečnostní technologie, Interaktivní grafika a vizualizace, Informační manageme nt,
Informační media a služby, ukončených absolutoriem. Všechny obory vzdělání jsou
realizovány v denní formě vzdělávání, v oboru Elektromechanik pro zařízení a přístroje,
probíhá studium také ve zkrácené kombinované formě vzdělávání.
Od posledního inspekčního hodnocení v roce 2017 došlo k výraznému nárůstu počtu žáků
a tříd, studentů a studijních skupin, významně byl navýšen nejvyšší povolený počet žáků
i studentů ve škole. Ve SŠ se k 30. 9. 2023 vzdělávalo ve 22 třídách 556 žáků, ve VOŠ bylo
k 31. 10. 2023 poskytováno vzdělávání 131 studentům v 19 skupinách. Nejvyšší povolený
počet žáků (600) ve SŠ byl využit z 93 %, nejvyšší povolený počet studentů ve VOŠ (350)
z 37 %.
Vzdělávání žáků a studentů probíhá ve dvou školních areálech, střední vzdělávání na adrese
Novovysočanská 280/48, Praha 9, vyšší odborné vzdělávání je převážně realizováno na
adrese Pacovská 350/4, Praha 4.
Komplexní vzdělávací nabídka školy umožňuje prostupnost mezi tříletým a čtyřletým i
obory, poskytuje možnost zkráceného studia k získání výučního listu v oboru
Elektromechanik pro zařízení a přístroje pro absolventy maturitních oborů a nástavbového
studia, pro absolventy učebních oborů skýtá možnost rozšířit si vzdělání a získat maturit u,
absolventům středního vzdělání zakončeného maturitní zkouškou umožňuje pokračovat
v navazujícím vyšším odborném vzdělávání.
Škola je fakultní školou Fakulty elektrotechnické ČVUT. Své odborné zaměření podporuje
členstvím v řadě profesních svazů a asociací i úzkou spoluprací se sociálními partnery.


                         Hodnocení podmínek vzdělávání
Od posledního inspekčního hodnocení škola prošla řadou změn, které se pozitivně odrazily
v oblasti podmínek a průběhu vzdělávání. K 1. 7. 2017 došlo ke sloučení s právnickou
osobou Vyšší odborná škola informačních služeb, Pacovská 350/4, Praha 4 a ke změně názvu
školy. Částečně byla upravena skladba vyučovaných oborů. Ve SŠ bylo ukončeno
poskytování vzdělávání v nástavbovém oboru vzdělání Mechanik elektrotechnik (skončil ve
školním roce 2019/2020) a naopak na základě poptávky na trhu práce byl zaveden dvouletý
nástavbový obor vzdělání Bezpečnostní služby. Škola zahájila výuku oboru Mechanik
elektrotechnik s možností vykonání závěrečné zkoušky po třetím ročníku a maturitní
zkoušky ve čtvrtém ročníku. Dále došlo ke změně zaměření oborů Elektrotechnika
(ŠVP – Zabezpečovací technika a bezpečnostní technologie) a Informační technolo gie
(ŠVP – Softwarové aplikace a programování). Ve VOŠ byla rozšířena vzdělávací nabídka
o akreditované vzdělávací programy Informační management, Informační media a služby,
Audiovizuální technika a distribuce signálů (ukončen ve školním roce 2021/2022). SŠ je
třetím rokem zapojena do pokusného ověřování alternativní zkoušky profilové části
maturitní zkoušky formou komplexní absolventské práce s obhajobou ve středních
odborných školách (vybraní žáci) vyhlášeného MŠMT. Z důvodu výrazného vzestupu počtu
žáků, jenž klade zvýšené nároky na prostorové podmínky pro realizaci výuky, byla v areálu
školy vybudována celoroční venkovní učebna a organizace se připojila k pilotnímu testování


                                            2/10
kombinovaného systému výuky žáků střední školy (podle daných pravidel je zařazována
synchronní a asynchronní výuka). K systémovému zajištění a zefektivnění preventivní,
inkluzivní a psychologické péče přispělo vybudování nového školního poradenského
pracoviště.
Ředitelka školy (dále „ředitelka“) při zkvalitňování podmínek vzdělávání efektivně zúročuje
svou dlouholetou manažerskou praxi, odbornost a znalost profesního prostředí.
Systematicky naplňuje reálně nastavený a pedagogy sdílený záměr rozvoje školy.
Strategické cíle reflektují potřeby organizace, zohledňují společenskou poptávku na trhu
práce i nové trendy ve vzdělávání. Důležitým nástrojem inovace odborného vzdělávání jsou
průběžně aktualizované a nově vytvářené vzdělávací programy. Dokladem úspěšně
naplňované koncepce rozvoje školy je např. setrvalý zájem uchazečů o vzdělávací nabídku,
vysoká naplněnost školy, zapojení do rozmanitých projektů a aktivit podporujících rozvoj
klíčových kompetencí žáků i studentů, výborná uplatnitelnost absolventů na trhu práce
i zkvalitňování materiálně technického zázemí školy.
K naplňování profilu absolventa napomáhá úzká spolupráce školy s četnými sociálními
partnery, jež zajišťuje nezbytnou vazbu teoretického odborného vzdělávání na praxi, inovaci
obsahu učiva, rozvoj praktických dovedností žáků a studentů i profesní růst pedagogů.
Vedení organizace aktivně rozvíjí partnerské vztahy se zahraničními školami. Výjezdy žáků
a studentů či setkání organizovaná školou umožňují výměnu odborných názorů a zkušeností
a podporují rozvoj jazykových kompetencí žáků a studentů. Konstruktivní vztahy vytváří
vedení školy i se zřizovatelem, jenž se významně podílí na zlepšování materiálníc h
podmínek vzdělávání.
Řízení školy je systematické, vychází z účelného delegování kompetencí, jasně vymeze nýc h
povinností a stanovení transparentních pravidel. Významným nástrojem řídícího procesu je
otevřená komunikace, která přispívá k vytvoření příznivé pracovní atmosféry. Efektivn í
využití informačních a komunikačních technologií zlepšuje komunikaci a interakci mezi
jednotlivými aktéry vzdělávání. Pravidelné porady na různých úrovních umožňují plynulý
chod školy i operativní řešení problémů. Učitelé v rámci předmětových či oborových komisí
účinně spolupracují v oblasti koncipování výuky, organizačního zajištění rozšiřujíc íc h
vzdělávacích aktivit a evaluace výsledků vzdělávání. Aplikované kontrolní mechanis my
umožňují průběžný monitoring všech důležitých činností organizace a jsou převážně
funkční. Z inspekčních zjištění je zřejmé, že závěry z hospitační činnosti mají charakter spíše
individuální zpětné vazby k práci pedagoga a nejsou v dostatečné míře využívány při
následném zaměření hospitační činnosti na konkrétně definované cíle pro zefektivně ní
vzdělávacích strategií na úrovni školy. Příležitost pro zkvalitnění průběhu teoretického
vyučování představuje intenzivnější metodická podpora některých vyučujících např.
v oblasti poskytování hodnoticí zpětné vazby žákům, využívání aktivizačních metod a forem
výuky.
Koncepční práce vedení školy se odráží v příznivých personálních podmínkách. Po rozšíření
a částečné obměně pedagogického sboru zajišťuje vzdělávání 83 pedagogických pracovníků,
z nichž většina (90 %) splňuje předpoklad odborné kvalifikace. Předností pedagogického
sboru jsou odborná erudice a propojenost učitelů s reálnou praxí. Adaptační proces
začínajících a nově nastupujících učitelů je systémově nastaven jak na úrovni vedení, tak
i v rámci metodické podpory uvádějícího učitele či kolegiální spolupráce, např. vzájemné
hospitace.
Profesní a odborný růst pedagogů podporuje spolupráce se sociálními partnery, tandemová
výuka, zapojení školy do četných národních i mezinárodních projektů a programů a další
vzdělávání pedagogických pracovníků, které vychází ze zájmu učitelů i potřeb školy. Na


                                             3/10
vlastní profesní rozvoj klade důraz i ředitelka a účastní se aktivit, které mají pozitivní dopad
nejenom na kvalitu řízení školy, ale také na modernizaci odborného vzdělávání v ČR.
V souladu se stanovenými prioritami rozvoje školy a udržením současných trendů ve výuce
vedení školy systematicky zkvalitňuje materiálně technické zázemí pro praktickou
i teoretickou výuku. Organizace disponuje moderním vybavením a zázemím pro výuku
elektrotechniky, informatiky, multimédií, virtuální reality a 3D. K výuce technických oborů
jsou využívány např. elektrotechnické laboratoře, učebny pro výuku programová ní
a síťových technologií, robotická KUKA ruka pro nejmodernější robotické aplikace,
laboratoře zabezpečovací techniky s technologiemi různých firem. Obor multimediá lní
tvorby má k dispozici např. laboratoř 3D stereoskopické projekce, laboratoř pro výuku
virtuální reality, ateliér pro fotografické a filmové aktivity, ateliéry pro výuku kresby
a malby. Účinnost výuky napříč vzdělávacími obory i oblastmi podporuje používá ní
interaktivních tabulí s dataprojektory a digitálními displeji, dostatečné množství pomůcek
i modelů. Žáci a studenti mají k dispozici knihovny, odpočinkové zóny na chodbách,
víceúčelové zařízení pro skenování, kopírování a tisk. Pro rozvoj pohybových dovedností
pedagogové se žáky využívají posilovnu, workoutové hřiště a nafukovací multifunkč ní
sportovní halu. Školní stravování je zajištěno ve vlastní školní jídelně-výdejně SŠ s pestrou
nabídkou až 3 druhů jídel. Žáci mohou využít i školní bufet a nápojový či svačinový automat.
K vyšší ochraně žáků, studentů a majetku před vnějším nebezpečím přispívá elektronick ý
docházkový i kamerový systém a vrátnice u vchodu do budovy. Žáci a studenti se vzděláva jí
v čistém a podnětném prostředí, jež se pozitivně odráží na formování jejich osobnosti.
Při vytváření kvalitních podmínek pro naplňování všech činností školy zajišťuje ředitelka
efektivní vícezdrojové financování.


                           Hodnocení průběhu vzdělávání
Koncepčně pojatý výchovně vzdělávací proces spolu s efektivní organizací výuky, např.
dělené hodiny některých odborných i všeobecně vzdělávacích předmětů, provázanost
teoretického vyučování s praxí, vede ke kvalitnímu naplňování profilu absolventa
a k podpoře rozvoje individuálního potenciálu žáků se zájmem o obor. Cíleně zařazované
rozšiřující vzdělávací aktivity realizované formou projektů, kurzů či exkurzí účinně
propojují teoretické poznatky s praxí i napříč vzdělávacími oblastmi, rozvíjí dovednosti
a prakticky využitelné zkušenosti žáků i studentů a všestranně rozvíjí jejich osobnost.
Sledované hodiny teoretického vyučování ve SŠ měly z hlediska metodické a didaktické
propracovanosti rozdílnou úroveň. Kvalita výuky se odvíjela od pedagogických zkušenos tí
a přístupu jednotlivých vyučujících. Společným znakem většiny hospitovaných hodin byla
příznivá pracovní atmosféra podporující učení. Žáci dodržovali pravidla přirozené
komunikace a respektovali stanovené postupy.
Zdařilé sledované hodiny měly promyšlenou strukturu s jasným stanovením cíle a tématu,
byly organizačně dobře připraveny a zvládnuty. Vzdělávací strategie obvykle rozvíje ly
vědomosti a dovednosti žáků, ve vyšších ročnících směřovaly k přípravě žáků k ukončování
studia, v části hodin i vhodně formovaly jejich postoje. Převládala frontální výuka
kombinovaná s řízeným rozhovorem a samostatnou prací. Významným rysem části
sledované výuky byl i důraz na samostatné zpracování témat žáky v kombinaci s prezentací
úkolů před třídou, např. tematické prezentace. Někteří učitelé cíleně volili dialogové metody
s produktivními otázkami a problémovými úkoly vhodně doplněnými párovou nebo
skupinovou výukou. Vyučujícím se dařilo zvyšovat zájem žáků o probírané učivo
prezentováním učiva v širších souvislostech, propojováním teoretických poznatků s jejich


                                             4/10
využitím v praxi. Účelně a často byly využívány elektronické materiály ve výukové
platformě školy i otevřené digitální zdroje. Žáci měli dostatečný prostor k logickému
a kritickému myšlení, pro věcnou diskusi, argumentaci a vyjádření vlastního názoru.
V průběhu hospitovaných hodin většinou žáci prokazovali odpovídající úroveň znalostí
a dovedností, schopnost používat správnou odbornou terminologii, logicky uvažovat
a aplikovat znalosti při řešení reálných úloh. Pedagogové v průběhu sledovaného vyučová ní
kontrolovali samostatnou práci žáků a poskytovali jim zpětnou vazbu využitelnou při dalším
procesu učení. Vhodná práce s chybou ve většině hodin vedla žáky k samostatnému
zdůvodnění a aplikaci správného postupu práce.
Účinnost vzdělávacího procesu v části hospitovaných hodin teoretického vyučová ní
snižovaly dílčí metodické a didaktické nedostatky, např. převaha frontální výuky
s nerovnoměrným zapojením žáků nebo nižší dynamika vyučování s minimálním střídáním
činností. Někteří učitelé neuplatnili prvky formativního hodnocení s možností reflexe
vlastního pokroku žáků, nebo vzájemného hodnocení podle předem známých kritérií.
Přibližně v polovině sledovaného vyučování nebyl vytvořen prostor pro shrnutí probraného
učiva a vyhodnocení splnění stanoveného vzdělávacího cíle učiteli ani žáky. V menší části
sledované výuky cizích jazyků nebyl cíleně podpořen rozvoj interaktivních řečových
dovedností žáků. Negativním zjištěním je i nižší míra jazykové kultury v části vyučová ní
(užívání nespisovného jazyka některými žáky a učiteli).
Sledované praktické vyučování se konalo v dílnách, laboratořích či ateliérech školy, jejichž
technické vybavení odpovídá současným požadavkům odborné praxe a zároveň vytváří
dobré předpoklady pro naplnění odborného profilu absolventa. Kvalitu praktického
vyučování byla pozitivně ovlivněna erudovaností učitelů i jejich profesní zkušenosti
v daném oboru. Pedagogům se dařilo žáky aktivizovat a motivovat. Nastavená organizace
vyučování umožňovala jak samostatnou realizaci tematických zadání, tak i týmovou
spolupráci při řešení zadaných úkolů. Žáci pracovali se zájmem, převážně samostatně,
případně s vhodnou dopomocí učitele. Uplatňované vzdělávací strategie respektovaly
specifika oborů a vycházely především z dosažených znalostí a dovedností žáků. Žáci byli
vedeni k aplikaci teoretických i technologických postupů, k rozvoji tvořivosti a fantazie.
Získané odborné kompetence žáci prokazovali samostatným řešením zadaných úkolů
a běžným využíváním speciálního programového vybavení. Ve většině sledovaných hodin
byli žáci průběžně motivováni pozitivním hodnocením své práce. Nedílnou součástí
hospitovaného praktického vyučování bylo správné dodržování bezpečnostních zásad
a ochrany zdraví při práci.
Hospitovaná výuka ve VOŠ vykazovala rysy terciárního vzdělávání, ve kterém je posílena
role samostatné přípravy studentů. Míra interakce studentů s učitelem se odvíjela od typu
vyučovací hodiny, tj. přednáška, seminář, cvičení. Ve sledované výuce převládaly
metodicky a didakticky zdařilé vyučovací jednotky, které měly jasně definovaný vzdělávac í
cíl a promyšlenou strukturu. Obsahově náročná odborná témata byla vhodně podávána
v logických souvislostech, přibližována názornými příklady i pomůckami. Účelně byly
uplatněny výukové prezentace a podpůrné elektronické zdroje. Výrazným pozitivem bylo
efektivní propojování teoretické a praktické složky vzdělávání. Pouze v menší části
sledovaných vyučovacích jednotek vyučující dostatečně nereagovali na zjevnou pasivitu
některých studentů.




                                           5/10
                          Hodnocení výsledků vzdělávání
Výsledky vzdělávání pozitivně ovlivňuje zvýšený zájem uchazečů o vzdělávací nabídku,
jasně stanovená pravidla hodnocení vzdělávání žáků a studentů, důraz na jejich dodržování,
efektivně nastavený poradenský systém a každodenní práce pedagogů.
Nastavený systém poradenských služeb a individuální podpora žáků vychází z potřeb
i velikosti školy. Nové školní poradenské pracoviště (výchovná poradkyně současně
speciální pedagožka, metodička prevence, školní psycholog, kariérový poradce) poskytuje
žákům a studentům komplexní psychologickou, preventivní a inkluzivní péči, zajišťuje
interní koordinaci stanovených postupů i vnější spolupráci s rodiči a specializova nými
pracovišti. Průběžně realizované adaptační a preventivní aktivity prolínají celým
vzdělávacím cyklem, např. adaptační pobyty, sportovní kurzy, tematické programy,
a přispívají tak ke zvládnutí nároků středoškolského vzdělávání, k utváření pozitivníc h
třídních vazeb a ke včasnému podchycení vzdělávacích problémů nebo rizikových projevů
chování. Identifikované projevy problémového chování jsou řešeny v souladu se
stanovenými postupy a podle jejich závažnosti, např. pohovor s třídním učitelem, výchovná
jednání na úrovni vedení školy, uložení kázeňského opatření, hodnocení sníženým stupněm
z chování. Nastavené preventivní mechanismy jsou převážně funkční, o čemž svědčí
přiměřený počet uložených kázeňských opatření, přijatelné průměrné počty zameškanýc h
hodin na žáka a od posledního inspekčního hodnocení výrazný nárůst počtu žáků
s uzavřenou klasifikací do 30. 6. (z 53 % v roce 2016, na 94 % v roce 2023).
Realizovaný systém péče o žáky s potřebou podpůrných opatření zajišťuje vzdělávání podle
jejich potřeb (k termínu inspekce 8 % žáků se speciálními vzdělávacími potřebami
a 8 % žáků s odlišným mateřským jazykem). Různá míra pomoci žákům je realizo vá na
v souladu s doporučením školského poradenského zařízení, mj. navýšení časové dotace,
úprava podmínek při ukončování studia, individuální vzdělávací plán, individualizace
vzdělávacích strategií žákům s dlouhodobými zdravotními problémy. Účinnost podpůrných
opatření je pravidelně vyhodnocována.
Škola analyzuje příčiny studijního selhávání žáků a studentů, důvody jejich předčasného
odchodu nebo neúspěšnosti při ukončování studia. Konkrétní postupy ke zvládnutí
požadavků studia a předcházení neprospěchu jsou realizovány na úrovni systémovýc h
opatření, např. prostupnost oborů, posílení či dělení vyučovacích hodin maturitníc h
předmětů (český jazyk a literatura, matematika), stanovení školní přijímací zkoušky
z matematiky v oboru vzdělání Informační technologie, nebo standardních pedagogickýc h
postupů, např. individuální konzultace, doučování, využívání podpůrných digitálníc h
výukových materiálů.
Ke zjišťování dosažené úrovně vědomostí a znalostí žáků a studentů používá škola
různorodé nástroje, např. ústní a písemné zkoušení, klauzurní práce, žákovské a studentské
projekty, portfolia i výsledky externího hodnocení, např. výběrová zjišťování. K objektivní
evaluaci výsledků vzdělávání přispívá jednotné kriteriální hodnocení. Specifický nástroj pro
sledování individuálního pokroku a rozvoje odborných kompetencí žáků a studentů
v procesu učení představují výběrová portfolia. Individuální a skupinové výsledky
vzdělávání žáků a studentů jsou systematicky vyhodnocovány vedením školy
a projednávány pedagogickou radou. Analýza dosažených výsledků vzdělávání umožňuje
vedení školy přijímat konkrétní opatření směřující do výuky i k cílené podpoře prevence
školního neúspěchu žáků.
Významným ukazatelem kvality poskytovaného vzdělávání je úspěšnost žáků u závěrečnýc h
a maturitních zkoušek. Ve sledovaném období byla jejich úspěšnost ovlivněna mj. typem


                                           6/10
oboru, aktuálním složením tříd i počtem konajících žáků. Žáci oboru s výučním listem
dosahují u závěrečných zkoušek velmi dobrých výsledků, ve sledovaném období posledních
dvou školních let byla jejich úspěšnost stoprocentní. Výsledky žáků u maturitní zkoušky
vykazovaly ve sledovaném období kolísavou úroveň v jejích jednotlivých částech. Stabilně
nejlepších výsledků ve společné části maturitní zkoušky dosahují žáci všech oborů v cizích
jazycích. V profilové části maturitní zkoušky jsou výsledky stabilní a vesměs odpovídají
hodnocení žáků v průběhu studia. V oboru Multimediální tvorba je dlouhodobě hrubá
neúspěšnost žáků (podíl žáků neúspěšných u maturitní zkoušky nebo zkoušku nekonajíc íc h
z celkového počtu přihlášených žáků) nižší nebo srovnatelná s průměrem hrubé neúspěšnosti
žáků v příslušné skupině oborů při celorepublikovém srovnání. V oboru Elektrotechnika
byla v roce 2022 úspěšnost žáků ve společné části maturitní zkoušky ve srovnání
s republikovým průměrem v dané skupině oborů nižší, v roce 2023 došlo k výrazné mu
zlepšení. Mírné zlepšení v úspěšnosti žáků ve společné části maturitní zkoušky bylo
v loňském roce zaznamenáno i v oboru Informační technologie. V celostátním srovnání
v rámci dané skupiny oborů vzdělání dosáhli žáci oboru Mechanik elektrotechnik ve
společné části maturitní zkoušky v roce 2022 srovnatelných výsledků, v roce 2023 se
výsledky žáků zhoršily. Z podrobných výsledků maturitní zkoušky vyplývá, že do vyšší
hrubé neúspěšnosti se promítl zejména rozdíl mezi počtem žáků přihlášených a žáků
konajících maturitní zkoušku. Z rozboru výsledků žáků tohoto oboru také vyplývá, že
v loňském školním roce ze všech žáků konajících maturitní zkoušku neuspěl pouze jeden
žák, a to v jedné dílčí zkoušce. V nástavbovém studiu oboru Bezpečnostní služby byla
úspěšnost žáků v maturitním období 2021 a 2022 srovnatelná či vyšší, než je průměrná
úspěšnost žáků dané skupiny oborů v celorepublikovém srovnání. V maturitním roce
2023 byly celkové výsledky žáků tohoto oboru při ukončování vzdělávání nepříznivě
ovlivněny skutečností, že přibližně třetina žáků v průběhu maturitního ročníku po přihláše ní
k maturitní zkoušce předčasně ukončila studium.
Škola systematicky sleduje a vyhodnocuje výsledky vzdělávání studentů v průběhu i při
ukončování vzdělávání. Ve školním roce 2022/2023 prospělo 12 % studentů
s vyznamenáním, neprospěli jednotlivci. Z analýzy průběžných výsledků je zřejmé, že
někteří studenti předčasně odchází ze vzdělávání. Jedná se zejména o studenty prvního
ročníku, důvody pro předčasné ukončení studia jsou různé, např. náročnost zvoleného oboru,
nesprávná volba typu školy, přestup na jinou školu, přijetí na vysokou školu, osobní důvody.
Úspěšnost studentů při ukončování vzdělávání je dlouhodobě na velmi dobré úrovni. Ve
sledovaném období dvou školních let při absolutoriu prospěla s vyznamenáním přibližně
polovina studentů, neprospěli jen jednotlivci.
Vedení školy a pedagogové motivují žáky k učení a zájmu o zvolený obor. Efektivními
nástroji rozvoje individuálního potenciálu žáků a podpory žáků nadaných jsou i pravidelně
organizované akce, mj. tematické exkurze, zahraniční odborné stáže, projekt Erasmus+.
Soustavná pedagogická práce a spolupráce se sociálními partnery napomáhá nejen k úspěšné
reprezentaci školy v soutěžích, ale i k budoucímu profesnímu uplatnění žáků a studentů.
Kvalitní naplňování profilace žáků se odráží i v úspěšnosti absolventů při přijetí ke studiu
na vysoké či vyšší odborné školy.




                                            7/10
                                         Závěry
Vývoj školy
– od posledního inspekčního hodnocení došlo ke sloučení školy s jinou právnickou osobou
  a ke změně názvu školy
– navýšil se počet žáků, studentů, pedagogů, došlo k částečné obměně pedagogického sboru
– částečně se obměnila vzdělávací nabídka, škola inovuje obsahy vzdělávacích programů
  na základě nových poznatků a trendů v poskytovaných oborech vzdělání
– škola se zapojila do pokusného ověřování alternativní zkoušky profilové části maturitní
  zkoušky formou komplexní absolventské práce s obhajobou ve středních odborných
  školách (vybraní žáci) vyhlášeného MŠMT a také se připojila k pilotnímu testování
  kombinovaného systému výuky žáků střední školy
– škola udržuje a rozvíjí funkční partnerské vztahy podporující odborné kompetence žáků
  a studentů
– vedení školy průběžně zkvalitňuje materiálně technické vybavení pro výuku všech
  realizovaných oborů
– vzniklo nové školní poradenské pracoviště zajišťující komplexní podporu žáků v oblasti
  psychologické, inkluzivní a preventivní péče
– škola kontinuálně rozvíjí nastavenou koncepci kvalitního odborného vzdělávání
Silné stránky
– koncepční řízení reflektující potřeby školy a společenskou poptávku na trhu práce (1. 1)
– přínosná spolupráce s četnými sociálními partnery vytvářející podmínky pro lepší
  uplatnitelnost absolventů na trhu práce (1. 5)
– nadstandardní činnost ředitelky školy při zajišťování finančních prostředků na rozvoj
  moderního materiálně technického zázemí pro realizaci všech vzdělávacích programů
  (2. 4)
– účinná podpora rozvoje odborných kompetencí žáků a studentů soustavným
  propojováním teoretických poznatků s využitím v praxi, kvalitní realizací praktického
  vyučování i prostřednictvím projektových aktivit (4. 2)
– podpora všestranného osobnostního rozvoje žáků a studentů formou rozšiřujíc íc h
  vzdělávacích aktivit (5. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– menší účinnost zpětné vazby k práci žáků v závěrech části vyučovacích hodin
  s opomíjením vyhodnocení stanoveného vzdělávacího cíle ve spolupráci se žáky (4. 1)
– nižší míra vzájemného kriteriálního hodnocení žáků a jejich zapojení do reflexe vlastního
  vzdělávacího pokroku v části teoretické výuky (4. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           8/10
Doporučení pro zlepšení činnosti školy
– věnovat větší pozornost didaktickému závěru vyučovací hodiny a ve spolupráci se žáky
  častěji využívat evaluační aktivity k vyhodnocení vzdělávacího cíle, shrnutí probraného
  učiva a zhodnocení práce žáků
– více zapojovat žáky do vrstevnického hodnocení podle předem stanovených kritérií
  i sebereflexe vlastního vzdělávacího pokroku, zaměřit vzdělávací semináře pedagogů na
  oblast formativního hodnocení
– ve větší míře metodicky a didakticky podporovat některé vyučující a vést je k častějšímu
  využívání různých forem hodnocení práce žáků, aktivizačních metod a forem výuky
– lépe využívat závěry z hospitační činnosti, zaměřit hospitace na konkrétně definova né
  cíle pro zefektivnění některých didaktických postupů na úrovni školy
– nadále podporovat motivaci žáků k jejich průběžné účasti ve výuce a vést je k větší
  spoluzodpovědnosti za své výsledky vzdělávání, nadále pokračovat v přijímání opatření
  směřujících ke zlepšení výsledků vzdělávání žáků


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina příspěvkové organizace Vyšší odborná škola informačních studií
      a Střední škola elektrotechniky, multimédií a informatiky s účinností od 1. 4. 2023
 2.   Potvrzení ve funkci ředitele školy Č.j. S-MHMP 465736/2018 ze dne 26. 3. 2018
 3.   Školní vzdělávací programy pro obory vzdělání 18-20-M/01 Informační technologie,
      26-41-L/01 Mechanik elektrotechnik, 26-41-L/51 Mechanik elektrotechnik, 26-41-
      M/01 Elektrotechnika, 26-52-H/01 Elektromechanik pro zařízení a přístroje, 68-42-
      L/51 Bezpečnostní služby, 82-41-M/17 Multimediální tvorba, vzdělávací programy
      oborů vzdělání 26-47-N/09 Přenosové a síťové technologie, 26-47-N/17
      Zabezpečovací technika a bezpečnostní technologie, 26-47-N/20 Interaktivní grafika
      a vizualizace, 72-41-N/01 Informační management, 72-41-N/03 Informační média
      a služby, účinné k termínu inspekční činnosti
 4.   Školní řád Střední školy elektrotechniky, multimédií a informatiky s účinností od
      1. 9. 2023
 5.   Školní a zkušební řád VOŠIS s účinností od 1. 9. 2023
 6.   Výběr třídních knih vedených ve školním roce 2023/2024 k termínu inspekční
      činnosti
 7.   Záznamy z pedagogických rad vedené ve školních letech 2022/2023 a 2023/2024
      k termínu inspekční činnosti


                                          9/10
 8.   Výroční zprávy o činnosti školy, školní roky 2021/2022 a 2022/2023
 9.   Portfolio výchovného poradce a metodika prevence vedené k termínu inspekční
      činnosti
10.   Rozvrh vyučovacích hodin ve školním roce 2023/2024 platný k termínu inspekční
      činnosti
11.   Evidence žáků a studentů (školní matrika) vedená k termínu inspekční činnosti –
      vybraný vzorek
12.   Výběr z personální dokumentace pedagogických pracovníků vedené k termínu
      inspekční činnosti
13.   Účetní závěrka za rok 2023



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 PhDr. Bc. Tibor Slažanský, Ph.D., školní inspektor
 Mgr. et Bc. Lenka Rose, školní inspektorka
 Ing. Ivana Černá, kontrolní pracovnice
 MgA. Evžen Šimera, Ph.D., přizvaná osoba
 Ing. Lukáš Štědrý, přizvaná osoba
 11. 3. 2024




                                        10/10
