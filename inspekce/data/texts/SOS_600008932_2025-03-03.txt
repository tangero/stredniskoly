CSI0X00DFEZ4




                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-263/25-P
                                       Sp. zn. ČŠIP-S-69/25-P


Název                               Vyšší odborná škola, Obchodní akademie a Střední
                                    zdravotnická škola, Domažlice, Erbenova 184
Sídlo                               Erbenova 184, 344 01 Domažlice
E-mail                              vos-oa-szs@ekodom.cz
IČO                                 48 342 939
Identifikátor                       600 008 932
Právní forma                        příspěvková organizace
Zastupující                         Mgr. Věra Prantlová
Zřizovatel                          Plzeňský kraj
Místo inspekční činnosti            Erbenova 184, Domažlice
                                    Boženy Němcové 116, Domažlice
                                    Chodské náměstí 72, Domažlice
                                    Chodské náměstí 97, Domažlice
Inspekční činnost na místě          3. 3. − 6. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou, vyšší odbornou školou a domovem mládeže podle příslušných školních vzdělávac íc h
programů a akreditovaných vzdělávacích programů podle § 174 odst. 2 písm. b) zákona.
561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení naplňování školních vzdělávacích programů ve střední škole podle
§ 174 odst. 2 písm. c) školského zákona.
                                   Charakteristika
Vyšší odborná škola, Obchodní akademie a Střední zdravotnická škola, Domažlice,
Erbenova 184 (dále „škola“) vykonává činnost střední školy (dále „SŠ“), vyšší odborné
školy (dále „VOŠ“), domova mládeže (dále „DM“) a školní jídelny.
Škola poskytuje střední vzdělání s maturitní zkouškou ve třech oborech vzdělání: Obchodní
akademie, Informační technologie a Praktická sestra a vyšší odborné vzdělání ve dvou
oborech vzdělání: Diplomovaná všeobecná sestra a Sociální práce. Obory Obchodní
akademie a Informační technologie jsou vyučovány v hlavní budově sídla školy na adrese
Erbenova 184, obory VOŠ a obor Praktická sestra jsou vyučovány v budově v centru města
na adrese Chodské náměstí 97.
Ve SŠ se k datu inspekční činnosti vzdělávalo celkem 323 žáků ve 12 třídách. Škola
k termínu inspekční činnosti evidovala 19 žáků s potřebou podpůrných opatření, z nichž
čtyři se vzdělávali dle individuálních vzdělávacích plánů (dále „IVP“) a 10 žáků s odlišným
mateřským jazykem s různou mírou jazykové bariéry.
Ve VOŠ se k termínu inspekční činnosti vzdělávalo celkem 129 studentů. Studenti oboru
Diplomovaná všeobecná sestra byli evidováni ve třech studijních skupinách kombinova né
formy studia (85 studentů) a ve dvou skupinách (1. a 3. ročník) denní formy studia (15
studentů). Studenti oboru Sociální práce byli zařazeni do tří skupin kombinované formy
vzdělávání (29 studentů).
Jednotlivé druhy praxí SŠ a VOŠ jsou realizovány na smluvních pracovištích profesních
partnerů.
V termínu inspekce bylo 55 ubytovaných žáků v DM rozděleno do dvou výchovných skupin.
Z důvodu rekonstrukce DM bylo ubytování žákům poskytováno v provizorních prostorách.
V rámci hmotného zabezpečení poskytuje škola stravování žákům svým i z ostatních
středních škol, včetně celodenní stravy ubytovaným.


                         Hodnocení podmínek vzdělávání
Při sestavování koncepce rozvoje školy vycházela ředitelka z analýzy stavu školy a její
tradice. Nastavená koncepce rozvoje reflektuje aktuální stav a potřeby školy, zohledňuje
profesní uplatnění absolventů na trhu práce, společenskou poptávku, trendy i právní změny
ve vzdělávání. Koncepční záměry jsou účelně podporovány inovací stávajících školních
vzdělávacích programů (dále „ŠVP“). Mezi hlavní priority a cíle, které se ředitelce daří
úspěšně realizovat, patří zejména těsnější sepětí vzdělávání a praxe ve VOŠ a SŠ,
zkvalitňování materiálně technického zázemí a rozvíjení přínosných vztahů se sociálními a
profesními partnery. Cíle v oblasti výuky v rámci využívání motivačních metod a forem ve
vztahu k průběžným vzdělávacím výsledkům žáků i ve vztahu k úspěšnosti žáků při
ukončování vzdělávání maturitní zkouškou se daří realizovat částečně. Vzdělávání ve VOŠ
probíhá podle platných akreditovaných vzdělávacích programů, ve SŠ podle přísluš nýc h
ŠVP. Během inspekční činnosti byl zjištěn nesoulad obsahu ŠVP s rámcovými vzdělávac ími
programy, a to v oblasti jazykového vzdělávání.
Nastavená organizační struktura odpovídá podmínkám školy s několika místy
poskytovaného vzdělávání. Transparentně stanovené kompetence jednotlivých vedoucích
pracovníků umožňují strategické i operativní řízení školy. Část řídících pravomocí
a povinností delegovala ředitelka na své zástupce (pro pracoviště Střední zdravotnická škola



                                           2/10
a VOŠ a pro pracoviště Obchodní akademie) a další vedoucí pracovníky. Četnost hospitační
činnosti je nízká, učitelé tak nedostávají dostatečnou zpětnou vazbu ke své práci. Pedagogům
jsou vytvořeny podmínky k účasti na fungování školy v rámci činnosti předmětových komisí
a prostřednictvím jednání pedagogické rady na obou místech poskytovaného vzdělávání. Na
úrovni porad vedení celé školy jsou projednávány většinou záležitosti organizač ní
a ekonomické. Otázky pedagogické jsou řešeny v rámci jednání pedagogických rad a
v předmětových komisích každého pracoviště. Záznamy z jednání pedagogické rady
dokládají projednávání zásadních dokumentů a prospěchu či chování žáků. Pedagogové
v předmětových komisích spolupracují při zajištění organizačních záležitostí, jednají o
výsledcích vzdělávání žáků a studentů, o volbě efektivních pedagogických metod. Škola
nevyužívá možnost hospitací ze strany předsedů předmětových komisí ani vzájemnýc h
hospitací učitelů jako jedné z forem pedagogické spolupráce pro sdílení inspirace do výuky.
Nižší účinnost kontrolních mechanismů dokládají nedostatky zjištěné v průběhu inspekční
činnosti. Vedení školy nastavilo pravidla a mechanismy k organizaci školy (školní řád a další
vnitřní předpisy), v nichž byly shledány formální nedostatky, které byly odstraněny během
inspekční činnosti.
Služby školního poradenského pracoviště zajišťuje výchovná poradkyně společně se školní
metodičkou prevence. Poskytují konzultace žákům, pedagogům i zákonným zástupcům,
zabývají se péčí o žáky s potřebou podpory a prevencí rizikového chování. Ve spolupráci
s vedením školy i s dalšími pedagogy (především třídními učiteli) sledují klima uvnitř
třídních kolektivů, v případě potřeby spolupracují s externími odborníky.
Od minulé inspekční činnosti došlo v personální oblasti k přirozené generační obměně,
pedagogický sbor je relativně stabilní. Dlouhodobě se daří zaměstnávat externí odborníky
z praxe, většinou lékaře s bohatými zkušenostmi. Nově nastoupivším pedagogům je
k dispozici nejen vedení školy, ale i asistentka, která koordinuje systém kombinované výuky
a je s nimi v úzkém kontaktu. Další vzdělávání pedagogických pracovníků je plánované
vždy pro školní rok, převažují semináře pro odborné vzdělávání a studium k doplňování
kvalifikačních předpokladů.
Vedení školy usiluje ve spolupráci se zřizovatelem o optimální materiální podmínky
vzdělávání, pečuje o jejich účelné využívání a průběžné zkvalitňování. Vzdělávání žáků
a studentů probíhá v estetickém prostředí učeben dostatečně vybavených potřebnou
technikou. Díky pravidelnému aktivnímu zapojení do různých projektů a příjmu z doplňkové
činnosti se škole daří získávat finanční prostředky na podporu vzdělávání. Ty pak využívá
na obnovu a modernizaci učebních pomůcek, žákovské knihovny apod.
Vzhledem k počtu budov je důležitou prioritou vedení školy snaha o vytvoření bezpečného
prostředí pro vzdělávání. S bezpečnostními pokyny jsou všichni aktéři vzdělává ní
pravidelně seznamováni. V průběhu inspekční činnosti byly vchody všech budov školy a
domova mládeže zabezpečeny a dohledy byly vykonávány. Vícezdrojové financo vá ní
složené z prostředků státního rozpočtu, příspěvku zřizovatele (včetně investiční podpory
týkající se rekonstrukce domova mládeže), úplaty za vzdělávání studentů a ubytovanýc h
žáků umožňuje vytvářet kvalitní podmínky pro vzdělávání. Příjem školy vylepšuje
doplňková činnost.


                          Hodnocení průběhu vzdělávání
Ve většině sledovaných hodin českého jazyka a literatury a občanské nauky žáci respektovali
pokyny pedagogů a dodržovali nastavená pravidla práce. Vyučující často využíva li


                                            3/10
jako oporu výkladu vlastní prezentace, pro procvičení probírané látky připravovali pracovní
listy nebo úryvky textů s úkoly. Někteří z nich sdíleli se žáky výukové materiály a prezentace
na společném úložišti za účelem nevěnovat pozornost pouhému pořizování poznámek, ale
aktivně se zapojovat do připravených činností. Ve všech hospitovaných hodinách byly úkoly
zadávané jednotně pro všechny žáky, bez ohledu na jejich náročnost. Malou pozornost
vyučující věnovali práci s cílem hodiny. Většinou jej pouze sdělili, v závěru hodiny jeho
splnění nevyhodnotili. Výrazným společným rysem hospitovaných hodin byla dominantní
role učitele při frontální výuce, často využívaný výklad byl doplňován řízeným rozhovorem
se žáky a samostatnou prací. Kooperativní formy práce byly zaznamenány pouze v jediné
hodině, v níž žáci prokazovali velmi dobré schopnosti spolupracovat i diskutovat ve
dvojicích. V jedné z hodin bylo sledováno vzájemné žákovské učení, kdy řízení části hodiny
převzal jeden z žáků, připravil pro spolužáky prezentaci o konkrétním literárním díle,
vytvořil pracovní list, práci s textem strukturoval podle otázek k vybranému úryvku. Ve
výuce občanské nauky byli žáci vedeni k obhajování vlastního názoru v diskusi,
ke smysluplné argumentaci a podporováni v hledání souvislostí mezi již známými
skutečnostmi a novými poznatky. Cíleně byla výuka směřována k prevenci patologick ýc h
jevů a propojována s konkrétními dopady do života. Vyučující dbala na používání správné
terminologie, vedla žáky ke správnému pochopení pojmů, využívala aktuálního dění ve
společnosti i v regionu k výchovným účelům a k formování žákovských postojů. V žádné
z hodin však žáci nepracovali se zdroji informací. Všichni pedagogové v průběhu hodin
hodnotili individuální výkony, minimální prostor byl však poskytnut žákům
k sebehodnocení či vzájemnému hodnocení. V závěrech hodin nebyl posun žáků
vyhodnocován, hodnocení ze strany učitelů nemělo formativní charakter.
Výuka anglického a německého jazyka ve SŠ probíhala v klidné pracovní atmosféře. Stavba
vyučovacích hodin vycházela z činností, při nichž si žáci procvičovali ustálená spojení slov,
slovesné tvary a časy, porozumění textu i audio či video nahrávkám. Zvláště v hodinách
anglického jazyka byly vytvářeny příležitosti pro rozvoj komunikativní kompetence.
Vyučující formulovali jasné instrukce, srozumitelně vysvětlovali učivo převážně v cílovém
jazyce. Učitelé poskytovali žákům užitečnou průběžnou zpětnou vazbu ke správnosti
odpovědí a míře osvojených znalostí. Individualizace výuky byla zaznamenána především
vůči žákům se speciálními vzdělávacími potřebami a s nižší jazykovou úrovní. Zhodnocení
dosažení stanoveného cíle vyučování probíhalo výjimečně. Náročnost vzdělává ní
v anglickém jazyce v oboru Praktická sestra byla v jedné ze dvou sledovaných hodin
elementární.
Společným rysem sledovaných hodin všeobecně vzdělávacích předmětů (matematika,
hospodářský zeměpis, fyzika) byl uplatňovaný respektující přístup pedagogů a ukázněnost
žáků. Většinově v hodinách probíhala frontálně vedená výuka založená na výkladu učitele
doplněném řízeným rozhovorem s žáky, s občasným využitím žákovské spolupráce.
Frontální způsob výuky s převažující aktivitou na straně učitele neposkytoval vždy prostor
pro projevení vlastní iniciativy žáků. V části sledovaných hodin byly zvolené metody
a formy práce méně efektivní, což se projevovalo jednotvárností, nižší dynamikou hodiny
a menší motivací. Velmi přínosná byla podpora finanční gramotnosti žáků ve spojitosti
s řešením modelové situace ze života. Výuka byla zaměřena nejen na vědomostní
a dovednostní složku, ale vedla žáky k samostatnému uvažování o problémech a jejich řešení
v konkrétní situaci. V jiné hodině byly efektivně využity mezipředmětové vazby, které vedly
k propojování získaných znalostí v různých oblastech. Jasné a srozumitelné formulo vá ní
vzdělávacího cíle umožnilo na konci hodiny jeho vyhodnocení a poskytnutí zpětné vazby.
Ve většině případů byl však vzdělávací cíl nahrazen pouze uvedením tématu nebo informac í
o očekávaném průběhu hodiny, což znemožnilo efektivně zhodnotit jeho splnění na závěr


                                            4/10
hodiny. Jen ojediněle byl ve zhlédnutých hodinách poskytnut prostor pro vzájemné
hodnocení nebo sebehodnocení žáků.
Výuka odborných ekonomických předmětů vycházela z odbornosti zkušených učitelů. Ti
měli své hodiny připravené a většinou dobře strukturované. Se žáky komunikovali vstřícně
a partnersky. Řešené úlohy se opíraly o reálné ekonomické situace, dosavadní poznatky žáků
i o aktuální dění. Hodiny začínaly společným opakováním základních pojmů a vzájemnýc h
vazeb a končily shrnutím probraného učiva a zopakováním hlavních myšlenek. Většině
učitelů se dařilo zapojit v průběhu výuky všechny žáky, kteří odpovědně pracovali ve
skupině či samostatně. Vhodně byla také část nového učiva zadána k prostudování do dvojic,
žáci byli schopni z učebnice zpracovat hlavní myšlenky a srozumitelně je předat
spolužákům. Tím byla posílena jejich zodpovědnost za vlastní učení a proběhl efektivní
způsob zapamatování nově probrané odborné tematiky. V prakticky zaměřených hodinách
předmětů účetnictví na počítači a fiktivní firma prokazovali žáci dobré pracovní návyky,
iniciativně, ochotně a samostatně plnili požadované úkoly. Účinnost výuky v části hodin
snižovala jednotvárnost činností založených na vyprávění učitele. Chyběly pestřejší
organizační formy i podpora názornosti probíraného učiva. Ve většině hodin chybělo
závěrečné formativní zhodnocení pokroku žáků, upozornění na oblasti, kterým je potřeba
věnovat více pozornosti.
Odborná složka vzdělávání zdravotnických oborů je na SŠ i na VOŠ zvyšována osobním
zaujetím pedagogů, jejich erudovaností a maximálním úsilím o předávání vědomostí a
dovedností žákům. Výuka odborných zdravotnických předmětů ve SŠ probíhala v učebnách
vhodně vybavených výukovými modely včetně autentických pomůcek, což simulo va lo
standardní zařízení lůžkového pokoje nemocnice. Hodiny byly ve většině případů velmi
dobře připraveny a realizovány. Převažovala frontální forma výuky, byla však často
doplňována skupinovou prací žáků či prací ve dvojicích. Žáci většinou po celou vyučovac í
hodinu udrželi pozornost a plnili zadané úkoly. Součástí výuky byla i práce s chybou, která
byla efektivně využívána jako prostředek nápravy. Vyučující se snažili vytvářet prostor pro
ústní vyjadřování žáků a formulování vlastních závěrů (např. práce ve skupinách). Ve výuce
byly hojně používány výukové modely, reálné zdravotnické pomůcky, informační letáky
k probíranému tématu, nástěnné obrazy a plakáty. To vše ilustrovalo a významně zvyšova lo
názornost výkladu probíraného učiva. Způsob výuky odpovídá požadavkům ŠVP, stejně tak
profilu absolventa.
V podnětně upravených učebnách VOŠ probíhala ve výuce denní i kombinované formy
oboru vzdělání Diplomovaná všeobecná sestra velmi příjemná komunikace pedagogů se
studenty. Otázky a správné odpovědi studentů pomohly v řízeném rozhovoru tvořit ucelené
poznatky o daném učivu. Probíraná témata byla vždy doprovázena praktickými ukázkami
zdravotnických pomůcek, výukovým videem, promítanými poznámkami z odborných
článků a zejména častým uváděním konkrétních případů z ordinační praxe externích
pedagogů. Studenti projevovali zájem, pokládali množství otázek a k diskusi přispíva li
vlastními zkušenostmi ze své práce ve zdravotnických zařízeních. Vyučující kladli důraz na
propojení mezioborových vztahů, tím studentům vytvářeli prostor pro využití teoretických
poznatků i praktických zkušeností.
Výchovně vzdělávací činnost DM se řídí podle základních dokumentů (školní vzdělávac í
program DM a vnitřní řád). V souladu s nimi mají žáci prostor pro přípravu na vyučování a
aktivní trávení volného času. Ten mohou trávit návštěvou kroužků pořádaných DM a
vedených vychovatelkami (stolní tenis, plavání, čtenářský a dovedných rukou), nebo
využívat nabídky městského kulturního střediska. V rámci prevence rizikového chování jsou
pořádány besedy se zajímavými osobnostmi, společné vycházky, návštěvy kina. Zástupci



                                           5/10
z řad ubytovaných žáků, kteří s vedením zařízení projednávají průběžně aktuální
problematiku a scházejí se na pravidelných schůzkách, jsou voleni do domovní rady.


                          Hodnocení výsledků vzdělávání
Pravidla pro průběžné i celkové hodnocení výsledků vzdělávání jsou srozumitelně nastavena
ve školním řádu a jsou dodržována. Informace o výsledcích vzdělávání jsou zákonným
zástupcům přístupné v elektronické databázi a při konzultačních dnech. Ke zjišťová ní
výsledků vzdělávání žáků je využíváno zejména písemné a ústní zkoušení, hodnocena je
aktivita žáka a dovednosti při praktické výuce a odborné praxi. Škola zadává na začátku
prvního ročníku všech oborů vstupní testy v předmětu anglický jazyk. Závěry z testování
jsou vyhodnocovány a dále využívány ve výuce. Prospěchově slabším žákům nabízí
vyučující možnost individuálních konzultací. Využitelnou zpětnou vazbu získává škola i od
spolupracujících partnerů, u kterých žáci a studenti absolvují praktické vyučování a
odbornou praxi. Vedení školy sleduje dosahované výsledky vzdělávání na úrovni tříd
i jednotlivců v rámci čtvrtletních jednání pedagogické rady. Sledována je rovněž úspěšnost
žáků při ukončování vzdělávání maturitní zkouškou a studentů při absolutoriu.
Výsledky vzdělávání žáků v jednotlivých vyučovacích předmětech nevykazují závažné
vzájemné odchylky. Kromě sledování výsledků vzdělávání analyzuje vedení školy také
absenci žáků ve výuce (neomluvenou i poměrně vysokou omluvenou) a její příčiny. Škola
přijímá opatření, využívá jednání se žáky i jejich zákonnými zástupci, přesto se nedaří počet
zameškaných hodin výrazněji snížit. Neomluvené hodiny jsou hlavním důvodem ukládání
kázeňských opatření. Kromě výchovných opatření uložených za porušení povinnos tí
stanovených školním řádem využívá k pozitivní motivaci žáků i pochvaly a oceňování
úspěšných žáků.
Celkové průběžné výsledky vzdělávání žáků jsou dlouhodobě spíše průměrné. Například ve
školním roce 2023/2024 prospěla s vyznamenáním desetina žáků, ale zároveň existuje
značný počet žáků, kteří konali zkoušky v náhradním termínu nebo opravné zkoušky.
V případě neúspěchu někteří žáci opakují ročník, ale výjimkou nejsou ani žáci, kteří střední
vzdělávání z tohoto důvodu ve škole ukončují. Při ukončování vzdělávání vykazuje škola
v celorepublikovém srovnání horší výsledky ve skupině stejného oboru vzdělání. Ve
zkušebním roce 2024 došlo ke zhoršení ve výsledcích maturitních zkoušek především
v oboru vzdělání Praktická sestra, a to ve společné části. Jednou z možných příčin
zhoršování výsledků je vysoká míra absence. Příčinu shledává škola také ve studijníc h
předpokladech přijímaných uchazečů.
Uplatnění absolventů škola dlouhodobě sleduje podle údajů úřadu práce, informace o přijetí
na vysoké školy a o uplatnění v praxi jsou využívány jako nástroj v kariérovém poradenství.
V SŠ dochází dlouhodobě k poměrně velké fluktuaci žáků. Podíl žáků, kteří zahájí studium
v prvním ročníku, ale úspěšně ho v dané škole, oboru a standardní době nedokončí
(neprospějí, přestoupí na jiný obor nebo školu, zanechají studia, přeruší studium) je poměrně
vysoký, např. z původně přijatých 75 žáků ve školním roce 2020/2021 konalo maturitní
zkoušku ve školním roce 2023/2024 jen 65 žáků a uspělo 60 z nich.
Pedagogičtí pracovníci VOŠ sledují výsledky vzdělávání studentů za jednotlivá období
školního roku a hodnocení u absolutorií, které projednávají v pedagogické radě. Studenti
jsou motivovaní k úspěšnému zvládnutí studia, část z nich však ukončí předčasně své
vzdělávání, zejména z důvodu časového a pracovního vytížení. Ve školním roce 2023/2024
prospěli v průběhu vzdělávání všichni studenti, necelá polovina z nich s vyznamená ním.


                                            6/10
K absolutoriu jich v uvedeném školním roce bylo přihlášeno celkem 38, z nich 20 prospělo
s vyznamenáním, osm prospělo, pět neprospělo a pět absolutorium v řádném termínu
nekonalo.
Výchovná poradkyně vede evidenci žáků se speciálními vzdělávacími potřebami,
spolupracuje se školskými poradenskými zařízeními a poskytuje metodickou podporu
ostatním pedagogům, žákům i jejich zákonným zástupcům v podobě konzultací konkrétních
vzdělávacích problémů. O řešení vzdělávacích i výchovných problémů konkrétních žáků
pedagogický sbor průběžně informuje. Žáci zařazení do systému podpory jsou pedagogy
průběžně sledováni, pravidelně probíhá také vyhodnocování poskytovaných podpůrných
opatření ve spolupráci s poradenskými zařízeními. Podporováni jsou žáci také formou
individuálních vzdělávacích plánů. Škola má vypracovanou strategii předcházení školní
neúspěšnosti. Žákům, kteří mají aktuální vzdělávací problémy, je věnována péče ve formě
doučování či individuálních konzultací. Výchovné problémy jsou řešeny ihned po zachycení
třídními učiteli, v případě potřeby jsou ve spolupráci s vedením školy nebo členkami
školního poradenského pracoviště projednávány na výchovných komisích.
Školní metodička prevence je garantem jednotné strategie prevence sociálně patologick ýc h
jevů na obou místech poskytovaného vzdělávání, v podobě minimálního preventivního
programu zohledňuje potřeby i specifika školy. Předcházení rizikovému chování žáků
představuje řada školních i mimoškolních aktivit, témata prevence jsou zařazena do výuky
vybraných předmětů, což potvrdily mimo jiné i inspekční vstupy do hodin. Pro žáky prvních
ročníků jsou pravidelně organizovány výjezdní adaptační kurzy za účasti třídních učitelů
a výchovné poradkyně. Ve spolupráci s externími odborníky je využíváno preventivníc h
programů, besed s odborníky, a to cíleně v kolektivech, kde se náznaky rizikového chování
objeví. V posledním školním roce zaměřila škola pozornost při výběru preventivních aktivit
na témata řešení trestní odpovědnosti nezletilých, sebeobrany, zneužívání návykových látek,
promiskuity aj.
Spolupráce se sociálními partnery je klíčovou součástí fungování školy. Mezi hlavní
partnery se řadí především firmy a instituce, kde žáci absolvují odbornou praxi (nemocnice
v Domažlicích a Stodu, katastrální úřad, cestovní kanceláře, poskytovatelé sociálních služeb,
ordinace privátních lékařů aj.). Síť smluvních pracovišť pomáhá žákům získat a upevnit
potřebné odborné kompetence. K doplnění a obohacení vzdělávání slouží kooperace
s hospodářskou komorou, úřadem práce, městským úřadem, komerční bankou atd. Všichni
tito partneři zprostředkovávají aktuální praktické informace a zkušenosti učitelům i žákům.
Ve spolupráci s nimi jsou pořádány významné akce školy a tematické exkurze. Pravidelně
jsou organizovány jazykově poznávací výjezdy do zahraničí, zvláště do německy mluvíc íc h
zemí, ale i do Velké Británie. Spolupráce probíhá také se Zdravotně sociální fakultou
Jihočeské univerzity v Českých Budějovicích, v oboru Sociální práce s Metropolitní
univerzitou v Praze. Na standardní úrovni probíhá spolupráce se zákonnými zástupci a
organizacemi města.
Žáci SŠ se zapojují do soutěží z cizích jazyků a jsou v nich úspěšní na úrovni okresních i
krajských kol. Žáci oborů Obchodní akademie a Informační technologie se pravidelně a
s úspěchem účastní soutěží v odborných dovednostech (Mistrovství ČR ve zpracování textu,
online soutěže ZAV a INTERSTENO v psaní na klávesnici). Dlouhodobě se škola zapojuje
do soutěže fiktivních firem, kde žáci získávají ocenění, obdobně se jim daří i v soutěži
Finanční gramotnost. Aktivní sportování žáků podporuje i nabídka řady sportovních soutěží.
Na začátku školního roku jsou vždy zákonní zástupci ubytovaných žáků podrobně
seznámeni s podmínkami ubytovaných v DM. Vychovatelé přistupují k žákům velmi
empaticky, vytvářejí pro ně díky svým dobrým komunikačním dovednostem podnětné


                                            7/10
prostředí. Vychovatelé sledují chování ubytovaných a dodržování pravidel nastavenýc h
vnitřním řádem. Pokud ojediněle dojde k závažnějšímu problému, řeší ho důsledně zejména
komunikací s ubytovanými a jejich zákonnými zástupci.


                                           Závěry
Vývoj školy
– Škola se od 1. 9. 2022 zapojila do pokusného ověřování stupňovitého propojení
  vybraných oborů vzdělání kategorie H, M, N ve skupině oborů vzdělání 53 –
  Zdravotnictví ve středních školách a vyšších odborných školách.
– Od 1. 9. 2024 došlo k personální změně na pozici školní metodičky prevence.
– Od poslední inspekční činnosti došlo k navýšení počtu žáků o 48 a snížení počtu studentů
  o 11.
– Škola zkvalitnila organizační zajištění výuky ve vyšší odborné škole v zimních i letních
  obdobích jednotlivých ročníků podle učebního plánu, které na rozdíl od předchozí
  inspekční činnosti probíhá v souladu s moduly.
Silné stránky
Střední škola a vyšší odborné vzdělávání
– Klíčovým prvkem zvyšujícím kvalitu vzdělávání je dlouhodobá spolupráce školy s
  externími partnery, která žákům umožňuje získat potřebné dovednosti v reálném
  pracovním prostředí. (1.5)
– Aktivní usilování o udržení dobrého technického stavu školy, materiálních podmínek
  vzdělávání a jejich průběžné zkvalitňování vedením školy přispívá k naplňová ní
  vzdělávacích cílů stanovených ve školních vzdělávacích programech a odborné kvalitě
  výuky. (2.4)
– Personální zajištění výuky externími pracovníky z praxe na vyšší odborné škole oboru
  vzdělání Diplomovaná všeobecná sestra a střední škole oboru vzdělání Praktická sestra
  umožňuje vzdělávání v souladu s aktuálními trendy poskytování péče. (3.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola a vyšší odborné vzdělávání
– Kontrolní činnost vedení školy není zcela efektivní, nepostihuje nedostatky zejména ve
  vedení povinné dokumentace (2.1)
Střední škola
– Pedagogové střední školy spolupracují na úrovni výměny názorů v rámci porad a schůzek
  metodických orgánů především v oblasti organizace vzdělávání, hodnocení žáků, výběru
  pomůcek atd., nevyužívají formy vzájemných hospitací s cílem inspirace, poskytování si
  zpětné vazby nebo sledování vytyčených témat. (3.3)
– Formy a metody výuky ve střední škole nejsou vždy voleny v souladu s vytyčenými
  výukovými cíli. (4.2)




                                            8/10
– Pedagogové sice sledují vývoj, procesy učení a učební výsledky každého žáka, zpětná
  vazba se ale zpravidla omezuje na sdělení známek. Pouze výjimečně je patrná snaha
  pedagogů výuku diferencovat. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit pravidla ve vnitřních předpisech v souladu s právními předpisy.
– Zintenzivnit hospitační činnost vedením školy.
– Využívat formy vzájemných hospitací s cílem inspirace, poskytování si zpětné vazby
  nebo sledování vytyčených témat.
– S ohledem na potřeby školy zapojit více pedagogických pracovníků do průběžného
  dalšího vzdělávání zejména v oblasti aktivizujících forem a metod výuky, posílit v tomto
  směru činnost předmětových komisí.
– Zvýšit účinnost vzdělávání diferenciací výuky, systematicky              zapojovat   žáky
  do evaluačních aktivit, zefektivnit závěry vyučovacích hodin.
– Analyzovat i nadále příčiny absence žáků ve výuce, přijímat adekvátní opatření
  a systematicky vyhodnocovat jejich účinnost


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Dokumentace školy podle § 28 odst. 1 školského zákona platná v tomto školním roce


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                           9/10
Složení inspekčního týmu a datum vyhotovení inspekční zprávy

 Ing. Drahuše Šefčíková, školní inspektorka, vedoucí inspekčního týmu
 Mgr. Jana Bervidová, školní inspektorka
 Mgr. Miroslava Vlčková, školní inspektorka
 Mgr. Alena Wirthová, školní inspektorka
 Ing. Vladimíra Hokešová, školní inspektorka
 Mgr. Martin Čermák, odborník na odborné vzdělávání
 Mgr. Petra Holopírková, kontrolní pracovnice


31. 3. 2025




                                         10/10
