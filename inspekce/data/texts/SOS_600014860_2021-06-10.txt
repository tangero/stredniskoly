                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-724/21-J



Název                              Škola ekonomiky a cestovního ruchu, soukromá střední
                                   odborná škola s. r. o.
Sídlo                              Rantířovská 9, 586 01 Jihlava
E-mail                             skola@secrji.cz
IČ                                 25 348 931
Identifikátor                      600 014 860
Právní forma                       společnost s. r. o.
Zastupující                        Ing. David Vítek
Zřizovatel                         INTERNATIONAL EDUCATION CENTER, s. r. o.
Místo inspekční činnosti           Rantířovská 9, 586 01 Jihlava
Termín inspekční činnosti          10., 11. a 15. 6. 2021


Inspekční činnost byla zahájena předložením pověření k inspekční činnosti.
                                  Předmět inspekční činnosti
Předmětem inspekční činnosti je v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. b) zjišťování a hodnocení podmínek, průběhu a výsledků vzdělávání, a to podle
příslušných školních vzdělávacích programů,
písm. c) zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy.




2020/2021
Inspekční činnost byla provedena v souladu s § 174 odst. 7 na základě žádosti a odst. 6
na základě podnětu.


                                   Charakteristika
Škola ekonomiky a cestovního ruchu, soukromá střední odborná škola s. r. o. (dále škola)
vykonává v souladu se zápisem v rejstříku škol a školských zařízení činnost střední školy.
Škola poskytuje v denní formě střední vzdělání zakončené maturitní zkouškou v oboru
vzdělání 65-42-M/02 Cestovní ruch (se zaměřením Management aktivního volného času
a Mediální marketing cestovního ruchu), 68-43-M/01 Veřejnosprávní činnost (se zaměřením
Právní administrativa), 75-31-M/01 Předškolní a mimoškolní pedagogika a v dálkové formě
vzdělávání v oboru vzdělání 64-41-L/51 Podnikání a 75-31-M/01 Předškolní a mimoško lní
pedagogika. Nově je poskytováno vzdělávání v oboru vzdělání s výučním listem 41-51-H/02
Včelař.
Aktuálně poskytovala škola vzdělávání 353 žákům. Ke dni inspekční činnosti se ve škole
vzdělávalo 9 žáků se speciálními vzdělávacími potřebami.


                         Hodnocení podmínek vzdělávání
Ředitel školy při řízení a evaluačním procesu vychází z reálně stanovených koncepčních cílů
písemně zpracovaných ve školním akčním plánu rozvoje vzdělávání. K jejich naplňová ní
získává škola finanční prostředky aktivním zapojováním do řady projektů a grantů, což je
výrazný posun od minulé inspekční činnosti. Základním strategickým záměrem je důraz
na kvalitní odborné vzdělávání, podpora rozvoje jednotlivých gramotností žáků a uplatnění
absolventů v praxi. Pozitivním posunem při dosahování stanovených cílů je zkvalitně ní
materiálního zázemí. V přistaveném patru budovy školy vznikly nové odborné učebny
a rozšířené zázemí pro učitele. Navýšil se počet jazykových učeben. Nová možnost
pro výuku vznikla i realizací venkovní učebny. K podpoře získávání odborných dovedností
žáků přispívá i zavedení kroužku fiktivní firma s realizací zahraniční stáže.
Komunikační systém využívá různé informační zdroje. K přenosu informací mezi vedením
školy, pedagogy, žáky i zákonnými zástupci pozitivně přispělo zkvalitnění vybavení
komunikačně informačních technologií (dále ICT), což přineslo účelnou propojenost
jednotlivých informačních struktur, zkvalitnilo komunikační systém a systematické
využívání ICT ve výuce. Pozitivně se projevilo i v distančním vzdělávání včetně využití
mobilních učeben, což vyřešilo technické problémy některých žáků. Pro rychlé a efektivní
řešení aktuálních úkolů jsou využívána pravidelná setkávání užšího vedení školy, denní
kontakt s pedagogy a nástěnky. Předávání informací a řešení problémů probíhá na jednáních
pedagogické rady a na setkáních předmětových komisí. Funkční je i systém informo vá ní
zákonných zástupců. Před zahájením studia je pro zákonné zástupce budoucích žáků prvních
ročníků realizováno první informační setkání, kde mj. obdrží přihlašovací údaje a infor mace
k využití systému Bakaláři (sdílení informací, organizační změny atd.), podrobné infor mace
týkající se organizace odborné praxe atd. Třídní učitelé využívají se zákonnými zástupci
elektronickou komunikaci, podnětné jsou i třídní schůzky a schůzky s ředitelem školy.
Zdrojem informací jsou webové stránky školy.
K vyhodnocování naplňování stanovených cílů škola využívá různé formy zpětné vazby.
Do dotazníkového šetření byli zapojeni učitelé, žáci i zákonní zástupci. Účinnost této formy
se efektivně projevila především ze strany pedagogů a žáků, méně již zákonných zástupců
z důvodu nízké návratnosti. Podněty od učitelů jsou získávány i z pravidelných rozhovorů
s ředitelem školy, které zároveň směřují i k jejich hodnocení. Zjištěná fakta byla důsledně


2020/2021                                    2
analyzována, škola reagovala především na připomínky k materiálnímu zázemí
a vzdělávacím výsledkům žáků (využití šablon k doučování). Opatření ale nebyla nastavená
ke všem zjištěným závěrům, což snižuje efektivitu evaluačního procesu.
Kontrolní mechanismy jsou nastaveny. Vedení školy realizuje hospitace, jejichž závěry jsou
ale bez konkrétních opatření. Účinná opatření byla ale nastavena k závěrům ke vstupům
ředitele školy do on-line výuky během distančního vzdělávání. Týkala se především podpory
vzájemné spolupráce učitelů s cílem sdílení zkušeností. Méně efektivní je kontrola vedení
dokumentace, ve které se vyskytly dílčí nedostatky.
Vedení školy podporuje profesní rozvoj učitelů, realizuje pravidelné rozhovory s pedagogy,
umožňuje zahraniční stáže pedagogů, rozvíjí systém jejich dalšího vzdělávání. K novým
formám spolupráce pedagogů přispělo využití tandemové výuky v rámci šablon. Na základě
pozitivních zkušeností, zejména propojení vzdělávacího obsahu v rámci mezipředměto výc h
vztahů, byly již učiněny konkrétní postupy pro následné pokračování této formy spolupráce.
V rámci projektu Centrum Natura učitelé přírodovědných předmětů sdílejí své zkušenosti
s inovativními postupy ve výuce s pedagogy základních škol.


                         Hodnocení průběhu vzdělávání
Sledované hodiny byly z důvodu organizace vzdělávání (maturitní zkoušky, odborná praxe)
v jednotlivých ročnících poslední v tomto školním roce, čemuž odpovídaly zvolené
vzdělávací cíle. Učitelé ve většině hodin poskytovali žákům zpětnou vazbu ke klasifik ac i
a dosaženým výsledkům, často také k písemným závěrečným testům. Pravidla hodnocení
byla žákům srozumitelně zopakovaná. Žáci také využívali nabídky možnosti opravy
závěrečné klasifikace, což bylo součástí nastavených pravidel. Zhodnocení individuálníc h
výsledků vzdělávání žáků v jednotlivých předmětech učitelé často doprovázeli slovním
hodnocením, čímž byly zhodnoceny i dosažené kompetence, aktivita žáků a jejich pokrok.
Sebehodnocení žáků bylo využito rozdílně, byly zaznamenány i příkladné postupy. Součástí
některých hodin bylo i doplnění učiva, většinou s využitím řízeného rozhovoru nebo
frontální formy práce kombinované s otevřenou diskuzí vztahující se k problematice
probíraného tématu. Zaznamenána byla i práce ve dvojicích s frontálním shrnutím
vyvozených závěrů. Učitelé podněcovali žáky k vyjádření názorů k probíranému tématu
a často vycházeli z jejich zkušeností.
Vzdělávání probíhalo v příjemné atmosféře, žáci s vyučujícími výrazně spolupracova li,
ochotně a spontánně se zapojovali do výuky. K výuce byla účelně využita i venkovní učebna.
Důraz byl kladen na praktické využití získaných znalostí, což podporovalo aktivní zapojení
žáků, většinou s pozitivním výsledkem. K podpoře názornosti a porozumění byly
v některých hodinách využity prezentace. Učitelé vhodně podporovali diskuzi, žáci
využívali prostor k dotazům. Zaznamenáno bylo plánování učiva a postupů do příštího
školního roku. V hodinách došlo k účelnému propojení mezipředmětových vztahů. Součástí
bylo i připomenutí závěrů z distančního vzdělávání. V některých hodinách byla provedena
důsledná reflexe distanční výuky, žákům byl dán prostor pro argumentaci, což bylo využito.
V závěrečných hodinách nebyla realizována podpůrná opatření u žáků se speciálními
vzdělávacími potřebami, ale vzhledem k cíli hodin nebylo jejich využití zapotřebí.


                         Hodnocení výsledků vzdělávání
Škola pečlivě sleduje individuální i skupinové výsledky žáků v průběhu i závěru studia.
Pravidelné vyhodnocování úspěšnosti žáků probíhá na jednáních pedagogické rady



2020/2021                                   3
a ve výročních zprávách. Chybí však důslednější a systematický přístup k analýze výsledků,
stanovování a vyhodnocování opatření k jejich zlepšení.
V denní formě vzdělávání dosahují nejlepší vzdělávací výsledky žáci vzdělávacího oboru
Cestovní ruch. Průběžné výsledky vzdělávání se odrážejí i ve výsledcích maturitní zkoušky.
Opakovaně jsou výsledky žáků tohoto oboru v českém i anglickém jazyce ve společné části
maturitní zkoušky lepší než celostátní výsledky žáků stejné skupiny oborů.
V dálkové formě studia vzdělávacího oboru Předškolní a mimoškolní pedagogika jsou
výsledky vzdělávání rozdílné. Motivace žáků je převážně velmi vysoká, protože se
vzdělávají z vlastního zájmu a profesní nutnosti. Nejlepších studijních výsledků dosahují
žáci zkrácené formy (s předchozím dosaženým vysokoškolským vzděláním). Jsou přijímá ni
ve dvou kolech bez přijímací zkoušky, čímž jsou přijati i žáci s nižší úrovní studijníc h
předpokladů, což se negativně projevuje i v jejich dosažených výsledcích stejně jako
nesledování jejich absence ve výuce. Nejslabších výsledků dosahují žáci pětiletého studia
(jen s předchozím základním vzděláním).
Výrazně vyšší neúspěšnost žáků školy v cizím jazyce (anglický, německý)
v celorepublikovém srovnání je dlouhodobá ve skupině oborů Veřejnosprávní činnost
a Předškolní a mimoškolní pedagogika. Na této skutečnosti se výrazným způsobem podílejí
právě žáci dálkového studia. Z podrobné analýzy prospěchu žáků je patrná disproporce mezi
prospěchem žáků v cizích jazycích a následně u maturitní zkoušky. Uvedené zjištění
dokládá, že hodnocení žáků není vhodně nastaveno a následně nekoresponduje
s hodnocením u maturitní zkoušky.
K podpoře úspěšnosti žáků denního studia u maturitní zkoušky využila škola finanč ní
projekt (šablony) k zavedení kroužků matematiky, českého jazyka a cizích jazyků. Žákům
dálkového studia jsou nabízeny individuální konzultace. Zatímco v denní formě vzdělává ní
se daří škole přijetím vhodných opatření výsledky zlepšovat, v dálkové formě nikoliv.
Organizace     informování    pedagogických      pracovníků     s doporučeními      školských
poradenských zařízení a následnými poskytovanými podpůrnými opatřeními je účelně
nastavena, všichni účastníci pedagogického sboru jsou s ní srozuměni. Vyhodnocová ní
probíhá na pedagogických poradách, účinnost přijímaných opatření je sledována v průběžné
klasifikaci. Škola má efektivně nastavenou strategii předcházení školní neúspěšnosti
zaměřenou především na doučování žáků. V posledních letech škola ojediněle řešila rizikové
jevy. Mezi nejzávažnější patřily případy vysokého počtu neomluvených hodin. Jednalo se
převážně o plnoleté žáky školy, kteří následně předčasně ukončili studium. V těchto
případech se nezdařilo přijmout účinná opatření, škole se nepodařilo navázat funkční
komunikaci s žáky a jejich zákonnými zástupci. Škole se daří minimalizovat rizikové jevy
mj. také pořádáním preventivních programů a tematických přednášek. Funkční je spolupráce
s Centrem primární prevence Vrakbar Jihlava, Policií ČR, Červeným křížem atd.
Kariérové poradenství je směřováno na účelnou spolupráci s profesními partnery
a vysokými školami. V rámci předmětu Psychologie žáci navštěvují úřad práce. Rovněž jsou
pořádány exkurze do firem s cílem propojit teorii s praxí. Ředitel školy se pravidelně schází
s Radou rodičů, z těchto jednání však nejsou vedeny písemné záznamy.
Rozsáhlá spolupráce s profesními svazy a firmami zajišťujícími odbornou praxi, stáže
a přednášky pro žáky i učitele vede k účelnému propojení teoretického a praktického
vzdělávání. Škola má nastavené funkční smluvní podmínky s profesními partnery.
Realizována je na smluvních pracovištích a v areálu školy, konkrétně pro obor Předškolní
a mimoškolní pedagogika v Mateřské škole Kvítek. Odborné znalosti a dovednosti v oboru
Cestovní ruch jsou zásadně rozvíjeny i pomocí povinné zahraniční praxe, s touto skutečností
jsou zákonní zástupci seznámeni ještě před nástupem žáků do školy. Dlouhodobě je
realizována odborná praxe s osvědčenou spoluprací s některými hrady a zámky. Rovněž


2020/2021                                    4
v oboru Veřejnosprávní činnost je kladen důraz na praktické znalosti a dovednosti žáků.
Mezi významné partnery patří Krajský úřad Jihlava, úřady práce, katastrální úřady
či kanceláře notářů atd. V odborné praxi jsou žáci vedeni k samostatnosti, k čemuž mj.
slouží jejich individuální vyhledávání praxe, zajištění některých organizačních postupů
s cílem získání budoucích profesních zkušeností. Důraz je kladen na vyhodnoco vá ní
odborné praxe žáků. Podílí se na něm žáci, smluvní partneři a vedoucí odborné praxe.
K zjištěným závěrům jsou přijímána reálně nastavená opatření. V případě nesplnění
podmínek odborné praxe je s žáky domluven náhradní termín, příp. doplnění nesplněnýc h
povinností. Vzhledem k tomu, že žáci odbornou praxi vykonávají úspěšně, jsou tato opatření
přijímána výjimečně.
Odborný výcvik oboru Včelař probíhá na smluvní a školní včelnici. V tomto oboru je dán
pevně stanovený rozvrh, v němž ovšem může docházet ke změnám v závislosti na chování
včel. O změnách rozvrhu jsou žáci informováni týden dopředu.


                                          Závěry
Vývoj školy
- Součástí strategie nového ředitele školy je aktivní získávání finančních zdrojů, což se daří
  úspěšně realizovat.
- Vzdělávací nabídka školy byla rozšířena o vzdělávací obor 41-51-H/02 Včelař.
- Přístavbou patra získala škola další odborné učebny, čímž byly zkvalitněny materiá lní
  podmínky školy a dosahování výukových cílů.
- Zkvalitnění vybavení ICT zlepšilo informační systém školy, pozitivně se projevilo
  i ve výuce.
Silné stránky
- Efektivní využívání finančních prostředků z evropských a krajských projektů a grantů
  vede ke zlepšování materiálních podmínek školy a má pozitivní dopad na kvalitu
  vzdělávání.
- Škola účelně využívá různé formy a možnosti pro podporu rozvoje odborných
  kompetencí žáků.
Slabé stránky a/nebo příležitosti ke zlepšení
- Nízká účinnost kontrolní složky řízení se projevila zejména v nedostatcích ve vedení
  dokumentace školy.
- Škola nenastavuje dostatečně systematicky opatření ke zjištěným skutečnostem
  a nevyhodnocuje jejich účinnost, čímž je snižována efektivita evaluačního systému.
- Opatření k neuspokojivým výsledkům žáků u maturitní zkoušky dálkového studia v cizím
  jazyce nejsou dostatečně účinná.
Doporučení pro zlepšení činnosti školy
- V řízení školy nastavit funkční a efektivní kontrolní mechanismy zejména směrem
  k vedení dokumentace školy.
- Zkvalitnit evaluační proces systematickým          nastavováním    opatření ke zjištěným
  skutečnostem a sledovat jejich efektivitu.




2020/2021                                     5
- Realizovat účinná opatření, která povedou ke snižování žákovské neúspěšnosti v cizím
  jazyce ve společné části maturitní zkoušky.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
1. Výpis z rejstříku škol a školských zařízení, ze dne 3. 6. 2021
2. Školní akční plán rozvoje vzdělávání na období 2019-2021/2022
3. Vyhodnocení školního akčního plánu rozvoje vzdělávání na období 2019 až 2020
4. Plán kontrolní činnosti ředitele školy ve školním roce 2020/2021
5. Školní matrika v elektronické verzi
6. Školní vzdělávací program – Ekonomika a cestovní ruch čj. 317/2020, platnost
   od 2. 9. 2020
7. Školní vzdělávací program – Management aktivního volného času čj. 318/2020,
   platnost od 2. 9. 2020
8. Školní vzdělávací program – Mediální marketing cestovního ruchu čj. 319/2020,
   platnost od 2. 9. 2020
9. Školní vzdělávací program – Právní administrativa čj. 320/2020, platnost od 2. 9. 2020
10. Školní vzdělávací program – Učitel(ka) mateřské školy čj. 321/2020, platnost
    od 2. 9. 2020
11. Školní vzdělávací program – Podnikatelství malých firem čj. 322/2020, platnost
    od 2. 9. 2020
12. Školní vzdělávací program – Včelař – zpracovatel včelích produktů čj. 323/2020,
    platnost 2. 9. 2020 pro všechny ročníky
13. Školní řád, účinnost od 1. 9. 2020
14. Plán práce komise všeobecné vzdělávacích předmětů pro školní rok 2019-2020
15. Rozvrhy hodin



2020/2021                                    6
16. Vnitřní předpis k prevenci a řešení šikanování mezi žáky školy a školských zařízení,
    ze dne 2. 9. 2020
17. Strategie prevence a řešení školní neúspěšnosti žáků Školy ekonomiky a cestovního
    ruchu, ze dne 1. 9. 2020
18. Minimální preventivní program, školní rok 2020/2021
19. Traumatologický plán
20. Dokumentace žáků se speciálními vzdělávacími potřebami
21. Záznamy třídního učitele o komunikaci se zákonnými zástupci
22. Třídní knihy doučování: CJL9, CJL10, FRJ 1. A, FRJ A, FRJ B, FRJ 1. B
23. Rozpis odborných praxí – jaro 2021 k 31. 5. 2021
24. Smlouvy o zajištění odborné praxe žáků
25. Hodnocení studenta/ky po skončení odborné praxe, Docházka studenta/ky, Hodnocení
    praxe garantem
26. Smlouva o odborném výcviku žáků na smluvních pracovištích (včelaři)
27. Dohoda o převzetí žáků do odborného výcviku a vykonávání činnosti instruktora
28. Plán DVPP 2020-2021
29. Plán opatření ŠECR při vzniku mimořádných událostí a vyhlášení krizového stavu
30. Harmonogram školního roku 2020-2021
31. Vlastní hodnocení školy 2019/2020
32. Pedagogické porady pro školní rok 2019/2020
33. Pedagogické porady pro školní rok 2020/2021
34. Hlášení změny výkonů za školní rok 2020/2021
35. Smlouva o poskytnutí dotace, IČ smlouvy 142927, ze dne 4. 2. 2021
36. Smlouva o poskytnutí zvýšené dotace, IČ smlouvy 143524, ze dne 15. 3. 2021
37. Kniha úrazů založena v únoru 1997 (poslední zápis 21. 2. 2020)
38. Žádost o uzavření smlouvy o poskytnutí zvýšené dotace na školní rok 2021/2022
39. Projekt IROP (nástavba školy probíhala v roce 2018, dokončení 2019 – učebny) –
    financování z evropské dotace + zřizovatel
40. Projekty OPVVV – šablony I. a II. (zaměřeno na DVPP, doučování žáků, koordinace
    praxí a zaměstnavatelů, asistent pedagoga) – evropské zdroje
41. Projekt IKAP (aktivizační výuka, nové metody zaváděné do výuky – zkoušky
    předpřipravených vyučovacích hodin) – krajský projekt
42. Projekt NATURA (aktivizační výuka učitelů ZŠ – různé pokusy, týkající se
    přírodovědných předmětů) – evropské zdroje
43. Zápis z ústního jednání s ředitelem školy ze dne 15. 6. 2021




2020/2021                                    7
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


PhDr. Ludmila Slánská, školní inspektorka
                                                     Ludmila Slánská v. r.
vedoucí inspekčního týmu

Mgr. Dagmar Formánková, školní inspektorka           Dagmar Formánková v. r.


Mgr. Andrea Zadinová, školní inspektorka             Andrea Zadinová v. r.


Bc. Bohuslava Dvořáková, kontrolní pracovnice        Bohuslava Dvořáková v. r.




V Jihlavě dne 8. 7. 2021

Datum a podpis ředitele školy potvrzující projednání a převzetí inspekční zprávy


Ing. David Vítek                                       David Vítek v. r.
ředitel školy


V Jihlavě dne 19. 7. 2021




2020/2021                                   8
