                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1791/22-T


Název                                Střední škola polytechnická, Havířov-Šumbark,
                                     příspěvková organizace
Sídlo                                Sýkorova 613/1, Šumbark, 736 01 Havířov
E-mail                               skola@ssph.cz
IČO                                  13644289
Identifikátor                        600016510
Právní forma                         příspěvková organizace
Zastupující                          Ing. Vladislav Walach
Zřizovatel                           Moravskoslezský kraj
Místo inspekční činnosti             Sýkorova 613/1, Šumbark, 736 01 Havířov


Termín inspekční činnosti            17. 10. 2022 − 20. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2022/2023                                            1
                                    Charakteristika
Střední škola polytechnická, Havířov-Šumbark, příspěvková organizace (dále „škola“)
vykonává činnost střední školy a školní jídelny. Poskytuje střední vzdělávání s výučním
listem v oborech vzdělání Strojní mechanik, Elektrikář, Elektrikář - silnoproud
a Elektromechanik pro zařízení a přístroje; střední vzdělávání s maturitní zkouškou
v oborech vzdělání Elektrotechnika, Mechanik strojů a zařízení, Mechanik elektrotechnik
a nástavbové vzdělávání v oboru vzdělání Provozní elektrotechnika.
Obory vzdělání Mechanik strojů a zařízení, Elektromechanik pro zařízení a přístroje,
Elektrikář - silnoproud jsou podporovány prospěchovou složkou stipendia poskytovanou
Moravskoslezským krajem.
Obor vzdělání Mechanik elektrotechnik nabízí střední vzdělání s maturitní zkouškou
a zároveň střední vzdělání s výučním listem v oboru Elektrikář po třech letech studia a obor
vzdělání Mechanik strojů a zařízení nabízí střední vzdělání s maturitní zkouškou a zároveň
střední vzdělání s výučním listem v oboru Strojní mechanik po třech letech studia.
K termínu inspekční činnosti školu v 19 třídách navštěvovalo 380 žáků, z toho 111 žáků se
vzdělávalo v oboru vzdělání s výučním listem, 269 žáků v oboru vzdělání s maturitní
zkouškou a 30 žáků v oboru vzdělání nástavbového vzdělávání. Speciální vzdělávac í
potřeby byly školou evidovány u 43 žáků.
Svou činnost škola prezentuje v regionálním tisku, moravskoslezské regionální televizi,
prostřednictvím sociálních sítí a na webových stránkách školy www.ssph.cz.


                         Hodnocení podmínek vzdělávání
Ředitel školy (dále „ředitel“) zastává svou funkci od roku 2012. Zpracoval strategii rozvoje
školy. Hlavní oblasti nastavené strategií jsou každoročně aktualizovány, jejich naplňová ní
se průběžně sleduje a vyhodnocuje, jsou součástí výroční zprávy o činnosti školy. Cíle
krátkodobého charakteru jsou konkrétní, reálné, akceptovatelné a správně načasované ,
dlouhodobé jsou orientované na perspektivní zaměření školy. Škole se je daří naplňovat
zejména v oblasti zkvalitňování materiálně-technického vybavení školy, vytvářením
otevřené komunitní školy pro širokou veřejnost, enviromentální výchovy, uplatňová ní
moderních trendů v odborném vzdělávání či v rozvíjení vztahů se sociálními partnery školy.
Systematická spolupráce se smluvními partnery zajišťuje nezbytnou vazbu teoretického
odborného vzdělávání na praxi, inovaci učiva a rozvoj praktických dovedností žáků
v souladu s potřebami trhu práce. Příkladná je spolupráce s partnerskými školami, která
přispívá k propagaci vzdělávací nabídky školy a zvýšení zájmu o polytechnické vzdělává ní
a spolupráce se zahraniční školou umožňuje přínosnou výměnu zkušeností v oblasti rozvoje
odborných kompetencí žáků. Konstruktivní partnerské vztahy vytváří vedení školy rovněž
se zřizovatelem, jenž se významně podílí na zlepšování materiálních podmínek vzdělává ní
a podporu výuky nedostatkových oborů (např. Mechanik strojů a zařízení, Elektromecha nik
pro zařízení a přístroje, Elektrikář – silnoproud).
Oborová struktura vzdělávacích programů zahrnuje přípravu realizovanou v rámci
všeobecného vzdělávání stejně jako úzce specializovanou v rámci vzdělávacích oborů
připravujících odborníky pro výkon specifických technických profesí. Oborové zaměření
umožňuje žákům poznávat procesy a osvojovat si aktuální znalosti související s přípravou
pro co nejširší spektrum uplatnění v horizontální i vertikální prostupností mezi jednotlivými
vzdělávacími obory a návazností na další vzdělávání.



2022/2023                                    2
Škola má promyšlený, ucelený a dobře fungující systém personálního řízení. Řízení školy je
efektivní. Delegování části kompetencí na dva zástupce ředitele je účelné. Vedení školy
realizuje kurikulární změny, vytváří podmínky a podporuje profesní a kvalifikační rozvoj
pedagogů, poskytuje jim supervizi, podporuje týmovou práci, objektivně vyhodnoc uje
procesy, které se ve škole dějí. Interpersonální vztahy a komunikace jsou na dobré úrovni.
Učitelé i žáci se osobně identifikují s nastavenou kulturou školy. Ve škole pracuje tým
pedagogických pracovníků, který splňuje kvalifikační i odborné předpoklady a jehož složení
umožňuje plnit záměry školy deklarované ve školních vzdělávacích programech. Další
vzdělávání pedagogických pracovníků školy je plánované, zohledňuje potřeby a zájmy
pedagogů zaměřené především na jejich profesní rozvoj, výuku a integraci žáků s odlišným
mateřským jazykem do třídních kolektivů a na oblasti týkající se výchovného poradenství.
V menší míře se další vzdělávání pedagogických pracovníků zaměřuje na potřebu rozvoje
pedagogických dovedností vedoucí k motivaci žáků prostřednictvím různorodých metod
a forem výuky. Nově získané poznatky byly efektivně využívány a účelně aplikovány do
průběhu vzdělávání.
Ve škole působí školní poradenské pracoviště ve složení výchovná poradkyně, dva kariéroví
poradci a dva metodici prevence. V oblasti kariérového poradenství je žákům průběžně
poskytována pomoc při výběru dalšího profesního uplatnění anebo při výběru navazujíc ího
odborného studia. Dlouhodobě uplatňovaná preventivní strategie školy účelně působí na
předcházení rizikových jevů v chování a jednání žáků. Škola aktivně pomáhá vytvářet
pozitivní klima a dobré vztahy v nových třídních kolektivech a efektivně předchází možným
obtížím při přechodu žáků ze základního na střední vzdělávání.
Zavedení krajských stipendií pro vybrané obory vzdělání přispělo ke snížení neomluve né
absence. Nabídka kombinace povolených dvojic oborů kategorií L0 a H
(tzv. komplementární obory) s možností získání výučního listu i maturitního vysvědčení
(Mechanik elektrotechnik a Elektrikář, Mechanik strojů a zařízení a Strojní mechanik) se
pozitivně projevila na zájmu žáků o toto vzdělání zejména z důvodu lepšího uplatnění
absolventa na trhu práce.
Prostorové a materiálové podmínky ve škole odpovídají potřebám realizovaných školních
vzdělávacích programů. Škola disponuje potřebným materiálním a technickým vybavením
pro výuku všech oborů, má dostatečný počet učeben a příslušné zázemí. K modernizac i
vybavení a technického zázemí dochází průběžně.
Doporučení z inspekčního hodnocení v roce 2016, které směřovalo ke zlepšení kvalitního
vybavení kmenových a jazykových učeben na úseku teoretického vyučování didaktickou
technikou, učebními pomůckami a dalším potřebným materiálně technickým zařízením pro
plnění školních vzdělávacích programů, se škole daří naplňovat. Vzhledem k rozsáhlé
komplexní modernizaci učeben a inovacím školních vzdělávacích programů zacílenou mj.
na nabídku témat dotýkajících se alternativních zdrojů, elektromobility, digitá lní
a zabezpečovací techniky se škola stává vysoce atraktivní střední školou s kvalitním
zázemím pro odbornou výuku technických oborů.
Škola představuje bezpečné a vstřícné prostředí pro žáky, učitele i zákonné zástupce. Má
vypracovaný systém seznámení všech žáků s bezpečnostními pravidly, riziky, první pomoci,
požární ochranou a školním řádem, včetně periodického školení k bezpečnosti a ochraně
zdraví při práci na odborném výcviku a praxi. V průběhu školního roku je bezpečnosti
a ochraně zdraví při práci věnována trvalá pozornost, škola průběžně vyhodnocuje možná
rizika a žákům poskytuje potřebné informace k jejich prevenci.
Škola zajišťuje služby školního stravování žáků vlastní školní jídelnou. Žáci mají denně
možnost výběru obědu ze dvou druhů jídel.


2022/2023                                   3
                          Hodnocení průběhu vzdělávání
Hodnocení průběhu vzdělávání bylo zaměřeno na výuku všeobecně vzdělávacích předmětů
s upřednostněním českého jazyka a literatury, literatury a umění, anglického jazyka
a matematiky, jako předmětů společné části maturitní zkoušky i na výuku odborných
předmětů a na praktické vyučování. V metodickém a didaktickém vedení vyučovacích hodin
nebyly zaznamenány výraznější rozdíly mezi výukou všeobecně vzdělávacích, odborných
předmětů a praktického vyučování. Pojetí výuky částečně ovlivňovala osobnost učitele, jeho
odborná připravenost a pedagogická profesionalita. Hospitované hodiny probíhaly
v příznivé pracovní atmosféře. Vyučující převážně uplatňovali frontální formu výuky, která
byla propojena s řízeným rozhovorem a samostatnou prací žáků. Výuka všeobecně
vzdělávacích předmětů byla dobře připravená, zvolené vzdělávací strategie vesměs vedly
k naplnění stanovených cílů, náročnost učiva obvykle odpovídala schopnostem žáků. Účelné
využití didaktické techniky zvyšovalo názornost výuky. Vzájemná komunikace v rámci
výuky se však většinou omezovala na kladení otázek učitele a stručné odpovědi ze strany
žáků. Práce ve dvojicích nebo v menších skupinách byly sice zařazovány, jejich účinnost
však snižovala nízká míra využívání aktivit podněcujících rozvoj kritického myšle ní,
porovnávání různých návrhů na řešení problémů a vzájemné diskuse k zadaným úkolům.
V závěru některých sledovaných vyučovacích hodin proběhlo pouze formální zhodnocení
ze strany vyučujících, většinou bez zapojení žáků a bez ocenění jejich pokroku a směřování
k jejich dalšímu možnému rozvoji. Pouze ojediněle bylo zařazováno sebehodnocení
a vzájemné hodnocení žáků.
Ve výuce českého jazyka a literatury byly vzdělávací cíle stanoveny tak, aby osvojení
znalostí a dovedností směřovalo k naplnění výstupů stanovených ve školních vzdělávac íc h
programech i požadavkům úspěšného ukončení studia vykonáním maturitní zkoušky.
Ve výuce předmětu literatura a umění byla optimálně vyvážena literární teorie, jazykový
rozbor ukázek, rozvoj čtenářské gramotnosti a podpora čtenářství žáků. Frontální výuka byla
účelně provázána se skupinovou nebo samostatnou prací žáků s literárními ukázkami.
Zadané úlohy vzbuzovaly zájem žáků a účinně rozvíjely jejich postoje. Žáci byli vedeni
k přemýšlení, spolupráci a diskusi. Při vzdělávání v anglickém jazyce učitelé využívali časté
střídání výukových forem a metod, rozvoj komunikačních dovedností žáků byl účinně
podpořen prací ve dvojicích či skupinovými činnostmi. V průběhu vzdělávání byly cíleně
vytvářeny příležitosti pro delší řečové projevy i spontánní reakce žáků, v diskusi ve
skupinách byla podpořena jejich interakce. Výuka probíhala v cílovém jazyce, na podněty
vyučujících žáci bez problémů reagovali a prokazovali dobrou úroveň osvojených
dovedností. Žáci však pracovali převážně na stejných úkolech se stejnou mírou obtížnosti.
Ve sledovaných hodinách učitelé často podpořili názornost výuky i rozvoj receptivníc h
řečových dovedností žáků využitím didaktické techniky. Výuka matematiky se vyznačova la
dobře strukturovaným a logickým výkladem. Užití grafických znázornění a účelné využití
didaktické techniky přispívalo k rozvoji představivosti žáků. Vyučující věnovali hlavní
prostor procvičování učiva. Ve většině sledovaných hodin bylo učivo uspořádáno
systematicky a v logické návaznosti. Ve výuce byla správně používána odborná terminolo gie
a symbolika. Žáci se zapojovali do individuálních činností, zodpovědně přistupovali k řešení
zadaných úloh, věcně komunikovali s vyučujícím a respektovali jeden druhého. Byli vedeni
k odpovědnosti za výsledek své práce. V nižší míře bylo uplatňováno závěrečné zhodnocení
hodiny vzhledem ke stanoveným cílům hodiny, včetně zhodnocení práce žáků. Kvalitní
a promyšlenou práci s chybou se účelně dařilo udržet pozornost a aktivitu většiny žáků.
Pozitivem hospitované výuky byla propojenost s odbornými předměty. Volené výukové
formy a metody ve fyzice byly efektivní, učivo bylo vhodně aplikováno na příkladech z
běžného života a propojeno s vlastními zkušenostmi žáků. Názornost učiva i motivaci žáků


2022/2023                                    4
podpořily demonstrační pokusy, využití didaktické techniky a ukázky propojenosti učiva
s praktickým životem. Nechyběl badatelský prvek, podpora kritického myšlení, práce se
zdroji a chybou. Vzdělávání v občanské nauce vycházelo z aktuálních potřeb žáků.
Optimálně bylo propojeno opakování již osvojených znalostí s novým učivem. V průběhu
řízeného rozhovoru byli žáci vedeni k přemýšlení, vyjádření svých názorů a samostatnému
odvozování nových poznatků. Efektivně byly využity příležitosti pro diskusi a rozvoj
postojů žáků. Prostřednictvím krátkých referátů byli žáci vedeni k samostatné práci se zdroji
a prezentaci před třídou. Účelně byly zařazeny videoukázky k porozumění učiva v širších
souvislostech. Výuka tělesné výchovy byla zaměřena na lehkou atletiku a rozvoj síly,
obratnosti, koordinace a rozsahu pohybů. V úvodu hodiny byl stanoven cíl a v jejím závěru
dosažení cíle vyhodnoceno. Učitelé vhodně využívali výukové metody názorně
demonstrační a dovednostně praktické. Vysvětlování probíhalo formou slovní instrukce.
Formy práce byly vhodně využívány v závislosti ke stanovenému cíli hodiny. Průběžné
hodnocení zvládnutí úkolů žáky a jejich závěrečné zhodnocení učitelem mělo příznivý dopad
na jejich motivaci. Činnosti byly efektivně organizovány k zapojení všech přítomných žáků,
respektovány byly jejich aktuální fyzické schopnosti a předpoklady.
Výuka odborných předmětů probíhala ve třídách rozdělených do skupin s různě početním
zastoupením žáků. Pozitivní stránkou vyučovacích hodin byla odbornost a připravenost
vyučujících. Ve sledovaných vyučovacích hodinách bylo patrné, že žáci jsou vedeni
k osvojování důležitých pracovních návyků a zodpovědnosti. Vyučující účelně propojovali
učivo s praktickými příklady, využívali mezipředmětové vztahy, názorné pomůcky
a didaktickou techniku. V hodinách věnovali učitelé pozornost závěrečnému shrnutí
a upevňování učiva, ale vlastní aktivita a komunikace žáků byla nízká, bez vlastní invence
a přirozené zvídavosti. Dílčím nedostatkem části sledované výuky byla absence
formativního hodnocení práce žáků, vzájemného hodnocení podle stanovených kritérií
a sebereflexe vlastního pokroku vzhledem ke stanoveným cílům výuky. Výuka, která
probíhala prostřednictvím aplikace Microsoft Teams v rámci pokusného ověřování
kombinovaného vzdělávání se vyznačovala aktivitou žáků, vysokou mírou komunikace
a zájmem o probírané učivo. Praktická výuka je realizována na pracovištích v areálu školy
a na provozních pracovištích smluvních partnerů. Hospitační činnost v rámci inspekční
činnosti se uskutečnila také v několika skupinách praktické výuky a ve všech realizova nýc h
oborech vzdělání. Praktické dovednosti jednotlivých žáků byly účelně rozvíjeny na základě
získaných teoretických poznatků a vhodně podporovány průběžným poskytováním zpětné
vazby vyučujících s využitím prvků sebehodnocení, což přispělo k upevnění získanýc h
znalostí. Při zadávání úkolů byly respektovány individuální schopnosti žáků, praktická
výuka byla směřována k přípravě na budoucí profesi. Ve třetím ročníku se vyučující vhodně
zaměřovali na získání či upevnění znalostí a dovedností potřebných k úspěšnému zvládnutí
závěrečné zkoušky. Součástí praktického vyučování bylo správné dodržování
bezpečnostních zásad a ochrany zdraví při práci.
V hospitované výuce i při praktickém vyučování bylo zřejmé, že škola k žákům se
speciálními vzdělávacími potřebami přistupuje individuálně, zajišťuje jim potřebnou
podporu v souladu s doporučeními školských poradenských zařízení nebo výsledky vlastní
pedagogické diagnostiky a vytváří podmínky k jejich osobnostnímu růstu.


                          Hodnocení výsledků vzdělávání
Škola se průběžnými žákovskými výsledky vzdělávání cíleně zabývá, vyhodnocuje je
a přijímá opatření k jejich zlepšování na úrovni jednotlivých vyučujících i na všech stupních
řízení pedagogického procesu. Pro hodnocení výsledků vzdělávání žáků škola stanovila


2022/2023                                    5
pravidla, která jsou součástí školního řádu. Znalosti a dovednosti žáků učitelé průběžně
zjišťují formou individuálního zkoušení, testů, písemných prací a hodnocením praktických
činností. Výsledky vzdělávání jsou pravidelně projednávány v pedagogických radách
a předmětových komisích. Spolupráce učitelů, napříč jednotlivých předmětových komisí, je
méně zaměřena na výměnu zkušeností mezi vyučujícími, která by vedla k podpoře vyšší
školní úspěšnosti žáků vzhledem k dosahovaným výsledkům. Zákonní zástupci jsou
informováni o prospěchu prostřednictvím elektronického informačního systému, třídníc h
schůzek a osobních konzultací.
V maturitních oborech ve školním roce 2021/2022 prospělo s vyznamenáním 2,87 % žáků,
neprospělo 11,8 %. Ve srovnání s předchozími školními roky 2020/2021 a 2019/2020 jsou
výsledky vzdělávání srovnatelné. Společnou část maturitní zkoušky ve školním roce
2021/2022 konalo 49 žáků, z nichž 5 žáků neuspělo. V předchozích letech byla hrubá
úspěšnost kolísavá. V českém jazyce a literatuře a v anglickém jazyce (úspěšnost žáků téměř
stoprocentní) jsou výsledky společné části maturitní zkoušky lepší než celorepubliko vý
průměr oborů podobného zaměření. Vzhledem k nízkému počtu maturujících žáků
z matematiky vykazuje škola opakovaně dlouhodobě procentuálně horší úspěšnost, než je
u škol obdobného zaměření. Nižší úspěšnost v matematice nadále přetrvává i přes opatření
spočívající v nabídce doučování nebo dobrovolných konzultací. Skupiny strojních oborů
jsou vyučovány ve víceoborových třídách a vykazují dlouhodobě minimální počet žáků
od 4 do 12 ve skupině průřezově ročníky. Z důvodu jedinečnosti těchto oborů je chce škola
nabízet i nadále. Výsledky vzdělávání žáků tříletých oborů vzdělání s výučním listem
v období posledních tří let jsou vyrovnané. Úspěšnost žáků se pohybuje od 88 % do 92 %.
Nejlepších výsledků dosahují žáci oboru Mechanik strojů a zařízení.
Škola podporuje rozvoj odborných kompetencí žáků vytvářením motivačního prostředí. Žáci
jsou zapojeni do soutěží zručnosti a odborných dovedností a na školních, krajských
i mezinárodních úrovní dosahují předních umístění. Možnost získání svářečského průkazu
během studia zvyšuje uplatnitelnost a konkurenceschopnost žáků na trhu práce. Kvalitu
poskytovaného odborného vzdělávání dokládá velmi dobré uplatnění absolventů na trhu
práce, úspěšní absolventi pokračují v terciárním vzdělávání v oborech stejného nebo
obdobného zaměření.
Průběh vzdělávání dále vhodně doplňují aktivity navazující na školní vzdělávací programy
(např. motivační workshopy, zahraniční výjezdy žáků, odborné exkurze, sportovní kroužky),
které vedou k všestrannému rozvoji osobnosti žáka, vytváření prosociálních vazeb uvnitř
třídních kolektivů a k předcházení sociálně patologickým jevům.


                                        Závěry
Vývoj školy
- Škola k 1. 1. 2021 změnina svůj název. Označení Střední škola, Havířov-Šumbark,
  Sýkorova 1/613, příspěvková oragnizace je změněno na Střední škola polytechnická,
  Havířov-Šumbark, příspěvková organizace.
- Od poslední inspekční činnosti v roce 2016 se škole daří postupně obnovovat materiálně
  technické zázemí v souladu se současnými trendy vývoje v technických oborech
  (automatizace, robotika).
- Proběhla inovace školních vzdělávacích programů a žákům jsou nabízena nová témata
  dotýkající se oblastí alternativních zdrojů energie, elektromobility, digitá lní
  a zabezpečovací techniky.


2022/2023                                   6
- Škola se k 1. 9. 2021 zapojila do projektu Pokusného ověřování obsahu, metod
  a organizace kombinovaného vzdělávání v základních a středních školách.
Silné stránky
- Zapojení školy do různých projektů umožňuje zlepšování materiálních podmínek pro
  vzdělávání s pozitivním dopadem na kvalitu vzdělávání žáků, především v oblasti
  odborného vzdělávání.
- Zapojení pedagogů a žáků školy do podpory polytechnického vzdělávání v rámci
  spolupráce s partnerskými školami pozitivně ovlivňuje postoje veřejnosti a zvyšuje
  informovanost a zájem žáků a jejich rodičů o technické vzdělávání.
- Kvalitní spolupráce s profesními a sociálními partnery pozitivně ovlivňuje rozvoj
  odborných kompetencí žáků v odborném výcviku. Aktivní přeshraniční spolupráce se
  školou obdobného typu na Slovensku přispívá ke zkvalitňování činnosti školy v oblasti
  naplňování školních vzdělávacích programů, zejména v části praktického vyučová ní
  automatizace a robotizace.
- Profesionální přístup učitelů odborného výcviku k individuálním potřebám a potenciálu
  jednotlivých žáků je silným motivačním faktorem v průběhu vzdělávání i při jeho
  ukončování v souvislosti s přípravou žáků na jejich budoucí profesi.
Slabé stránky a/nebo příležitosti ke zlepšení
- Přijatá opatření ke zlepšování výsledků vzdělávání nejsou dostačující a doposud nevedla
  k výraznějšímu zlepšení vzdělávacích výsledků žáků.
- Spolupráce učitelů napříč jednotlivými předmětovými komisemi je málo efektivní.
  Doposud ve škole nedochází k systematické výměně zkušeností mezi pedagogy, která by
  vedla mj. k účinné podpoře vyšší školní úspěšnosti žáků.
- Další vzdělávání pedagogických pracovníků dostatečně nezohledňuje potřeby učitelů
  vzhledem ke zvyšování kvality výuky.
- Pedagogové ve výuce v nižší míře podporují rozvoj kritického myšlení žáků, do výuky
  systematicky nezařazují např. úlohy odlišné kognitivní náročnosti, využívání různých
  informačních zdrojů při řešení úloh či prostor pro kreativitu žáků a obsahově náročnější
  komunikaci. Přirozenou součástí výuky ve škole není formativní hodnocení, vrstevnické
  hodnocení žáků a podpora sebereflexe vlastního pokroku.
Doporučení pro zlepšení činnosti školy
-      Rozšířit a zefektivnit činnost jednotlivých předmětových komisí za účelem podpory
       zvýšení úspěšnosti všech žáků při vzdělávání a při jeho ukončování.
-      Nastavit jednotnou školní strategii pro poskytování podpory žákům ohroženým školní
       neúspěšností v součinnosti s třídními učiteli a předmětovými komisemi. Účinnost
       přijatých a realizovaných opatření průběžně vyhodnocova t.
-      Zaměřit další vzdělávání pedagogických pracovníků na využití aktivizujících metod
       a inovativních forem výuky.
-      Více zapojovat žáky do evaluačního procesu (kritické myšlení, formativní hodnocení,
       vzájemné hodnocení podle stanovených kritérií a sebereflexe vlastního pokroku).




    2022/2023                                 7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis správního řízení v provedení změny názvu u právnické osoby v rejstříku škol
       a školských zařízení s platností od 1. 1. 2021
 2.    Školní vzdělávací programy pro všechny obory vzdělání ve škole platné ve školním
       roce 2022/2023
 3.    Školní řád platný ve školním roce 2022/2023
 4.    Stipendijní řád s účinností 22. 8. 2022
 5.    Rozvrhy vyučovacích hodin platné ve školním roce 2022/2023
 6.    Školní matrika a třídní knihy tříd vedené ve školním roce 2022/2023 (vzorek)
 7.    Personální dokumentace pedagogických pracovníků ve školním roce 2022/2023
       (vzorek)
 8.    Výroční zpráva o činnosti školy za školní rok 2021/2022 ze dne 14. 10. 2022 včetně
       Základní strategie a významných záměrů rozvoje školy
 9.    Plán kontrolní a hospitační činnosti ve školním roce 2022/2023 ze dne 1. 9. 2022,
       Hospitační záznamy vedení školy ve školním roce (vzorek)
10.    Plány a přehledy dalšího vzdělávání pedagogických pracovníků ve školním roce
       2021/2022 a 2022/2023 (vzorek)
11.    Plány práce, zápisy z jednání, hodnocení činnosti předmětových komisí ve školním
       roce 2021/2022 a 2022/2023
12.    Deníky odborného výcviku v elektronické podobě (vzorek)
13.    Zápisy z jednání pedagogické rady ve školním roce 2021/2022, 2022/2023
14.    Souhrnná dokumentace k oblasti výchovného poradenství a prevence rizikové ho
       chování žáků ve školním roce 2022/2023
15.    Dokumentace k finančním podmínkám školy a k zajištění bezpečnosti a ochrany
       zdraví žáků ve školním roce 2021/2022 a 2022/2023 (vzorek)
16.    Dokumentace školy k zajištění bezpečnosti a ochrany zdraví žáků ve školním roce
       2021/2022 a 2022/2023 (vzorek)
17.    Dokumentace k zajištění školního stravování ve školním roce 2022/2023 (vzorek)




2022/2023                                   8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Če ské školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Sylva Kyselová, Ph.D., MBA, školní inspektorka,
 vedoucí inspekčního týmu                                   Sylva Kyselová v. r.

 Ing. Hana Maľarová, školní inspektorka
                                                            Hana Maľarová v. r.

 Mgr. Jan Szotkowski, školní inspektor
                                                             Jan Szotkowski v. r.

 Mgr. Šárka Šustková, školní inspektorka
                                                             Šárka Šustková v. r.

 PhDr. Ing. Ivana Teichmannová, školní inspektorka
                                                          Ivana Teichmannová v. r.
 Ing. Jaroslav Král, odborník na elektrotechnické
 předměty, informační technologie a elektronické
 systémy                                                      Jaroslav Král v. r.

V Ostravě 16. 11. 2022


Datum a podpis ředitele školy potvrzující projednání a převzetí inspekční zprávy



 Ing. Vladislav Walach, ředitel školy
                                                            Vladislav Walach v. r.
V Havířově 18. 11. 2022




2022/2023                                    9
