                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1522/24-J
                                       Sp. zn. ČŠIJ-S-307/24-J


Název                               Gymnázium a Střední odborná škola, Moravské
                                    Budějovice
Sídlo                               Tyršova 365, 676 02 Moravské Budějovice
E-mail                              skola@gymsosmb.cz
IČO                                 60 418 427
Identifikátor                       600 015 335
Právní forma                        příspěvková organizace
Zastupující                         Mgr. František Dubský
Zřizovatel                          Kraj Vysočina
Místo inspekční činnosti            Tyršova 365, Moravské Budějovice
                                    Manželů Curieových 603, Třebíč
Inspekční činnost na místě          1. a 4. – 5. a 7. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Získávání a analyzování informací o vzdělávání žáků, zjišťování a hodnocení podmínek,
průběhu a výsledků vzdělávání poskytovaných podle příslušných vzdělávacích programů
a zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. a), b)
a c) zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
                                    Charakteristika
Gymnázium a Střední odborná škola Moravské Budějovice (dále „škola“) vykonává činnost
střední školy a školní jídelny- výdejny. Ke dni inspekční činnosti bylo v oborech vzdělání
79-41-K/41 Gymnázium (4letý studijní cyklus) a 79-41-K/61 Gymnázium (6letý studijní
cyklus) zapsáno celkem 159 žáků a v oborech vzdělání střední odborné školy 68-43-M/01
Veřejnosprávní činnost a 75-41-M/01 Sociální činnost celkem 154 žáků.
Škola aktuálně eviduje 15 žáků se speciálními vzdělávacími potřebami, jednoho žáka
mimořádně nadaného a tři žáky s odlišným mateřským jazykem. Stravování žáků
je zajištěno ve vlastní školní jídelně-výdejně.


                         Hodnocení podmínek vzdělávání
Ředitel školy při řízení vychází ze zpracovaných akčních plánů rozvoje a řízení organizace.
Tyto koncepční záměry a každoročně formulované reálné cíle se vedení školy daří dílčími
kroky postupně naplňovat a vyhodnocovat. Promyšleně formuluje úkoly v jednotlivýc h
oblastech ve vztahu k partnerům školy (např. zřizovatel, pedagogický sbor, firmy, sociální
partneři a zákonní zástupci žáků) a jsou konkretizovány v ročních plánech. Vzdělává ní
probíhá podle aktualizovaných školních vzdělávacích programů.
Vedení školy má jasně nastavená pravidla, rozděleny kompetence a písemně delegované
pravomoci v řídící, provozní i kontrolní činnosti. K funkčnímu řízení školy přispívají
pravidelné týdenní porady vedení, pedagogického sboru a metodických orgánů. Pravidla
pro sdílení informací mezi pedagogy, žáky a zákonnými zástupci jsou účelně nastavena.
Podrobné úkoly pro každého třídního učitele jsou zpracovány, což dobře cílí na individua litu
každé třídy a její konkrétní problémy.
Pedagogický sbor je kvalifikovaný a věkově různorodý, což napomáhá k účelnému
předávání zkušeností. Vzdělávání pedagogů probíhá podle plánu dalšího vzdělává ní,
k čemuž jsou účelně využívány projektové zdroje financování, jako např. Erasmus+. Učitelé
také podle vlastního zájmu účelně využívají e-vzdělávání. Škola koordinuje působení
v pedagogické a výchovné oblasti, snaží se předcházet neúspěšnosti žáků a velmi úzce
spolupracuje se školským poradenským pracovištěm.
I přes přijatá opatření v posledních čtyřech letech se však zatím u maturitní zkoušky
nepodařilo zlepšit úspěšnost žáků střední odborné školy v anglickém jazyce. Předmětové
komise při svých jednáních upřednostňují řešení organizačních otázek na úkor sdílení
zkušeností s účinnými výukovými strategiemi.
Ve spolupráci s Projektovou kanceláří Kraje Vysočina se pro zlepšování materiálníc h
podmínek promyšleně daří získávat finanční prostředky z různých projektů. Řada stavebních
úprav zlepšila nejen podmínky výuky, ale také estetické prostředí školy. Byla provedena
rekonstrukce chemické laboratoře (včetně přístrojového vybavení), inovace počítačových
učeben (včetně učeben s tablety a 3D tiskárnami) a učeben cizích jazyků. Moderní učební
pomůcky účelně zvyšují atraktivitu pro budoucí žáky a podporují konkurenceschop no st
školy v daném regionu. Významnou podporou v této oblasti je také výborná spolupráce
se zřizovatelem a dalšími sociálními partnery.
Promyšlenou péčí se řediteli školy daří vytvářet velmi dobré vzájemné vztahy mezi všemi
účastníky vzdělávání. Významná a přínosná je úzká spolupráce mezi učiteli teoretické
a praktické výuky, což se kladně projevilo v hodinách praktického vyučování.



                                            2/7
                          Hodnocení průběhu vzdělávání
Hospitované hodiny v gymnáziu probíhaly v příjemné pracovní atmosféře. Jejich struktura
byla promyšlená, směřující k porozumění a upevnění učiva. Výuka byla vhodně doplňována
účelně řízeným rozhovorem a prací s textem nebo chybou. Ve většině hodin byli žáci
efektivně vedeni ke spolupráci ve dvojicích či skupinách s podporou průběžné zpětné vazby.
Převažovaly metody výuky podporující aktivní účast žáků. Zaznamenána byla také účelná
podpora čtenářské gramotnosti a rozvoj kritického myšlení žáků. Názornost výuky
a efektivita procvičování byly promyšleně podporovány různými pomůckami, pracovními
listy, vhodným využitím digitálních technologií, a to i žáky (mobilní telefony). Velmi
kvalitně lze hodnotit vysokou úroveň jazykových dovedností vybraných skupin žáků
svědčící o aktivní podpoře vyučujících směrem k jazykovému vzdělávání. Vyučujíc í
poskytovali dostatek času na plnění úkolů, po nichž většinou následovalo společné
vyhodnocení. Nevytvářeli však prostor pro sebehodnocení nebo vzájemné hodnocení žáků,
které by bylo konkrétní a účelné.
V hospitovaných hodinách střední odborné školy byli žáci většinou aktivní. Jejich zájem byl
vhodně podporován účelným propojením teorie s příklady z praxe. V hodinách panovala
přátelská atmosféra a převažoval frontální způsob výuky. Komunikace mezi pedagogy
a žáky byla, i přes snahy pedagogů vést je k ucelenému mluvenému projevu, stručná. Značné
rozdíly panovaly mezi prvním a vyššími ročníky, kdy žáci prvního ročníku měli malé
zkušenosti a povědomí o způsobech a formách učení, což znesnadňovalo jejich přípravu
a úspěch v testech. Větší podpora žáků v této oblasti by mohla efektivně pomoci ke zvýšení
jejich zájmu o studované obory a zlepšila přípravu žáků nejen na maturitní zkoušky.
V hodinách cizích jazyků byl opět patrný rozdíl v aktivitě žáků prvního a vyšších ročníků,
na čemž se částečně podílel vliv velkého počtu žáků v dané hodině i žáci s jinou úrovní
znalostí. Při rozborech daných úkolů žáci většinou pracovali samostatně s účelnou podporou
vyučujících. Zpětná vazba pochopení učiva však byla často jen formální nebo úplně chyběla.
V hodinách gymnázia i střední odborné školy chybělo stanovení cílů hodin, většinou bylo
zaměněno s tématem či obsahem hodiny. Nedocházelo tak v závěru k jeho účelnému
vyhodnocení, poskytujícímu kvalitní zpětnou vazbu všem zúčastněným. Jen sporadicky
se v hodinách objevovalo formativní hodnocení žáků. Nedostatečná byla diferenciace výuky
s ohledem na možnosti a studijní předpoklady jednotlivých žáků.
Vyučující praktického vyučování žákům podrobně objasnili cíl, upozornili na možná úskalí
aktivit a stanovili kritéria hodnocení. Praktické činnosti svým obsahem účelně navazova ly
na odborné předměty se zaměřením na rozvoj dovedností a návyků spojených s výkonem
budoucí profese žáků. Vyučující kladli veliký důraz na kvalitu odvedené práce a uplatňová ní
zásad bezpečnosti a ochrany zdraví při práci. Organizace výuky je velmi dobře koncipována
tak, aby se žáci účastnili různých druhů činností a zároveň se na jednotlivých pracovištíc h
a pozicích účelně střídali. Všichni žáci dokázali prakticky aplikovat základní poznatky
a pracovní postupy. V rámci zadaných individuálních úkolů docházelo k promyšle né mu
rozvoji jejich odborných i sociálních kompetencí. Evidentní byla promyšlená diferenc iace
požadavků vzhledem ke schopnostem a možnostem jednotlivých žáků. Vyučující v závěru
vyučovacího dne účelně prováděli hodnocení konkrétních žáků a vytvořili vhodný prostor
také pro jejich sebehodnocení a vzájemné vrstevnické hodnocení.
Třítýdenní souvislou odbornou praxi absolvují žáci oborů veřejnosprávní činnost a sociální
činnost ve 3. a 4. ročníku na pracovištích, které si sami mohou vybrat. V době konání
inspekce odborná praxe neprobíhala.




                                            3/7
                          Hodnocení výsledků vzdělávání
Úroveň poskytovaného vzdělávání žáků škola dlouhodobě zjišťuje a vyhodnoc uje.
Zjišťování a hodnocení výsledků vzdělávání žáků je založeno na uplatňování standardníc h
evaluačních nástrojů s využitím různých forem písemného a ústního ověřování žákovských
znalostí a dovedností. O studium ve škole je veliký zájem, počet uchazečů se za poslední
roky zvyšuje. V přijímacím řízení pro školní rok 2024/2025 bylo na gymnaziální obor
podáno celkem 142 přihlášek a přijatých bylo 50 žáků, tj. převis 2,8. V oborech
veřejnosprávní a sociální činnosti bylo podáno celkem 96 přihlášek a přijatých bylo 38 žáků,
tj. převis 2,5.
Průběžné hodnocení výsledků vzdělávání žáků je předmětem jednání vedení školy, oborově
zaměřených metodických orgánů a čtvrtletně pedagogické rady. Pro úspěšné zvládání studia
vytváří škola žákům vhodnou podporu. V případě potřeby využívají žáci možností
doučování, konzultací, zájmových kroužků, včetně spolupráce s domovem mládeže.
Každoročně pro všechny žáky 1. ročníku škola pořádá dvoudenní kurz metod učení.
Souhrnné informace škola také získává z externího testování, kde dosahuje průměrnýc h
až nadprůměrných výsledků. Všichni maturanti již dlouhodobě absolvují testování Maturita
nanečisto. Každoročně ve spolupráci s Pedagogickou fakultou Masarykovy univerzity Brno
zájemci 3. a 4. ročníku absolvují Test studijních předpokladů, čímž dochází k porovnání
jak v rámci ročníků, tak i v rámci tzv. přidané hodnoty. Studenti uvedené fakulty vykonávají
ve škole pedagogickou oborovou praxi v rámci jejich studia.
Na konci školního roku 2023/2024 v gymnaziálním oboru vzdělání prospělo
s vyznamenáním 47 žáků ze 145, tj. 32,41 % a dva žáci byli neprospívající, tj. 1,38 %.
V oborech veřejnosprávní činnost a sociální činnost prospělo s vyznamenáním 36 žáků
ze 143, tj. 25,18 %, a dva žáci neprospěli, tj. 1,40 %.
Důležitou zpětnou vazbu o výsledcích vzdělávání škola získává na základě maturitníc h
zkoušek. Na konci školního roku 2023/2024 v gymnaziálním oboru bylo úspěšných všech
27 maturujících žáků, tj. 100 %. Žáci gymnaziálního oboru dosahují ve společné části
maturitní zkoušky již dlouhodobě lepšího než republikového průměru. Ve střední odborné
škole v oborech veřejnosprávní činnost a sociální činnost ze 35 maturujících žáků bylo
29 žáků úspěšných, tj. 87,86 %, přičemž z didaktických testů neprospělo šest žáků a tři žáci
v profilové části maturitní zkoušky. Žáci střední odborné školy v rámci republikové ho
průměru dosahují dlouhodobě výrazně vyšší neúspěšnost v cizím jazyce (anglický jazyk).
Opatření přijatá ředitelem školy v podobě změny vyučujícího, navýšení počtu hodin výuky
a externě zajištěné přípravy k maturitním zkouškám zatím nejsou plně účinná. Dlouhodobě
nastavená opatření se zatím efektivně projevila pouze částečně.
Celkově se daří řešit problémy spojené s vysokou či neomluvenou absencí žáků díky vhodně
nastaveným pravidlům a jejich důslednému uplatňování v praxi. K výchovným opatřením
je přistupováno na základě nastavených pravidel pro hodnocení chování. Výrazně převažují
pochvaly především za úspěchy v olympiádách a soutěžích nebo za angažovano st
při školních akcích, za studijní výsledky a dobrovolnickou činnost žáků.
Promyšleně nastavena a funkční je činnost školního poradenského pracoviště. Vhodné
podmínky k naplňování stanovených cílů založených na důvěře, vzájemném respektu
a vytváření bezpečného prostředí pro efektivní vzdělávání zajišťuje úzká spolupráce
výchovné poradkyně, metodičky prevence, kariérová poradkyně a školní psycholožk y.
Cílem je výchova žáků k vnímavosti a zodpovědnosti vůči okolí i k vlastnímu osobnostnímu
rozvoji, posilování sebedůvěry, seberozvoje. Výrazná je podpora sociálně komunikativníc h
dovedností, vedení ke zdravému životnímu stylu a smysluplné mu využití volného času.


                                            4/7
Spoluvytvářeny jsou také vhodné podmínky, formy a způsoby práce pro žáky se speciálními
vzdělávacími potřebami, s odlišným mateřským jazykem a žáka mimořádně nadaného.
Strategie v oblasti prevence sociálně patologických jevů je nastavena na potřebách školy
a zahrnuje řadu činností (např. adaptační kurzy pro první ročníky, dvoudenní soustředění
na téma efektivní metody učení). Aktivní je dlouhodobá spolupráce s nízkopraho vým
zařízením STŘED, Občanskou poradnou v Třebíči a Městskou policií v Moravských
Budějovicích. Kvalitně lze hodnotit také oblast kariérového poradenství zahrnující volbu
seminářů, nabídku zaměstnaneckých a odborných stáží, spolupráci s vysokými školami,
odbornými institucemi, Menzou ČR. Žákům je mimo jiné nabízena možnost pracovat s testy
profesní orientace, jsou vedeni k tvorbě vlastního portfolia s dokumentací vlastních úspěchů
podporující rozvoj jejich sociálních a občanských kompetencí.
Žáci a učitelé školy jsou aktivně zapojeni do programu DofE – Mezinárodní cena vévody
z Edinburgu (druhá škola v Kraji Vysočina). Škola získala již řadu ocenění (5 zlatých úrovní
z řad žáků, dva absolventi pracují jako ambasadoři DofE). Certifikát je rovněž velkou
výhodou při přijímání na univerzity, zejména zahraniční. Dalším významnou aktivito u
je Projekt Youth4Impact, kdy školu navštíví zahraniční vysokoškoláci z různých zemí
a vyučují anglický jazyk. Zapojování žáků a pedagogů do společných projektů a programů
i na mezinárodní úrovni má pozitivní vliv na výchovně vzdělávací proces, podporuje
komplexní rozvoj osobnosti a přispívá ke zkvalitnění vlastní činnosti školy.
Škola dlouhodobě spolupracuje s celou řadou institucí (např. Městské úřady v Moravských
Budějovicích a Třebíči, Místní kulturní středisko) a mnoha dalšími subjekty. Aktivní
spolupráce se smluvními a sociálními partnery podporuje nejen kvalitu odborné přípravy
žáků, ale i jejich osobnostní rozvoj. Intenzivní a dlouhodobá je spolupráce se skupinou ČEZ.
Spolupráce probíhá i s okolními školami v regionu (soutěže, projekty) a Domem dětí
a mládeže (kroužky). Samozřejmostí je spolupráce s veřejností a regionálním tiskem.
V oblasti rozvíjení praktických kompetencí je další formou inovativního vzdělává ní
spolupráce se skupinou GMBproMB, (spolek žáků, absolventů a nadšených pedagogů),
která se zabývá zlepšováním života ve městě.
Důležitým a funkčním nástrojem žákovské samosprávy je studentský parlament, který
se podílí na organizování různých akcí (např. maturitní plesy, Majáles, besedy k evropským
volbám). Účinně se podílí nejen na organizování aktivit, ale i na vhodné kultivaci vnitř ního
prostředí školy. Významnou měrou také spolupracuje a přispívá ke vzájemné komunikac i
a spolupráci žáků, zákonných zástupců a školy Spolek při Gymnáziu a SOŠ Moravské
Budějovice, z. s.
Jednou z kompetencí získávaných v rámci vzdělávání je schopnost a ochota pomáhat
druhým v rámci dobrovolnické činnosti. Promyšlená je spolupráce s neziskovými
organizacemi a ústavy zajišťující pomoc potřebným (např. Stacionář Úsměv Třebíč, Dům
sv. Antonína Moravské Budějovice, Diakonie CCE Myslibořice). Promyšleně je tato
kompetence rozvíjena především u oboru sociální činnost. Napomáhá lepší orientaci
při studiu a účinně formuje pozitivním způsobem osobnost jednotlivce.


                                         Závěry
Vývoj školy
– Zkvalitnění materiálních podmínek se pozitivně promítá do kvality a organizace
  výchovně vzdělávací práce školy.




                                            5/7
Silné stránky
– Dlouhodobá spolupráce se sociálními partnery a stálá inovace v této oblasti účelně
  podporuje rozvoj odborných a praktických kompetencí žáků. (1.5)
– Cílená podpora vedení školy ke vzájemné spolupráci všech aktérů vzdělávání se pozitivně
  odráží na vytváření podnětného pracovního prostředí. (2.2)
– Uplatňování promyšleného plánování a realizace projektů rozvíjejících odborné, sociální
  a osobnostní kompetence žáků. (5.3)
– Efektivní spolupráce školního poradenského pracoviště vytvářející empatické prostředí
  a vstřícný přístup k žákům. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– V teoretickém vyučování absence diferencovaného přístupu k žákům podle jejich
  možností a schopností, důslednější práce se stanovením a vyhodnocením cílů hodin
  a vedení žáků k sebehodnocení a vzájemnému hodnocení. (4.2)
– Opatření přijímaná ke zlepšení výsledků vzdělávání žáků střední odborné školy
  u maturitní zkoušky nejsou dostatečně účinná. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Promyšleně diferencovat vzdělávací činnosti jednotlivých žáků s ohledem na jejich
  věkové a individuální zvláštnosti.
– V závěrech vyučovacích hodin efektivně zhodnotit dosažení jejich cíle a vytvářet vhodné
  příležitosti pro vzájemné hodnocení a sebehodnocení žáků.
– Projednat a zajistit konkrétní opatření ke zlepšení výsledků vzdělávání žáků střední
  odborné školy u maturitní zkoušky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Školní matrika, vedená v elektronickém systému
 2. Školní akční plán rozvoje vzdělávání
 3. Pedagogická koncepce a koncepce rozvoje školy
 4. Plán dalšího vzdělávání pedagogických pracovníků


                                            6/7
 5. Rozpis hlavních akcí a prázdnin na školní rok 2024/2025
 6. Plán činnosti Gymnázia a Střední odborné školy na školní rok 2024/2025
 7. Zápisy z pedagogické rady a provozní porady ve školním roce 2024/2025
 8. Školní program pedagogicko-psychologického poradenství, platnost od 1. 9. 2024
 9. Poskytování poradenské služby a strategie předcházení školní neúspěšnosti, účinnos t
    od 1. 2. 2020
10. Preventivní program školy 2024/2025
11. Traumatologický plán, účinnost od 1. 5. 2023
12. Rozvrhy učitelů pro školní rok 2024/2025
13. Sebehodnocení 2024 – dotazníkové šetření pro učitele a pro žáky
14. Písemné záznamy z hospitační činnosti vedení školy
15. Písemné záznamy z jednání předmětových komisí
16. Výroční zpráva o činnosti školy 2023/2024
17. Zápisy o periodickém školení žáků


                                       Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

PhDr. Mgr. Milan Matějů, školní inspektor, vedoucí inspekčního týmu
Bc. Bohuslava Dvořáková, kontrolní pracovnice
Mgr. Petra Koubková, školní inspektorka
Mgr. Dana Vránová, Ph.D., školní inspektorka

15. 11. 2024




                                          7/7
