                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-92/23-T


Název                                Biskupské gymnázium v Ostravě
Sídlo                                Karla Pokorného 1284/2, 708 00 Ostrava-Poruba
E-mail                               sekretariat@b-g.cz
IČO                                  00845388
Identifikátor                        600017541
Právní forma                         školská právnická osoba
Zastupující                          Mgr. Jana Vylobová
Zřizovatel                           Biskupství ostravsko-opavské
Místo inspekční činnosti             Karla Pokorného 1284/2, 708 00 Ostrava-Poruba
Inspekční činnost na místě           17. 1. 2023 − 19. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Biskupské gymnázium v Ostravě (dále „škola“) vykonává činnost střední školy a školní
jídelny − výdejny. Škola poskytuje střední vzdělání s maturitní zkouškou v denní formě
vzdělávání v oborech vzdělání 79-41-K/81 Gymnázium (osmileté studium) a 79-41-K/41
Gymnázium (čtyřleté studium). V době inspekční činnosti se ve 13 třídách vzděláva lo
265 žáků. V pěti třídách čtyřletého gymnázia se vzdělávalo 96 žáků a v osmi třídách
osmiletého gymnázia 169 žáků. Speciální vzdělávací potřeby škola evidovala u 24 žáků.
Sedm žáků se vzdělávalo podle individuálního vzdělávacího plánu (tři žáci na základě
doporučení školského poradenského zařízení, čtyři žáci z jiných závažných důvodů).
Potřebná individuální podpora žákům je poskytována pěti asistenty pedagoga. Škola svou
činnost prezentuje ve výročních zprávách, na webových stránkách www.b-g.cz a v tisku
diecézním, regionálním i celostátním.


                         Hodnocení podmínek vzdělávání
Ředitelka školy zastává svou funkci od roku 2007. Ve své řídicí činnosti zúročuje svou
odbornost, znalost profesního prostředí, dlouhodobé manažerské dovednosti a pedagogické
zkušenosti. Vychází z reálně nastaveného záměru rozvoje školy, který se opírá o analýzu
jejího stavu, reflektuje společenskou poptávku a zohledňuje trendy ve vzdělávání. Prioritou
vedení školy je v souladu s principy stanovenými ve školních vzdělávacích programech
vytvářet podnětné vzdělávací prostředí pro všechny žáky, podporovat všestranný rozvoj
osobnosti žáků, rozvíjet jejich studijní potenciál a prostřednictvím pestré nabídky
volitelných předmětů umožnit žákům maximální profilaci podle zájmu a potřeb terciárního
vzdělávání.
Kontrolní a hospitační činnost je systematická, umožňuje soustavné vyhodnocení dosažené
úrovně výchovně vzdělávacího procesu. Hospitační činnost ředitelky školy probíhá
plánovitě. Pedagogům je individuálně poskytována zpětná vazba na jejich pedagogickou
práci. Dílčí doporučení pro zlepšování pedagogických procesů se však v průběhu inspekční
činnosti ve vyšší kvalitě výuky neprojevovala. Závěry z hospitační činnosti ředitelky
se nepromítají do úkolů pro práci předmětových komisí, nejsou systémově nastavena
a na pedagogických radách projednávána následná vhodná doporučení.
Přínosem pro vzdělávání jsou kvalitní služby školního poradenského pracoviště, které jsou
zajišťovány školním kaplanem, výchovnou poradkyní, školní metodičkou prevence,
kariérovou poradkyní a školním psychologem. Dlouhodobě uplatňovaná preventivní
strategie školy vede k předcházení rizikových jevů v chování a jednání žáků. Ve škole je
zaveden účinný systém seznamování pedagogů s individuálními potřebami žáků. Výchovná
poradkyně poskytuje pedagogům a asistentům pedagoga konkrétní podporu při vzdělává ní
žáků se speciálními vzdělávacími potřebami. Efektivní spolupráce školního poradenského
týmu s pedagogy pomáhá vytvářet pozitivní klima a přispívá k zajištění rovného přístupu ke
vzdělávání žáků.
Pedagogický sbor svým složením umožňuje zajistit výuku pedagogy s odpovídajíc í
odborností. Začínajícím učitelům je poskytována dostatečná motivační a organizač ní
podpora. Ředitelka školy usiluje o funkční vzájemnou spolupráci mezi pedagogy a asistenty
pedagoga, o konstruktivní komunikaci se žáky i jejich zákonnými zástupci. Pravidelně se
setkává se členy studentské rady k projednání žákovských námětů.




                                           2/7
Další vzdělávání pedagogických pracovníků je plánované, zohledňuje potřeby školy a zájem
pedagogů. Dostatečnou pozornost věnuje ředitelka vlastnímu profesnímu rozvoji a účastní
se aktivit, které souvisí s potřebami školy, koncepčními záměry a vzdělávacími cíli.
Materiálně technické podmínky školy umožňují úspěšnou realizaci školních vzdělávac íc h
programů. Stavební úpravou přístupu do školy, pořízením výtahu pro handicapované žáky
a úpravou sociálního zařízení pro vozíčkáře škola vytvořila rovné podmínky pro vzdělává ní
žáků imobilních i žáků s jiným omezením. Esteticky a výukově podmětné bezbariérové
školní prostředí a moderně vybavené odborné učebny příznivě ovlivňují vzdělávání žáků.
Pro relaxaci, rozvoj sociálních a komunikačních dovedností žáků během přestávek, ale i pro
přípravu do výuky, škola vytváří optimální podmínky a nabízí nadstandardní zázemí ve
společných prostorách (celodenně přístupné infocentrum, knihovna i kaple a několik herních
a relaxačních zón).
Stravování žáků zajišťuje školní jídelna – výdejna. Žáci mají denně možnost výběru obědu
ze tří druhů jídel. Vyžaduje-li jejich zdravotní stav dietní stravování, je pro ně zajištěna
bezlepková strava.
V průběhu školního roku je bezpečnosti a ochraně zdraví při práci věnována trvalá
pozornost. Žáci jsou průběžně upozorňováni na možná bezpečnostní rizika při vzdělává ní
ve škole i mimoškolních akcích. Míra úrazovosti vykazuje kolísavou tendenci.


                          Hodnocení průběhu vzdělávání
V metodickém a didaktickém vedení hospitované výuky ve třídách osmiletého a čtyřletého
oboru vzdělání nebyly zaznamenány výraznější rozdíly. Společným rysem byla příjemná
přátelská atmosféra založená na partnerském a empatickém přístupu učitelů k žákům, kterou
byly vytvářeny příznivé podmínky pro jejich vzdělávání. Žáci dodržovali pravidla přirozené
komunikace s učiteli a respektovali stanovené postupy práce. Převládala frontální výuka
obohacená řízenými rozhovory, které přispívaly k rozvoji komunikačních dovedností žáků.
Na nižším i vyšším stupni gymnázia žáci často prokazovali výbornou úroveň vědomostí
a dovedností, což koresponduje s jejich dosahovanými výsledky. V průběhu vzdělává ní
učitelé seznamovali žáky spíše s tématy vzdělávání, zřídka s konkrétními vzdělávacími cíli.
Závěrečné zhodnocení výuky učitelem probíhalo v mnoha případech formálně,
neposkytovalo žákům potřebnou zpětnou vazbu o míře zvládnutého učiva a o naplnění
stanovených cílů. Výuka často končila po zvonění připomenutím domácí přípravy nebo
úkolu. V minimální míře měli žáci možnost vzájemného hodnocení, sebehodnocení a jen
malá část učitelů vedla žáky ke kooperaci při párové nebo skupinové práci, rozvíje ní
kritického myšlení, formování postojů žáků a práci s více informačními zdroji.
Převažující frontálně vedená výuka českého jazyka a literatury neumožňovala rovnoměrné
aktivní zapojení žáků, byla méně přínosná pro rozvoj praktických dovedností, zejména při
práci s textem. Samostatná práce a spolupráce v rámci skupiny byla do výuky zařazena jen
minimálně. V rámci řízeného rozhovoru byli žáci vedeni ke sdělování svých názorů
a samostatnému odvozování nových poznatků. Mezipředmětové propojení umožnilo
porozumění literárnímu učivu v širších souvislostech. Vhodně byla využita příležitost pro
práci s dalšími informačními zdroji.
Ve většině hospitované výuky cizích jazyků (anglického, německého, španělského) byl
kladen velký důraz na osvojení a procvičení gramatického učiva. Žáci pracovali při
upevňování gramatických jevů a slovní zásoby s různými typy úloh včetně poslechovýc h
cvičení a využití aplikací. Výuka jen ojediněle směřovala k praktickému použití osvojených


                                            3/7
dovedností v běžných komunikačních situacích a vlastních větách. V nízké míře byl
v průběhu vzdělávání vytvářen prostor pro řečové projevy žáků, spontánní reakce v cizím
jazyce a vzájemnou interakci žáků. V části výuky anglického jazyka byla přínosem pro
rozvoj jazykových dovedností žáků funkční spolupráce učitele s rodilým mluvčím.
Ve výuce matematiky a informatiky byli žáci vedeni k používání odborné terminolo gie.
Průběžně předávaná zpětná vazba žákům o jejich činnosti byla účelná. Optimálně bylo
propojeno opakování již osvojených znalostí s novým učivem.
Výuka přírodovědných předmětů byla vedena odborně a věcně správně. Využitím
problémových úloh a práci s chybou žáci rozvíjeli logické myšlení a komunikač ní
dovednosti. Zásada názornosti ve výuce s cílem osvojení a porozumění učiva byla účelně
realizována prostřednictvím didaktické techniky. Přiměřený prostor byl věnován
procvičování a upevňování učiva. Zájem žáků o přírodovědné vzdělávání učitelé často
zvyšovali propojováním teoretických poznatků s příklady z praxe.
Vzdělávání ve společenských vědách účelně vedlo k vytvoření komplexního pohledu žáků
na svět a k utváření realistického pohledu na skutečnost. Učitelé kladli důraz na
mezipředmětové vztahy, historické souvislosti, tradice a kulturní dědictví. Při práci
s obsahově náročnými texty, ověřování jeho pochopení a formulování hlavní myšlenky byla
cíleně rozvíjená čtenářská gramotnost. Efektivně byly využity příležitosti pro diskusi
a rozvoj postojů žáků.
K všestrannému rozvoji osobnosti žáka přispívá široké spektrum školních a mimoškolníc h
aktivit, které vhodně navazují na školní vzdělávací programy. Pravidelným zapojováním do
charitativních akcí a přípravou společných akcí škola cíleně podporuje prosociální chování
žáků. Ve škole aktivně pracuje studentská rada, která svými aktivitami vhodně podporuje
sounáležitost žáků se školou.
Škola poskytuje rovnost příležitostí ke vzdělávání, péči a podpůrná opatření na základě
doporučení školského poradenského zařízení žákům se speciálními vzdělávacími potřebami.
V průběhu vzdělávání byly respektovány jejich vzdělávací obtíže a vytvářeny podmínky pro
vzdělávání s ohledem na jejich individuální potřeby (např. respektování pracovního tempa,
upravené materiály, individuální přístup pedagoga a individuální podpora prostřednictvím
asistentů pedagoga).


                         Hodnocení výsledků vzdělávání
Škola sleduje a vyhodnocuje úspěšnost žáků ve vzdělávání. O výsledcích vzdělává ní,
chování jsou žáci a jejich zákonní zástupci průběžně informováni prostřednictvím
elektronického informačního systému, na třídních schůzkách a při individuálníc h
konzultacích. Žáci osmiletého i čtyřletého oboru vzdělání dosahují dlouhodobě ve
vzdělávání výborných výsledků. Na konci školního roku 2020/2021 byla úspěšnost žáků
99,6 %. Více než polovina žáků prospěla s vyznamenáním. Výsledky školního roku
2021/2022, ve srovnání s předchozím školním rokem, jsou vyrovnané.
Výbornou úroveň dosažených kompetencí stanovených školním vzdělávacím programem
potvrzují i výsledky žáků při ukončování vzdělávání maturitní zkouškou. V jarním
zkušebním období v roce 2021 víc než 97 % žáků vykonalo maturitní zkoušku úspěšně,
z toho téměř polovina s vyznamenáním. V jarním zkušebním období v roce 2022 byla
úspěšnost 100%.




                                           4/7
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve výběrovém zjišťování výsledků žáků středních
škol (2022/2023) v přírodovědné a čtenářské gramotnosti dosáhli žáci školy nadprůměrnýc h
a výborných výsledků.
Škole se daří motivovat žáky k účasti v různých předmětových a sportovních soutěžích
a olympiád, ve kterých úspěšně reprezentovali školu na regionální a republikové úrovni.
Škola zároveň aktivně podporuje zájmovou činnost žáků (šachový turnaj, multimediá lní
skupina, studentský filmový festival). Žáci také školu prezentují v rámci dnů otevřených
dveří, zapojují se do přehlídek středních škol i kulturních akcí prostřednictvím vystoupení
pěveckého sboru.
Škola efektivně spolupracuje s nadační fondem, církevními školami, organizacemi a dalšími
partnery. Škola se zapojila do programu přeshraniční spolupráce se slovenskou základní
školou v Žilině, při níž si vzájemně vyměňují zkušenosti z výuky přírodovědných nebo
společenskovědních předmětů. K posílení sociálních vazeb přispívají adaptační kurzy pro
žáky začínajících ročníků. Žáci absolvují v průběhu vzdělávání různé tematicky zaměřené
preventivní aktivity a účastní se zahraničních poznávacích zájezdů.


                                         Závěry
Vývoj školy
- Od poslední inspekční činnosti uskutečněné ve školním roce 2013/2014 došlo k částečné
  obměně pedagogického sboru a vytvoření pozice školního psychologa.
- Vedení školy se daří postupně zkvalitňovat materiálně technické zázemí školy, obnovovat
  učební pomůcky i digitální techniku pro výuku. Nově byl zbudovaný bezbariérový vstup
  a výtah pro imobilní a jinak handicapované žáky. Proběhla inovace školních vzdělávac íc h
  programů.
Silné stránky
- Dlouhodobé dosahování velmi dobrých výsledků žáků v průběhu vzdělávání i při jeho
  ukončování maturitní zkouškou.
- Škola vytváří sociálně bezpečné a výchovně podnětné prostředí i rovné podmínky pro
  integraci každého žáka.
Slabé stránky a/nebo příležitosti ke zlepšení
- Hospitační činnost není provázána        s přijímáním    dostatečně účinných    opatření
  ke zvyšování kvality výuky.
- Úzké spektrum volených metod a forem práce neumožňuje dostatečně rozvíjet spolupráci
  žáků, kritické myšlení, formování postojů žáků a práci s více informačními zdroji.
  Sporadické využívání formativního hodnocení a reflexe vzdělávacího pokroku žáků.
Doporučení pro zlepšení činnosti školy
- Přijímat opatření směřující ke zkvalitnění vzdělávací práce pedagogů a ověřovat jejich
  účinnost.
- Zaměřit další vzdělávání pedagogických pracovníků na oblasti používání metod a forem
  ve vzdělávání podporující kooperativní techniky a činnostní učení žáků. Vést žáky
  k sebereflexi vlastního pokroku a ke vzájemnému hodnocení podle stanovených kritérií.



                                           5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Záměry Biskupského gymnázia v Ostravě pro školní rok 2022/2023, koncepce
      vyhodnocení pro školní rok 2021/2022
 2.   Školní vzdělávací programy platné ve školním roce 2022/2023
 3.   Rozvrh vyučovacích hodin platný ve školním roce 2022/2023
 4.   Školní matrika vedená elektronicky ve školním roce 2022/2023 (vzorek)
 5.   Třídní knihy vedené elektronicky ve školním roce 2022/2023 (vzorek)
 6.   Personální dokumentace pedagogických pracovníků 2022/2023 (vzorek)
 7.   Plán kontrolní a hospitační činnosti pro školním roce 2022/2023
 8.   Hospitační záznamy vedení školy ve školním roce 2022/2023 (vzorek)
 9.   Zápisy z jednání předmětových komisí školní rok 2021/2022, 2022/2023 (vzorek)
10.   Plán dalšího vzdělávání pedagogických pracovníků pro školní rok 2022/2023
11.   Výroční zpráva o činnosti školy za školní rok 2021/2022
12.   Souhrnná dokumentace k oblasti výchovného poradenství a prevence rizikové ho
      chování žáků ve školním roce 2021/2022 a 2022/2023 (vzorek)
13.   Doklady o ukončování vzdělávání maturitní zkouškou, maturitní období 2020/2021,
      2021/2022
14.   Dokumentace související se zajištěním bezpečnosti a ochrany žáků při poskytování
      vzdělávání vedená ve školním roce 2022/2023 (vzorek)
15.   Dokumentace vztahující se k finančním podmínkám školy a zajištění školního
      stravování vedená ve školním roce 2022/2023 (vzorek)




                                          6/7
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Sylva Kyselová, Ph.D., MBA, školní inspektorka,
 vedoucí inspekčního týmu

 Ing. Hana Maľarová, školní inspektorka

 Mgr. Petr Novotný, školní inspektor

 Mgr. Šárka Šustková, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                           7/7
