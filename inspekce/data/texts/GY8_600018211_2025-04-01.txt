                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-374/25-Z
                                       Sp. zn. ČŠIZ-S-82/25-Z


Název                               Gymnázium Rožnov pod Radhoštěm
Sídlo                               Koryčanské Paseky 1725, 756 61 Rožnov pod
                                    Radhoštěm
E-mail                              gymroznov@gymroznov.cz
IČO                                 00 843 393
Identifikátor                       600 018 211
Právní forma                        příspěvková organizace
Zastupující                         Mgr. Jaroslav Knesl, MBA
Zřizovatel                          Zlínský kraj
Místo inspekční činnosti            Koryčanské Paseky 1725, Rožnov pod Radhoštěm
Inspekční činnost na místě          1. 4. 2025 − 4. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. a) až c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Příspěvková organizace Gymnázium Rožnov pod Radhoštěm je právnickou osobou
zřízenou Zlínským krajem. Vykonává činnost střední školy (dále „škola“) a školní jídelny.
Škola poskytuje střední vzdělání ve dvou oborech denní formy vzdělávání, 79-41-K/41
Gymnázium a 79-41-K/81 Gymnázium. V době inspekční činnosti se zde vzdělávalo 430
žáků v 16 třídách, z nich 220 žáků v 8 třídách ve čtyřletém oboru vzdělání a 210
žáků v 8 třídách v osmiletém oboru vzdělání. Škola evidovala 31 žáků se speciálním i
vzdělávacími potřebami (dále „SVP“), z toho 3 žáky s individuálním vzdělávacím plánem,
39 žáků s podporou nadání a jednoho žáka s odlišným mateřským jazykem.


                          Hodnocení podmínek vzdělávání
Vzdělávací priority školy byly stanoveny jasně a v souladu s deklarovanými cíli školy. Byly
zaměřeny na poskytování kvalitního všeobecného vzdělání s možností další profilace žáků
prostřednictvím široké nabídky volitelných předmětů. Postupné naplňování koncepčních
cílů se dařilo zejména v oblasti spolupráce s různorodými institucemi, dále v oblasti
materiálně technického a personálního zajištění výuky, prezentace školy na veřejnosti,
ve vytváření bezpečného klimatu pro všechny aktéry vzdělávání i ve zlepšování
vzdělávacích výsledků u maturitní zkoušky. Cíle stanovené v oblasti školního klimatu
se zaměřením na zlepšování vzájemných vztahů mezi pedagogickým sborem a vedením
školy se prozatím dařilo plnit jen částečně. Vedení školy a pedagogové systematick y
podporovali žákovské iniciativy zapojením do různorodých projektů a aktivit s kulturním,
společenským, všeobecně vzdělávacím i sportovním zaměřením.
Vzdělávání probíhalo v souladu se školním vzdělávacím programem (dále „ŠVP“). Učitelé
se na jeho tvorbě i průběžné inovaci podíleli s ohledem na změny v rámcovém vzdělávac ím
programu a na moderní vzdělávací trendy. Od školního roku 2023/2024 škola zahájila
vyučování podle aktualizovaného ŠVP, který reflektoval současné požadavky na rozvoj
digitálních kompetencí žáků.
Kontrolní činnost byla účelně rozdělena mezi ředitele školy a jeho zástupce, což přispělo
k lepší organizaci a řízení pedagogického procesu. Pravidelná hospitační činnost vedení
školy sloužila jako důležitý nástroj pro sledování kvality výuky. Na základě zjištění
vycházejících z hospitací byla učitelům poskytována konstruktivní zpětná vazba,
která zahrnovala konkrétní doporučení vedoucí ke zlepšení výukového procesu i profesního
růstu pedagogů. Srozumitelně nastavená pravidla týkající se vzdělávání a spolupráce
mezi učiteli, žáky a zákonnými zástupci vytvořila pevný rámec pro komunikaci i vzájemno u
podporu.
Škole se dlouhodobě dařilo udržovat vysoký podíl odborně kvalifikovaných pedagogickýc h
pracovníků, což pozitivně ovlivňovalo kvalitu vzdělávání. V reakci na potřeby žáků
vyžadujících podpůrná opatření byl pedagogický tým vhodně posílen o asistenty pedagoga,
kteří přispívali k osobnostnímu rozvoji žáků s důrazem na jejich individuální vzdělávac í
potřeby. Plán dalšího profesního rozvoje pedagogických pracovníků v dostatečné míře
respektoval jak strategické cíle školy, tak i specifické potřeby jednotlivých učitelů.
Prostorové podmínky umožňovaly naplňování školního vzdělávacího programu. Využitím
finančních zdrojů z projektů a programů a vstřícnou spoluprací se zřizovatelem byla zvýšena
úroveň materiálně technických podmínek, zejména rekonstrukcí počítačových učeben,
ale i prováděním běžných oprav a údržby prostor školy.
Škola uplatňovala funkční a účinné preventivní mechanismy v oblasti bezpečnosti a ochrany
zdraví, které přispívaly k minimalizaci rizika úrazů při vzdělávacích činnostech a zajišťova ly
reálnou fyzickou bezpečnost žáků.
Aktivně podporovala zdravý životní styl žáků prostřednictvím poskytování nutričně
vyvážené stravy, čímž napomáhala k jejich celkovému zdravému vývoji.



                                             2/7
Poradenské služby ve škole zajišťoval kvalifikovaný tým složený z výchovné a kariérové
poradkyně, dvou metodiček prevence a školní psycholožky. Nedílnou součástí školního
poradenského pracoviště byla komise pro řešení šikany, která se zaměřovala na včasné
rozpoznání a účinné řešení výchovných problémů. Tento tým úzce spolupracoval s vedením
školy, třídními učiteli, ostatními pedagogy i školskými poradenskými zařízeními. Role
jednotlivých členů byly jasně definovány a efektivně rozděleny, což umožňovalo cíle nou
podporu žákům i jejich rodičům při řešení vzdělávacích a výchovných obtíží a poskytování
odborné a metodické pomoci pedagogům při práci se žáky se SVP.
Mezi dlouhodobé partnery školy patřilo velké množství sportovních, kulturníc h,
vzdělávacích i sociálních organizací a institucí v České republice. Významný přínos
pro vzdělávání měly rovněž mnohé mezinárodní aktivity, zejména výměnné pobyty
s několika partnerskými školami ve Spolkové republice Německo a v Polské republice,
poznávací a jazykové zájezdy či tematicky zaměřené projekty. K rozvoji osobnostního
potenciálu žáků v různých vzdělávacích oblastech efektivně přispívala také kooperace
s vysokými školami. Na zavádění inovativních přístupů do výuky a modernizaci materiálně
technického vybavení školy se významně podílely místní firmy. Mezi stabilní partnery školy
se řadí také město Rožnov pod Radhoštěm, do jehož kulturního a společenského života se
žáci aktivně zapojovali. Na velmi dobré úrovni probíhala také spolupráce se zřizovate le m
i se zákonnými zástupci.


                          Hodnocení průběhu vzdělávání
Výuka jazyka českého a literatury byla ve většině vyučovacích hodin dobře promyšle na
a realizována. V těchto vyučovacích hodinách byly vyučujícími efektivně zařazeny digitá lní
technologie, v jednom případě byla účelně začleněna i práce žáků s moderními
technologiemi poskytující vyučující zpětnou vazbu o úrovni zvládnutí učiva žáky
a sebehodnocení jejich vlastních výkonů. Současně tak byly rozvíjeny i jejich digitá lní
kompetence. Pestré a nápadité úkoly blízké věku i chápání žáků vedly ke zvýšení jejich
zájmu o vyučovací předmět. Při analýzách textů, které byly zaměřeny na přípravu k ústní
maturitní zkoušce, byla nejen vhodně rozvíjena čtenářská gramotnost, ale také kritické
myšlení a kreativita žáků. Většina vyučovacích hodin byla řádně zakončena shrnutím obsahu
učiva s náležitým zapojením žáků a s ohledem na jejich další učení.
Výuka cizích jazyků (jazyka anglického a německého) byla vyučujícími efektivně
a důsledně vedena v daných cizích jazycích, což žákům vhodně simulovalo cizojazyč né
prostředí a účelně směřovalo k rozvoji jazykové gramotnosti, kterou umocňovala také
vstřícná a přátelská atmosféra mezi vyučujícími a žáky. Výuka ve většině vyučovacích hodin
byla zdařilá, použité motivační metody a formy práce byly vhodně zvoleny s ohledem na cíle
výuky. Záměrně podporovaly rozvoj sociálních a komunikativních kompetencí žáků
a současně je motivovaly k dalšímu učení. Integrace digitálních technologií do výuky účelně
napomáhala k rozšiřování lexikální zásoby, upevňování gramatických pravidel nebo nácviku
poslechových dovedností žáků.
Použité výukové metody a formy ve výuce matematiky, fyziky a chemie byly vybrány
účelně, spolu s promyšleným využitím vstupních i průběžných motivačních prvků
podněcovaly žáky k učení, podporovaly jejich aktivní přístup k plnění zadaných úkolů
a prohlubovaly vzájemnou spolupráci. Žáci byli systematicky vedeni k přesnému a logicky
uspořádanému vyjadřování, dokázali správně prezentovat postup při řešení zadaných úloh.
Správné používání základních pojmů a aktivní procvičování učiva cíleně podporovalo
kritické myšlení žáků. Současně se žáci nebáli dotazovat a diskutovat k probíranému učivu,


                                           3/7
na odpovídající úrovni uměli komentovat návrhy řešení před zahájením své práce. Důsledně
byla u žáků rozvíjena matematická i přírodovědná gramotnost. Práce s chybou byla účelně
zakomponována do didaktické struktury vyučovací hodiny. Výuka sledovaných hodin
fyziky a chemie se vyznačovala efektivním využitím příkladů z reálného života,
mezipředmětových vztahů a dodržováním korektního používání odborné terminologie.
Výuka biologie měla odlišnou úroveň kvality. V některých vyučovacích hodinách vedených
frontální formou doplněnou výkladem a prezentací nebyly vytvořeny optimální podmínky
a podněty pro zvýšení iniciativy žáků. V dalších vyučovacích hodinách byl naopak vytvořen
mnohem větší časový prostor pro jejich intenzivní spolupráci a práci včetně zařazení dialogu
a vzájemné diskuse, které přispívaly k hlubšímu porozumění tématu. Žáci byli systematick y
podporováni při plnění úkolů a účelně bylo rozvíjeno také jejich samostatné myšle ní.
Využívali různé informační zdroje, aplikovali je při řešení úloh a interpretovali získané
poznatky. Navíc byly vhodně rozvíjeny i postoje žáků směřující k formování jejich vztahu
k probíranému tématu.
Výuka tělesné výchovy byla dynamická a zaměřená na rozvoj pohybových a herních
dovedností. Pečlivě vybrané aktivity a metody zajistily aktivní zapojení všech žáků,
čímž podpořily jejich motivaci a zlepšení dovedností. Vyučovací hodiny byly přizpůsobeny
různým úrovním pohybových schopností, přičemž práce s chybou sloužila jako prostředek
ke zvyšování výkonu a správnému provedení pohybových aktivit. Důležitou součástí výuky
byly i prvky kooperace, které posilovaly týmovost.
Ve většině sledovaných hodin byla vyučujícími efektivně využita audiovizuální technika.
Poskytovaná zpětná vazba účinně napomáhala individuálnímu rozvoji žáků, umožňovala jim
vnímat vlastní pokrok a identifikovat oblasti ke zlepšení. S výjimkou většiny vyučovac íc h
hodin jazyka českého a literatury, některých hodin cizích jazyků a biologie chyběla
závěrečná reflexe žáků, což omezilo možnost zhodnotit jejich vlastní studijní pokrok.
Při výukových činnostech žáci jen zřídka využívali při plnění zadaných úkolů různé
informační zdroje.


                          Hodnocení výsledků vzdělávání
Škola sledovala a důsledně vyhodnocovala dosažený pokrok ve vzdělávání jednotlivýc h
žáků i tříd a přijímala účinná doporučení k jejich zlepšení. Do systému hodnocení výsledků
byly účelně zapojeny předmětové komise, které se cíleně věnovaly sledování vzdělávac íc h
výsledků žáků. V předmětech společné části maturitní zkoušky pravidelně vyhodnoco va ly
chybovost v pololetních pracích a vyvozovaly další postupy ke zkvalitnění vzdělává ní.
Zákonní zástupci žáků byli o jejich průběžném vzdělávacím pokroku a studijních výsledcíc h
pravidelně informováni prostřednictvím třídních schůzek, školního informačního systému
a individuálních konzultací s vyučujícími.
V rámci externího ověřování žákovských znalostí proběhlo v posledních třech letech
testování v matematice, českém, anglickém, německém a španělském jazyce, zeměpisu
a ve finanční a čtenářské gramotnosti, v nichž žáci ve srovnání s celorepubliko vými
a krajskými výsledky dosáhli výborného hodnocení.
Celkový prospěch žáků od školního roku 2021/2022 nevykazoval větší výkyvy, velké
procento žáků prospělo s vyznamenáním a pouze minimum žáků neprospělo. V celostátním
srovnávání žáků škol obdobného typu i v rámci Zlínského kraje žáci školy dosahovali
v posledních třech letech výborných výsledků ve všech společných částech maturitní
zkoušky. V matematice měli žáci školy ve školním roce 2021/2022 a 2023/2024 nejlepší


                                            4/7
výsledky ve Zlínském kraji. Rovněž v jazyce českém i anglickém byla evidentní zlepšujíc í
se tendence ve srovnání se školami stejného typu, v němž škola pravidelně získávala čelní
pozice ve výsledcích společných částí maturitní zkoušky v rámci Zlínského kraje. Vedení
školy s výsledky vzdělávání u maturitních zkoušek systematicky pracovalo, analyzovalo je
a přijímalo účinná opatření k jejich zlepšení.
Škola se důsledně zaměřovala na podporu žáků ohrožených školním neúspěchem a přijíma la
vhodná opatření ke zlepšení jejich vzdělávacích výsledků. K efektivní pomoci přispíva ly
konzultační hodiny jednotlivých pedagogů, které mohli žáci individuálně využívat. Žákům
se SVP byla poskytována cílená individuální podpora prostřednictvím pedagogické
intervence a různých podpůrných opatření. Jejich účinnost byla pravidelně monitoro vá na
a vyhodnocována, aby bylo zajištěno optimální přizpůsobení jejich potřebám. Formou
dotazníkového šetření škola pravidelně sledovala klima ve všech třídách a aktivně se
zapojovala do činností v oblasti prevence patologických jevů podporujících vstřícné
a přátelské prostředí ve třídních kolektivech, čímž přispívala k vytváření bezpečného
a motivujícího školního prostředí.
Vedení školy spolu s vyučujícími vytvářelo velmi dobré podmínky pro motivaci žáků
k zapojení do širokého spektra různorodých soutěží na školní, regionální, celorepubliko vé
i nadnárodní úrovni. Žáci se pravidelně účastnili vědomostních a dovednostních soutěží
v různých oblastech a úspěšně se také zapojovali do středoškolské odborné činnosti,
v nichž pravidelně získávali přední umístění především v krajských soutěžích. Ve školním
roce 2022/2023 a 2023/2024 získali žáci čelní místa v celorepublikové soutěži v záznamu
a zpracování textu. Ve školním roce 2022/2023 se v této soutěži stali mistry světa. Četné
výměnné a jazykové pobyty, exkurze a společné projekty s partnerskými školami
v zahraničí se pozitivně projevily v úrovni jazykových a komunikačních dovedností
pedagogů i žáků a obohacovaly je o znalosti kulturních a společenských reálií, ale rovněž
cíleně posilovaly demokratické hodnoty jako toleranci a respekt ke kulturním a národním
odlišnostem. Dlouholetou tradici má také školní divadlo, které významně přispívá
k pozitivnímu vnímání školy na veřejnosti i k její prezentaci ve městě.
Vedení školy si rovněž pravidelně vedlo přehled o úspěších svých absolventů v dalším
vzdělávání i profesním životě, pořádalo s nimi setkávání s cílem vhodně motivovat žáky
školy pro přípravu na budoucí profesní dráhu.


                                         Závěry
Vývoj školy
– Změna ve vedení školy.
– Pedagogický sbor doplněn o asistenty pedagoga.
– Zlepšení materiálně technických podmínek.
Silné stránky
– Výborné vzdělávací výsledky při ukončování studia. (5.2)
– Dlouhodobá oboustranně přínosná spolupráce se školami, firmami a dalšími sociálními
  a kulturními institucemi přispívající ke zlepšení vzdělávacích výsledků žáků. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            5/7
– Malá míra zapojení žáků při využívání různých informačních zdrojů ve výuce. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při kontrolní činnosti vedení školy se zaměřit na účelné využívání různých informač níc h
  zdrojů žáky ve výuce.
                                       Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret do funkce ředitele Gymnázia Rožnov pod Radhoštěm ze dne
      30. 5. 2023 s účinností od 1. 8. 2023
 2.   Koncepční dokumenty a soubor materiálů k vedení a řízení školy ve školním roce
      2023/2024, 2024/2025 k datu inspekce
 3.   Dokumentace školy podle § 28 odst. 1 školského zákona ve školním roce 2023/2024,
      2024/2025 k datu inspekce
 4.   Dokumentace k výchovnému a kariérovému poradenství a k prevenci ve školním roce
      2023/2024 a 2024/2025 k datu inspekce


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Zuzana Tydlačková, školní inspektorka, vedoucí inspekčního týmu
 Mgr. Radovan Zicháček, školní inspektor
 Ing. Zuzana Mücková, školní inspektorka


                                            6/7
 Bc. Jana Mazáková, kontrolní pracovnice


25. 4. 2025




                                           7/7
