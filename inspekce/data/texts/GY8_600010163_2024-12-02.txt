                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1812/24-U
                                      Sp. zn. ČŠIU-S-364/24-U


Název                               Gymnázium Varnsdorf
Sídlo                               Střelecká 1800, 407 47 Varnsdorf
E-mail                              cunat@bgv.cz
IČO                                 47 274 751
Identifikátor                       600 010 163
Právní forma                        školská právnická osoba
Zastupující                         Ing. Bc. Jiří Jakoubek
Zřizovatel                          Biskupství litoměřické
Místo inspekční činnosti            Střelecká 1800, Varnsdorf
Inspekční činnost na místě          2. 12. 2024 − 4. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou, školním klubem a střediskem volného času podle příslušných školních vzdělávac íc h
programů.
Zjišťování a hodnocení naplnění školních vzdělávacích programů pro základní, střední
a zájmové vzdělávání a jejich souladu s právními předpisy a rámcovými vzdělávac ími
programy.
                                    Charakteristika
Právnická osoba Gymnázium Varnsdorf (dále „škola“) vykonává činnost střední školy,
střediska volného času a školního klubu. Ve střední škole vzdělává žáky v denní formě
vzdělávání v oboru vzdělání 79-41-K/81 Gymnázium (osmiletý vzdělávací program).
K 30. 9. 2024 škola vykázala 296 žáků v 10 třídách. V době inspekční činnosti se ve škole
vzdělávalo 13 žáků se speciálními vzdělávacími potřebami a tři žáci s mimořád ným
nadáním. Podle individuálního vzdělávacího plánu se vzdělávalo pět žáků.
Do zájmového vzdělávání ve středisku volného času bylo k 30. 10. 2024 zapsáno
556 účastníků ve 44 zájmových útvarech a do činnosti školního klubu bylo zapojeno celkem
164 účastníků.
Další informace o škole jsou k dispozici na webových stránkách školy www.bgv.cz.


                         Hodnocení podmínek vzdělávání
Škola v souladu se svou vizí vytváří vstřícné prostředí pro vzdělávání. Její prioritou je
výchova a kvalitní vzdělávání žáků v duchu křesťanských hodnot s aktivní podporou
všestranného rozvoje žákovy osobnosti. Ředitel školy v návaznosti na doporučení z minulé
inspekční činnosti stanovil jako hlavní cíle dalšího rozvoje postupnou modernizac i
materiálně technických podmínek pro vzdělávání a stabilizaci odborně kvalifikova né ho
pedagogického sboru. Vedení školy dílčí cíle pravidelně vyhodnocuje a spolu
s pedagogickými pracovníky stanovuje plány pro následující období. Společným úsilím se
vytčené cíle daří úspěšně naplňovat. K činnosti školy dlouhodobě přispívají také žáci
prostřednictvím školního parlamentu. Jeho zástupci se pravidelně setkávají s ředitelem
školy, pomáhají při organizaci různých školních akcí a veřejnost o nich informují
prostřednictvím školního časopisu. Zdařilá a funkční je spolupráce se širokou sítí sociálníc h
partnerů. Spolupráce se smluvními partnery i zahraničními školami, výměnné pobyty žáků,
organizace řady společných projektů a soutěží účelně přispívají k rozvoji klíčovýc h
kompetencí žáků včetně cizojazyčných komunikačních dovedností. K propagaci školy
a zvyšování zájmu o vzdělávání v ní přispívá realizace velkého množství školních
a mimoškolních aktivit, uskutečňování akcí pro zákonné zástupce žáků a veřejnost.
Bezproblémové fungování školy zabezpečuje účelné delegování jednotlivých kompetencí
včetně činnosti metodických orgánů, které jsou zapojeny do kontrolní činnosti, vyhodnocují
naplňování učebních osnov, sdílejí poznatky ze vzdělávacích akcí a vzájemných hospitací
pedagogů, organizačně zajišťují mimoškolní akce aj. Kontrolní činnost je systematická,
avšak zpětná vazba poskytovaná pedagogům není zcela účinná. Příležitostí pro zlepšení je
větší podpora a vzdělávání pedagogů v oblastech individualizace výuky, formativního
hodnocení a podpory žáků při práci s informačními zdroji.
Pedagogický sbor se podařilo stabilizovat, učitelé spolu efektivně spolupracují, předávají
si informace o žácích, o metodách a formách výuky. Další vzdělávání pedagogů vedení
školy podporuje, je zaměřeno na oblasti dle jejich zájmu i potřeb školy. Aktuálně je důraz
kladen zejména na zvýšení odbornosti dle profesního zaměření jednotlivých pedagogů.
Poradenské služby ve škole poskytuje výchovná poradkyně, metodička prevence a speciální
pedagožka. Systém poradenských služeb, vzájemná spolupráce a způsob sdílení informac í
s vyučujícími je funkční.




                                             2/7
Materiální podmínky pro naplňování stanovených vzdělávacích cílů jsou dobré. Prostředí
školní budovy je esteticky a výukově podnětné, vnitřní i vnější prostory se daří dle plánu
renovovat a modernizovat (nově vybudované odborné učebny a laboratoře).


                          Hodnocení průběhu vzdělávání
Sledovaná výuka v gymnáziu probíhala v přátelské pracovní atmosféře, nastavená pravidla
vzájemné komunikace byla respektována, do realizovaných aktivit se žáci zapojovali bez
obav z chyby. Většina vyučovacích hodin začínala seznámením s cílem hodiny, učitelé
kladli na žáky jasné požadavky a ověřovali, zda jim žáci porozuměli. Pro procvičování
probíraného tématu vhodně využívali samostatnou práci, při které žákům obvykle
poskytovali individuální podporu. Všichni žáci plnili obsahem i náročností stejné úkoly,
neměli možnost vybírat si zadání různé kognitivní náročnosti dle svých schopností
a dovedností. Někteří pedagogové vhodně propojovali probírané téma s běžným životem
a zkušenostmi žáků, názornost podporovali využíváním názorných pomůcek. Snažili se
vycházet z dosavadních znalostí a zkušeností žáků, podporovali jejich učení a podněcovali
je k diskuzi. K dobré kvalitě výuky přispívala odbornost pedagogů. Vzdělávací strategie
odpovídaly charakteru probíraného učiva. Při výkladu využívali pedagogové prezentační
techniku, méně však pracovali s informačními zdroji a podporovali kritické myšlení žáků.
Jen někteří učitelé shrnovali probírané učivo, nebo ověřovali dosažení cíle v závěru výuky
a rozvíjeli sebereflexi žáků. V některých hodinách byli žáci vedeni k jednoduché formě
sebehodnocení, formativní hodnocení pedagogové většinou nevyužívali. V některých
hodinách byly cíleně rozvíjeny postoje žáků.
Činnost střediska volného času a školního klubu je soustředěna do aktivit Akademie příslib u,
která je součástí školy od roku 2010 a nabízí množství zájmových útvarů (nejen sportovních,
kulturních, uměleckých, ale i vzdělávacích), které umožňují zájemcům nejen z řad žáků
školy, ale i externím účastníkům, smysluplně trávit volný čas a zároveň ho využít pro svůj
duševní i tělesný rozvoj v mnoha oblastech. Ve vybraných útvarech pravidelné zájmové
činnosti se účastníci aktivně věnovali pohybovým, výtvarným a praktickým dovednostem.
Učitelé svým přístupem účelně rozvíjeli zručnost jednotlivců a podporovali jejich zájem
o vykonávanou činnost.


                          Hodnocení výsledků vzdělávání
O průběhu vzdělávání jsou zákonní zástupci informováni prostřednictvím školního
informačního systému, žákovských knížek, na pravidelných čtvrtletních třídních schůzkách
a v případě potřeby při individuálních konzultacích. Pro ověřování dosahovaných výsledk ů
vzdělávání využívají pedagogové standardní evaluační nástroje. V hlavních předmětech
kurikula jsou žákům zadávány rozsáhlejší písemné práce ve čtvrtletí nebo po větších
tematických celcích. Výsledky vyhodnocují jednotliví učitelé a jsou diskutovány na
pedagogických radách. V prvním ročníku (v primě) jsou na začátku školního roku žákům
zadávány vstupní testy. Po jejich vyhodnocení se pedagogové ve výuce zaměřují na oblasti,
v nichž žáci nedosahují očekávané úrovně. Nejen žáci ohrožení školním neúspěchem, ale
i další zájemci využívají doučování, individuální konzultace nebo vzdělávací aktivity
Akademie příslibu. Účinnost této podpory potvrzují výsledky žáků na konci školního roku,
kdy prospívají všichni žáci. O dobrých výsledcích školy svědčí také výsledky externího
testování. Účinná podpora je žákům poskytována také při přípravě na maturitní zkoušku,
a to v rámci běžných hodin a volitelných seminářů. Úspěšnost a dobré výsledky dokládají


                                            3/7
výsledky školy při ukončování vzdělávání maturitní zkouškou. Obvykle jsou všichni žáci
nejpozději po podzimním zkušebním termínu úspěšní. Pouze ve zkušebním období roku
2024 neuspěl jeden žák v didaktickém testu z matematiky.
K motivaci a připravenosti žáků na další studium přispívají klasifikační týdny realizo va né
dvakrát za rok. Žáci podle ročníku konají čtyři až šest ústních zkoušek z předmětů, které si
zvolí nebo které jsou jim stanoveny. Při zkoušení jsou žáci často vedeni také
k sebehodnocení, které jim umožňuje uvědomit si vlastní schopnosti a dovednosti a kroky,
které jim pomohou v dalším učení. Další nástroj, který škola využívá k rozvoji zájmů
a komunikačních a digitálních kompetencí žáků, jsou ročníkové práce realizované v sedmém
ročníku (septimě). Téma si volí žáci po konzultaci s pedagogem. Při zpracování využíva jí
digitální technologie, výstup musí splňovat stanovená kritéria, svou práci pak obhajují před
komisí.
Žáci jsou motivování k účasti v předmětových olympiádách a dalších soutěžích rozmanité ho
zaměření. Často postupují do krajských kol. Významných úspěchů na republikové úrovni
dosáhli v literární soutěži nebo umělecké tvorbě, v předchozích letech také v programová ní.
Škola vhodně podporuje také sportovní aktivity, žáci se účastní soutěží, vrcholovým
sportovcům je umožněno vzdělávat se podle individuálního vzdělávacího plánu.
Prioritou školy je prevence školní neúspěšnosti a snaha předcházet předčasným odchodům
žáků ze vzdělávání. Škola má vytvořený efektivní systém podpory, který je účelně propojen
s mimoškolními aktivitami Akademie příslibu. V odůvodněných případech je možné využít
školní stipendium. Účinnost podpůrných opatření je pravidelně vyhodnocována a sledována .
Škole se daří identifikovat individuální potřeby žáků se speciálními vzdělávacími potřebami
i žáků nadaných, kterým dle potřeby poskytuje podporu. Konzultace jsou umožňovány také
pedagogům a zákonným zástupcům žáků. Speciální pedagožka má ve své náplni také
metodickou podporu vyučujícím, kteří se učí začleňovat žáky z odlišného kultur ního
prostředí. Žákům je nápomocna i při řešení jejich osobních problémů, v případě potřeby jim
poskytuje krizovou intervenci.
Kariérové poradenství zajišťuje výchovná poradkyně, která je žákům oporou při výběru
jejich dalšího studijního zaměření a profesního uplatnění formou individuálních konzultac í.
Při třídnických hodinách pomáhá žákům s rozvojem jejich studijních dovedností, posiluje
jejich osobnostní rozvoj, učí je překonávat překážky a rozvíjet cílevědomost a vytrvalost. Je
sledována úspěšnost žáků při přijetí na vysokou školu. Stáže na Juniorské Univerzitě
Karlově v průběhu studia účelně podporují motivaci žáků pro další vzdělávání.
Účelně nastavený systém primární prevence napomáhá k eliminaci výskytu rizikové ho
chování a pozitivně ovlivňuje přátelské vztahy mezi žáky a přispívá k jejich osobnostnímu
a sociálnímu rozvoji. Pro školu je prioritou prostředí, v němž se žáci cítí dobře a bezpečně,
a proto je pravidelně zjišťována kvalita vzájemných vztahů a jsou zařazovány různorodé
preventivní aktivity. Opěrným bodem jsou třídnické hodiny, na nichž spolupracují mediační
týmy, kde třídní peer mediátoři svým působením řeší komunikační či vztahové problémy
žáků. Další účinnou a osvědčenou strategií jsou aklimatizační pobyty pro první ročníky,
sportovní kurzy a četné projektové aktivity (aktuálně např. projekty Duševní zdraví, Klíč ke
vztahům) včetně tematicky zaměřených besed či exkurzí, kterých se žáci pravidelně účastní.
Dlouhodobě je škola zapojena do programu DoFe, který je pro žáky příležitostí k rozvoji
jejich osobního potenciálu i prosociálních dovedností včetně dobrovolnictví. Mnozí žáci
školy již získali mezinárodní ocenění bronzového a stříbrného odznaku.




                                            4/7
                                         Závěry
Vývoj školy
- Od poslední inspekční činnosti se podařilo stabilizovat pedagogický sbor, zvýšila se
  kvalifikovanost pedagogických pracovníků.
- Ke zlepšení podmínek pro vzdělávání žáků přispělo vybudování nových odborných
  učeben.
- I nadále přetrvává příznivá atmosféra pro vzdělávání,          účelná provázanost mezi
  vzděláváním a volnočasovými aktivitami.
- Na velmi dobré úrovni je i nadále systém poradenských služeb.
- Škola aktivně pokračuje ve využívání vhodně nastaveného systému projektových dnů
  a ročníkových prací.
Silné stránky
– Četná spolupráce se sociálními partnery včetně zahraničních přispívá k naplňování cílů
  vzdělávání a k rozvoji jazykových kompetencí žáků. (1.5)
– Dlouhodobě využívaný a funkční systém ověřování znalostí a dovedností žáků
  (klasifikační týden) motivuje žáky k dosahování dobrých výsledků ve vzdělávání. (5.1)
– Účelné propojení školy s Akademií příslibu významně přispívá k rozvoji osobností žáků
  a účastníků zájmového vzdělávání, podpoře jejich nadání, zájmů a v nemalé míře jejich
  studijní úspěšnosti. (5.3)
– Systematická práce školního poradenského pracoviště poskytuje žákům i pedagogům
  kvalitní poradenské služby. (6.2)
– Prezentace školy na veřejnosti vytváří pozitivní obraz o škole na veřejnosti, zapojení žáků
  do množství různorodých aktivit velmi dobře podporuje rozvoj jejich osobnostních
  a sociálních dovedností. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zlepšování
  kvality výchovně-vzdělávacího procesu. (2.3)
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V návaznosti na hospitační činnost poskytovat pedagogům účinnou metodickou podporu
  vedoucí ke zkvalitňování vzdělávacího procesu.
– Další vzdělávání pedagogů více zaměřit na slabé stránky ve výuce (individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji a rozvoj kritického myšlení).

                                            5/7
– Diferencovat a individualizovat výuku, pravidelně zařazovat práci s informačními zdroji
  a rozvíjet kritické myšlení žáků, zefektivnit práci se vzdělávacím cílem a využívat
  formativní hodnocení, které by podporovalo rozvoj každého žáka.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny školské právnické osoby Gymnázium Varnsdorf ze dne
      30. 6. 2016
 2.   Jmenování ředitele školské právnické osoby Gymnázium Varnsdorf Biskupstvím
      Litoměřickým dne 28. 5. 2013 s účinností od 1. 9. 2013
 3.   Výpisy z rejstříku škol a školských zařízení MŠMT (ze dne 29. 11. 2024)
 4.   Plán rozvoje Gymnázia Varnsdorf na období let 2024-2028 ze dne 2. 3. 2024
 5.   Plán kontrolní a hospitační činnosti včetně hospitačních záznamů, školní roky
      2023/2024 a 2024/2025 (vzorek)
 6.   Záznamy z pedagogických rad a metodických sdružení, školní roky 2023/2024
      a 2024/2025 (vzorek)
 7.   Školní vzdělávací programy vyučovaných oborů vzdělání platné ve školním roce
      2024/2025
 8.   Školní vzdělávací program pro středisko volného času s účinností od 2. 9. 2024
 9.   Školní vzdělávací program pro školní klub s účinností od 2. 9. 2024
10.   Školní řád s účinností od 2. 9. 2024
11.   Vnitřní řád školního klubu s účinností od 2. 9. 2024
12.   Vnitřní řád střediska volného času s účinností od 2. 9. 2024
13.   Plán dalšího vzdělávání pedagogických pracovníků, školní rok 2024/2025
14.   Personální dokumentace pedagogických pracovníků včetně osvědčení z dalšího
      vzdělávání vedená k termínu inspekční činnosti (vzorek)
15.   Školní matrika, školní roky 2023/2024, 2024/2025 do termínu inspekční činnosti
      (vzorek)
16.   Třídní knihy, školní roky 2023/2024, 2024/2025 do termínu inspekční činnosti
      (vzorek)
17.   Dokumentace k výchovnému poradenství a prevenci rizikového chování žáků vedená
      k datu inspekční činnosti
18.   Dokumentace k ukončování vzdělávání maturitní zkouškou, zkušební období 2023-
      2025
19.   Výroční zpráva, školní rok 2023-2024


                                          6/7
20.   Inspekční zpráva České školní inspekce č. j.: ČŠIU-48/16-U (ze dne 9. 2. 2016)
21.   Webové stránky školy: www.bgv.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka
28. 12. 2024




                                          7/7
