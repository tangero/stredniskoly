CSI0X00CBW5P




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-848/24-E
                                       Sp. zn. ČŠIE-S-134/24 E


Název                               Integrovaná střední škola Moravská Třebová
Sídlo                               Brněnská 1405/41, Předměstí,
                                    571 01 Moravská Třebová
E-mail                              info@issmt.cz
IČO                                 15 034 496
Identifikátor                       600 012 816
Právní forma                        příspěvková organizace
Zastupující                         Mgr. Jana Pekáriková
Zřizovatel                          Pardubický kraj
Místo inspekční činnosti            9. května 496, Moravská Třebová
                                    Brněnská 1405, Moravská Třebová
                                    Dukelská 1310, Moravská Třebová
                                    J. K. Tyla 1275, Moravská Třebová
                                    Wolkerova alej 92, Svitavy
Inspekční činnost na místě          22. až 25. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.
                                   Charakteristika
Škola vykonává činnost střední školy, domova mládeže a školní jídelny. Vzdělávání je
realizováno na čtyřech pracovištích v Moravské Třebové a ve Svitavách. V denní formě
vzdělávání jsou vyučovány obory vzdělání s výučním listem 65-51-H/01 Kuchař – číšník,
23-55-H/01 Klempíř a 36-67-H/01 Zedník s délkou vzdělávání tři roky, obory vzdělání
ukončované maturitní zkouškou 65-42-M/01 Hotelnictví, 68-42-M/01 Bezpečnostně právní
činnost a 75-41-M/01 Sociální činnost s délkou vzdělávání čtyři roky. Ke dni zahájení
inspekční činnosti škola vykazovala celkem 371 žáků (proti poslední inspekční činnosti
nárůst téměř o 90 žáků), což tvořilo více než 77 % z nejvyššího povoleného počtu žáků.
Nejvyšší počty žáků byly v době inspekční činnosti v oborech vzdělání 68-42-M/01
Bezpečnostně právní činnost (172 žáků), nejnižší v oboru vzdělání 23-55-H/01 Klempíř
(3 žáci). Škola aktuálně evidovala 22 žáků se speciálními vzdělávacími potřebami (z nich
dva žáci se vzdělávali podle individuálního vzdělávacího programu) a pět žáků s odlišným
mateřským jazykem.
Od minulé inspekční činnosti došlo ke změně na místě ředitelky školy, ukončeno bylo
vzdělávání v oboru vzdělání s výučním listem 65-51-E/01 Stravovací a ubytovací služby.


                         Hodnocení podmínek vzdělávání
Ředitelka školy naplňuje směřování a postupy školy, které definovala v souvislosti s vlastní
vizí v koncepci rozvoje školy (moderní a přátelská škola s korektními vztahy mezi všemi
zainteresovanými ve vzdělávání jako podpora pro kvalitní odborné vzdělávání). V rámci
demokratického přístupu se ředitelka účelně dělí o část kompetencí (a s tím souvisejíc í
odpovědnost) se svým zástupcem a vedoucí učitelkou praktického vyučování. Pedagogické
rady a provozní porady jsou pro vedení školy podnětné, zápisy jsou vedeny tak, aby
umožňovaly průběžně sledovat a hodnotit vzdělávací proces. Také činnost předmětových
komisí je pro řízení školy přínosná.
Vedení plánuje a vyhodnocuje fungování a provoz školy včetně výsledků pedagogického
procesu. Hospitační činnost ze strany vedení školy prokazatelně probíhá v dostatečné míře,
součástí záznamů jsou i dobře pojmenované slabé stránky a doporučení. Přínosem
pro zvyšování kvality vzdělávání je dobrá znalost prostředí i vztahů ve škole, probíhajíc í
vzájemné hospitace mezi vyučujícími a nastavení funkčního systému uvádění začínajíc íc h
učitelů. Je zřejmý nejen důraz na kvalitu vzdělávání, ale škola chce být i příjemným
a bezpečným místem.
Výuku zajišťovalo v době inspekční činnosti 45 pedagogických pracovníků. Téměř 90 %
z nich splňuje požadavky na potřebnou kvalifikaci. Kromě jednoho učitele odborných
předmětů tříd oboru vzdělání 68-42-M/01 Bezpečnostně právní činnost i požadavky
stanovené Ministerstvem vnitra na praxi u bezpečnostních sborů nebo v organiza c íc h
zabývajících se prevencí kriminality. Bohaté odborné zkušenosti učitelů odborných
předmětů bezpečnostně právního oboru jsou nesporným přínosem pro výuku žáků. Učitelé
se zapojují do dalšího vzdělávání pedagogických pracovníků, více než deset z nich se
v loňském školním roce zúčastnilo odborných stáží v několika evropských státech.
Materiální podmínky školy umožňují naplňování školních vzdělávacích programů. Škola má
k dispozici dostatek učeben, odborných pracoven a dílen včetně tělocvičny s mobilním
tatami, sálu na nácvik úderových technik a čtyř odborných učeben pro střeleckou přípravu
a kriminalistiku. Od poslední inspekční činnosti došlo k rekonstrukci a kompletnímu
zateplení budovy v ulici 9. května, kam je soustředěna výuka tříd oboru vzdělání 68-42-M/01


                                            2/9
Bezpečnostně právní činnost. Učebny byly vybaveny pro potřeby výuky odborných
předmětů např. kriminalistiky, ochrany majetku a osob, bezpečnostní přípravy a střelecké
přípravy, revitalizací a doplněním knižního fondu prošla školní knihovna. Opraveny byly
také prostory pro výuku odborného výcviku technických oborů 23-55-H/01 Klempíř
a 36-67 H/01 Zedník. Pro praktickou výuku oboru vzdělání 65-51-H/01 Kuchař – číšník
slouží moderně vybavené odloučené pracoviště ve Svitavách (středisko odborného výcviku
školní restaurace Fabrika). Toto zařízení veřejného stravování mj. poskytuje stravovací
služby veřejnosti a umožňuje tak optimální propojení a návaznost teoretické výuky s praxí
v reálném prostředí. Stav tří starších budov vede ředitelku k dlouhodobému plánování
údržby a sdružování potřebných finančních prostředků. Učebny i společné prostory jsou
vybaveny nástěnkami a plakáty, které umožňují prodlouženou expozici učiva.
Součástí školy je domov mládeže, který zajišťuje činnost úseku výchovy mimo vyučová ní
v objektu na adrese Brněnská 1405. Ve školním roce 2022/2023 byla po dlouhé době využita
maximální kapacita 108 ubytovaných. Prostředí domova mládeže se škola snaží zlepšovat
ve spolupráci se zřizovatelem, nicméně se zatím nepodařilo najít finanční prostředky zvláště
na modernizaci sociálních zařízení (toalety, sprchy), které jsou výrazně opotřebované.
Škola provozuje doplňkovou činnost (např. stravování cizích strávníků ve školní jídelně,
ubytovací služby, svářečskou školu). V roce 2023 v rámci projektu Erasmus+ proběhla
zahraniční odborná praxe žáků oboru vzdělání 75-41-M/01 Sociální činnost a tzv.
„stínování“ několika učitelů v Německu.


                          Hodnocení průběhu vzdělávání
Společným rysem všech sledovaných hodin byla klidná, přátelská a navzájem vstřícná
atmosféra. Příprava vyučujících na výuku byla dobrá, hodiny naplněné, s promyšle no u
organizací ve smyslu využitých forem a metod. Ve většině hodin byla zaznamenána v úvodu
i průběhu hodiny dobrá práce s pedagogickým cílem zaměřeným na to, co se mají žáci naučit
nebo procvičit. Často se vyučující snažili na začátku hodiny zopakovat učivo z předchozí
hodiny a navázat na něj. Funkční byla motivace žáků, kteří věděli co a proč se budou učit.
V hodinách všeobecně vzdělávacích předmětů převažovaly velmi dobré pedagogické
přístupy ke vzdělávání žáků, nejčastěji frontální styl výuky s občasným účelným využitím
řízeného rozhovoru (pouze ojediněle byl učitel jediným zdrojem informací, což vedlo žáky
k pasivitě a přebírání a opisování hotových poznatků bez chápání souvislostí). Zazname ná no
bylo účelné zařazování párové práce žáků. Pozitivním zjištěním bylo také využí vá ní
samostatné práce s pracovními listy jako reakce na jejich rozdílné tempo práce i úroveň
dovedností, přičemž učitelé poskytovali vhodnou individuální dopomoc některým žákům.
V českém jazyce učitelky často vedly žáky k práci s textem, pracovními listy i k rozvoji
čtenářství. V cizích jazycích frontální výuku doplňovala samostatná práce žáků a rozhovory
ve dvojicích, případně krátké skupinové práce. Diferenciace obtížnosti úloh vzhlede m
ke studijním předpokladům žáků byla ojedinělá, individuální vzdělávací potřeby jednotlivc ů
téměř nebyly rozlišovány. Podpora žáků se speciálními vzdělávacími potřebami byla
zaznamenaná zejména na úrovni individuální dopomoci. Zpětnou vazbu o pochopení učiva
žáky získávali občas učitelé v průběhu výkladu. Didaktickou techniku používa li
na promítání interaktivních učebnic a prezentací. Vyhledávání informací nebylo nijak cíleně
podporováno. Ve většině sledovaných hodin ověřovali učitelé zpětnou vazbu o učebním
pokroku žáků dotazováním sami, dosažení vzdělávacího cíle výuky ověřovali řízeným
rozhovorem s žáky nebo společnou kontrolou výsledků řešených úloh. Zaznamenány byly
i velmi zdařilé závěry se sebehodnocením žáků, vzájemným vrstevnickým hodnocením,


                                            3/9
čemuž také napomáhají realizované hospitace a jejich vyhodnocování. Formativní
hodnocení ze strany vyučujících (zvláště navázané na zhodnocení splnění cíle) ale nebylo
obvyklé. Doporučením je ve výuce zařazovat cíleně úlohy gradované obtížnosti pro žáky
s vyšším učebním potenciálem nebo věnovat více času diskusi s žáky o účelnosti různých
strategií řešení úloh. Doporučením je také ve výuce společenskovědních předmětů více
zařazovat vzájemnou diskusi mezi žáky o jejich postojích k nastoleným učebním otázkám
a také více je podporovat ke kritickému myšlení v souvislostech uváděním problémovýc h
témat. Vhodně byly využívány učební pomůcky k vizualizaci učiva (mechanické modely
těles, MS Excel ke zpracování výsledků praktické úlohy, výukový software, grafický tablet
apod.).
Sledované hodiny odborných předmětů probíhaly nejčastěji frontálním způsobem, kdy
těžiště výuky bylo především na učiteli a žáci byli po celou dobu výuky pasivní.
Zaznamenány byly i kooperativní metody práce, skupinová či práce ve dvojicích, které vedly
žáky ke spolupráci, argumentování vlastních návrhů řešení formou diskuse. K výsledku
uměli dojít formou konsensu. Při zadání samostatné práce žáci často a účelně využívali různé
zdroje k vyhledávání potřebných informací, odborné učebnice a školní notebooky. Občas
byl problém s připojením na školní internet, žáci využívali i vlastní mobilní telefony.
Příležitost je ve zlepšení školní internetové sítě, aby bylo možné efektivněji využívat
digitální technologie. V takto vedené hodině žáci byli aktivně zapojeni do výuky a bylo
zřejmé, že jsou na tento průběh zvyklí. Diskutovali na dané téma a vyvozovali závěry.
Při komunikaci žáci správně používali odbornou terminologii, uměli vhodně propojit
vědomosti z jiného předmětu, dodržovali pravidla komunikace. Výklad učitelé doplňovali
prezentacemi, jako vhodnou podporu názornosti a pro snazší pochopení učiva. Zpětnou
vazbu o pochopení učiva žáky někteří učitelé získávali průběžně kladením problémovýc h
otázek. Sledované hodiny byly vedeny odborně správně, byly aplikovány platné právní
normy vztahující se k oboru vzdělání, učitelé často vycházeli z poznatků a zkušeností, které
žáci získali při praktickém vyučování v reálných provozech. Ve většině těchto hodin
z nedostatku času chybělo závěrečné vyhodnocení cíle, hodina často končila se zvoněním,
kdy učitel rychle shrnul probírané učivo. Prostor pro žáky a jejich sebereflexi nebyl
zaznamenán téměř v žádné hodině. Velkým přínosem pro rozvoj odborných kompetencí
žáků je realizace modelových situací v průběhu vzdělávání zejména v oboru vzdělání
68-42-M/01 Bezpečnostně právní činnost.
Na pracovištích odborného výcviku byla zřejmá pozitivní a přátelská pracovní atmosféra.
Učitelé přistupovali k jednotlivým žákům s ohledem na jejich individuální vzdělávac í
potřeby, byli vstřícní a empatičtí, vhodně je motivovali. V průběhu plnění zadaných úkolů
je kontrolovali a s citem pracovali s chybou, poskytovali jim potřebnou podporu. Odborný
výcvik gastronomických oborů byl hospitován na školním pracovišti odborného výcviku
a smluvním pracovišti ve Svitavách. Žáci se v reálném prostředí školní restaurace učí
pracovat samostatně a nést odpovědnost za kvalitu své odvedené práce pod vedením učitelů
odborného výcviku. Dílčí odborné činnosti plní v rámci instruktáží. Žáci byli důsledně
vedeni k dodržování hygienických a bezpečnostních předpisů i osobní hygieně, vhodně
využívali potřebné pracovní pomůcky a jednotné školní pracovní oblečení. Během výuky
byla účelně využita práce s chybou i sebehodnocení žáků. Výuka oboru vzdělání 23-55-H/01
Klempíř byla sledována v kvalitně vybavených školních dílnách. Žáci pracovali na jednotně
zadaném úkolu samostatně a bylo zřejmé, že jejich dovednosti jsou výrazně rozdílné. Někteří
chybovali a výrobek již v průběhu práce museli opravovat, či začínat znovu. Závěrečné
zhodnocení výuky provedl pouze učitel, žáci nedostali příležitost k vlastnímu či vzájemné mu
hodnocení kvality práce. Zde je příležitost ke zlepšení, aby se žáci učili samostatnému,
souvislému verbálnímu projevu, který potřebují k úspěšnému vykonání závěrečné zkoušky.


                                            4/9
Odborná praxe žáků oboru vzdělání 68-42-M/01 Bezpečnostně právní činnost (2 týdny
ve 3. ročníku) je realizována u smluvních partnerů, kteří svou činností odpovídají zaměření
tohoto oboru vzdělání např. Městská policie Moravská Třebová, Okresní soud Svitavy.
Škola o proběhlé odborné praxi získává zpětnou vazbu prostřednictvím hodnocení žáka
zaměstnancem smluvního partnera. Jeden týden v prvním a druhém ročníku absolvují žáci
kurz rozvoje odborných dovedností. Žáci oboru vzdělání 75-41-M/01 Sociální činnost
navštěvují v rámci praxe např. pečovatelskou službu, domov pro seniory, denní a týdenní
stacionáře, odlehčovací služby, středisko výchovné péče, speciální mateřskou školu apod.
Činnost domova mládeže je organizována ve čtyřech výchovných skupinách. Pro ubytované
je vytvářeno pozitivní přátelské prostředí, je zajištěna podpora učení i efektivní využívá ní
volného času. Žáci mohou využívat nejen klubovny přímo v domově mládeže, ale také
tělocvičnu a posilovnu školy. Z dalších kroužků a aktivit si mohou ubytovaní vybrat
například vaření, různé tvořivé činnosti, sportovní kroužky nebo cílenou pomoc s přípravou
na vyučování. Dále domov mládeže organizuje různé akce ve vlastních prostorách i mimo,
které podporují utváření pozitivních vztahů mezi ubytovanými. Vychovatelé spolupracují
s ostatními pedagogy školy, zajímají se o případné problémy ubytovaných a řeší je.


                          Hodnocení výsledků vzdělávání
Celkové ročníkové výsledky žáků jsou na dobré úrovni, míra neúspěšnosti je nízká.
V oborech vzdělání s maturitní zkouškou ve školním roce 2022/2023 z celkového
počtu 278 žáků absolvovalo ročník s vyznamenáním 13 %, neprospěli tři žáci. V oborech
vzdělání se závěrečnou zkouškou z 53 žáků neprospěli pouze tři. V posledních dvou školních
rocích byly zjištěny velké rozdíly v hodnocení výsledků vzdělávání žáků mezi prvním
a druhým pololetím. Opakovaně byly v prvním pololetí počty žáků ohrožených školní
neúspěšností napříč všemi obory vzdělání (neprospívajících, nehodnocených z důvodů vyšší
absence) až trojnásobně vyšší než ve druhém pololetí. Doporučením je ověřit příčiny tohoto
opakovaného jevu a zjistit, do jaké míry má uvedená rozdílná klasifikace žáků v uvedených
obdobích adekvátní vypovídací hodnotu o jejich reálných znalostech a dovednostech.
Zejména se tento jev týká žáků v oboru vzdělání 75 41-M/01 Sociální činnost, protože v roce
2023 dosáhla hrubá neúspěšnost žáků (podíl žáků, kteří u maturitní zkoušky neuspěli nebo
ji nekonali a žáků, kteří byli k maturitní zkoušce přihlášeni) ve společné části maturitní
zkoušky bezmála 50 %. V případě závěrečných zkoušek z celkového počtu 15 absolvujíc íc h
žáků prospěli v roce 2023 všichni.
Škola ročníkovou klasifikaci žáků i jejich úspěšnost při maturitních a závěrečnýc h
zkouškách sleduje a vyhodnocuje, o výše uvedených tendencích horších výsledků ví a snaží
se analyzovat jejich důvody. Některá z negativních hodnocení odpovídají různému
studijnímu potenciálu žáků. Doporučením je zaměřit se zejména u předmětů společné části
maturitní zkoušky na nastavené způsoby hodnocení a také na častější využívání formativníc h
prvků hodnocení.
V míře přiměřené k chování a prospěchu žáků škola využívá udílení výchovných opatření,
v případě kázeňských opatření to značí dobrou práci na úrovni prevence negativního chování
žáků. Hodnocení chování sníženým stupněm se také týká pouze několika jednotlivc ů.
Negativním zjištěním byl ve školním roce 2022/2023 velmi vysoký počet neomluve nýc h
absencí žáků oborů vzdělání se závěrečnou zkouškou (např. téměř 20 neomluvených hodin
v průměru na žáka za druhé pololetí školního roku 2022/2023) vypovídající o menší
účinnosti preventivních opatření k řešení záškoláctví. Doporučením je přijmout opatření ke
snížení vysoké neomluvené absence uvedených žáků, využít lze při analýze důvodů


                                            5/9
i dotazníková šetření pro žáky a zákonné zástupce nebo diskutovat důvody na úrovni
žákovského parlamentu.
Stipendijní řád platný od 1. 9. 2021 umožňuje za daných podmínek motivovat žáky měsíčně
částkou mezi 400,- až 700,- Kč, což škola využívá.
Poradenské služby jsou zajištěny prostřednictvím zkušených pracovnic (výchovná
poradkyně a metodička prevence), které úzce spolupracují a jsou vzájemně zastupite lné,
i když kompetence mají jasně rozdělené. Výchovná poradkyně velmi přehledně
a systematicky eviduje žáky se speciálními vzdělávacími potřebami a dobře spolupracuje se
školskými poradenskými zařízeními v oblasti vzdělávání těchto žáků. Pravidelně předává
informace o vzdělávacích potřebách těchto žáků ostatním pedagogům, kteří v době inspekce
byli informováni. Metodička prevence ve své činnosti vychází z aktuálně platného
a pravidelně vyhodnocovaného preventivního programu, ve spolupráci s výchovno u
poradkyní řeší výchovné problémy žáků, obě poskytují osobní konzultace žákům podle
jejich potřeb. Rizikové chování se daří podchytit již v jeho počátku a eliminovat závažné
dopady.
Škola je zapojena do práce Asociace kuchařů a cukrářů ČR. Žáci gastronomických oborů se
pravidelně zúčastňují soutěží odborných dovedností, ve kterých dosahují velmi dobrých
výsledků. Žáci ostatních tříletých oborů se vlivem nízkého počtu v posledních několika
letech odborných soutěží neúčastnili. Žáci 68-42-M/01 Bezpečnostně právní činnost byli
úspěšní v celorepublikové soutěži v poskytování první pomoci. Škola pořádá zážitkově
motivační aktivity ve spolupráci s Policií ČR, Vězeňskou službou ČR a Celní správou ČR,
zajišťuje zájmový kroužek Sebeobrana. Spolupráce se sociálními partnery všech
vyučovaných oborů vzdělání probíhá na odpovídající úrovni. Za účelem hlavně posílení
jazykové dovednosti se žáci účastnili v posledních letech studijních výjezdů do Německa,
Francie a Anglie.


                                         Závěry
Vývoj školy
– změna na místě ředitele školy
– zlepšení materiálních podmínek vzdělávání
– ukončeno vzdělávání v oboru vzdělání s výučním listem 65-51-E/01 Stravovací
  a ubytovací služby
Silné stránky
– vedení školy cíleně a systematicky řídí, monitoruje a vyhodnocuje práci školy (2.1)
– pedagogové spolupracují, efektivně si předávají poznatky navzájem (3.3)
– pozitivní, partnerská a podporující atmosféra napříč celou školou (1.4)
– využívání vzájemných      hospitací   jako formy   dalšího   vzdělávání   pedagogickýc h
  pracovníků (2.3)
– přístup zvláště učitelů odborného výcviku s ohledem na individuální vzdělávací potřeby
  žáků, jejich vstřícnost a empatie, schopnost vhodně žáky motivovat, v průběhu práce
  s citem pracovat s chybou (6.2)
– velmi dobré materiální podmínky a zázemí oboru vzdělání 68-42-M/01 Bezpečnostně
  právní činnost (2.4)


                                           6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší objektivita hodnocení výsledků vzdělávání; proti žákům srovnatelných oborů v ČR
  vykazují žáci oboru vzdělání 75-41-M/01 Sociální činnost opakovaně vyšší neúspěšnost
  ve společné části maturitní zkoušky (5.2)
– ne zcela efektivní práce s časem v hodinách odborných předmětů, kdy v závěru chyběl
  prostor pro vyjádření a sebereflexi žáků a vyhodnocení, zda bylo dosaženo v úvodu
  stanoveného cíle (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– využívat formativního hodnocení s následným uplatněním ve výuce
– zlepšit strukturu hodin, v závěru na shrnutí a fixaci poznatků, zhodnocení hodiny, zaměřit
  se na stanovení vyšších výukových cílů než pouhé zapamatování
– v odborném výcviku více zapojovat žáky do komentování a hodnocení své práce, aby
  uměli samostatně, souvisle hovořit s využitím odborné terminologie
– zlepšit připojení ke školní elektronické síti, aby bylo možné efektivněji využívat digitá lní
  technologie ve výuce
– více zapojovat žáky do fixace probraného učiva, ve výuce zařazovat cíleně úlohy
  gradované obtížnosti pro žáky s vyšším učebním potenciálem
– více zařazovat vzájemnou diskusi mezi žáky o jejich postojích k nastoleným učebním
  otázkám a také více je podporovat ke kritickému myšlení v souvislostech uváděním
  problémových témat, účelně využívat průběžné i závěrečné formativní hodnocení
  ve výuce
– analyzovat důvody a následně přijmout opatření ke snížení neomluvené absence
– ověřit a vyhodnotit příčiny velkých rozdílů v hodnocení výsledků v prvním a druhém
  pololetí v oboru vzdělání 75 41-M/01 Sociální činnost a přijmout adekvátní opatření


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                             7/9
           Seznam dokladů, o které se inspekční zjištění opírají
 1.   Koncepce rozvoje školy, ze 7. 10. 2018
 2.   Střednědobý plán rozvoje 2020–2024; Plán výchovně vzdělávací práce a organizace
      školního roku 2023/2024
 3.   Školní vzdělávací programy, platné ve školním roce 2023/2024
 4.   Školní řád střední školy, platný k termínu inspekční činnosti
 5.   Zápisy z jednání pedagogické rady, školní rok 2022/2023 a aktuální (výběr)
 6.   Rozvrhy hodin tříd, školní rok 2023/2024
 7.   Matrika, školní rok 2023/2024
 8.   Třídní knihy, školní rok 2023/2024
 9.   Výroční zpráva o činnosti školy, školní rok 2022/2023
10.   Inspekční zpráva čj. ČŠIE-876/17-E, ze dne 30. 10. 2017
11.   Dokumentace školních poradenských služeb vedená ve školním roce 2023/2024
12.   Zápisy předmětových komisí vedené ve školním roce 2023/2024
13.   Hospitační záznamy ředitelky školy a jejího zástupce, školní rok 2023/2024
14.   Záznamy o vzájemných hospitacích učitelů (přehled) za 1. a 2. pol. školního roku
      2023/2024
15.   Elektronická evidence učiva, docházky a klasifikace v odborném výcviku oboru
      vzdělání 23-55-H/01 Klempíř, vedená ve školním roce 2023/2024
16.   Rozvrh vyučování odborného výcviku, školní rok 2023/2024
17.   Opatření ředitelky ISŠ Moravská Třebová o finančním a hmotném zabezpečení žáků
      konajících produktivní práci čj. ISŠ/13/2024, ze dne 3. 1. 2024




                                         8/9
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor, vedoucí inspekčního týmu

 Mgr. Hana Rozsypalová, školní inspektorka

 Mgr. Hana Řebíčková, školní inspektorka
 Mgr. Martin Valášek, školní inspektor

 Bc. Daniela Růžová, kontrolní pracovnice
 Mgr. Alena Kloučková, přizvaná osoba,
 odbornice na gastronomii
 Mgr. Michal Peterka, přizvaná osoba,
 odborník na bezpečnostně právní činnost
 plk. Mgr. Jaromír Tobiáš, přizvaná osoba,
 odborník na bezpečnostně právní činnost



Dne 23. 5. 2024




                                             9/9
