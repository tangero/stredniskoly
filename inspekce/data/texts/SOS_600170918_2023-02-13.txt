CSI0X00B3PS8
Počet listů: 5




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-135/23-L


Název                               Střední škola, Lomnice nad Popelkou,
                                    Antala Staška 213, příspěvková organizace
Sídlo                               Antala Staška 213, 512 51 Lomnice nad Popelkou
E-mail                              skola@skola-lomnice.cz
IČO                                 15 043 151
Identifikátor                       600 170 918
Právní forma                        příspěvková organizace
Zastupující                         Mgr. Václav Šimůnek
Zřizovatel                          Liberecký kraj
Místa inspekční činnosti            Antala Staška 213, Josefa Jana Fučíka 80,
                                    K Babylonu 1205, Lomnice nad Popelkou
Inspekční činnost na místě          13.−16. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, se zaměřením na neúspěšnost žáků ve společné části maturitní zkoušky.
Hodnoceným obdobím jsou školní roky 2020/2021 až 2022/2023 k datu inspekční činnosti.
                                    Charakteristika
Střední škola, Lomnice nad Popelkou, Antala Staška 213, příspěvková organizace (dále
„škola“, „instituce“) vykonává činnost střední školy, domova mládeže a školní jídelny
s nejvyššími povolenými počty 500 žáků, 175 lůžek a 500 stravovaných.
Ve školním roce 2022/2023 se ve škole vzdělávají žáci v šesti oborech denní formy
vzdělávání, a to ve čtyřletých s maturitní zkouškou 65-42-M/02 Cestovní ruch a 53-41-M/02
Nutriční asistent a v tříletých s výučním listem 29-54-H/01 Cukrář, 65-51-H/01 Kuchař –
číšník, 29-51-E/01 Potravinářská výroba (zaměření Cukrářská výroba) a 65-51-E/01
Stravovací a ubytovací služby (zaměření Kuchařská výroba). Třetím rokem škola nepřijímá
ke vzdělávání uchazeče do oboru 65-41-L/01 Gastronomie a do nástavbového studia
v dálkové formě vzdělávání 64-41-L/51 Podnikání. V novém oboru vzdělání s maturitní
zkouškou Nutriční asistent, který je v Libereckém kraji ojedinělý, studují žáci od školního
roku 2020/2021.
K datu inspekční činnosti se v 13 třídách vzdělávalo 247 žáků, z toho 99 v oborech vzdělání
s maturitní zkouškou, 106 v oborech vzdělání s výučním listem kategorie H a 42 žáků
v oborech vzdělání s výučním listem kategorie E. Nejvyšší povolený počet žáků školy byl
naplněn ze 49 %. Instituce eviduje 10 žáků s potřebou podpůrných opatření převážně
druhého a třetího stupně, z nichž se jeden vzdělává podle individuálního vzdělávacího plánu,
pro devět žáků byly vypracovány plány pedagogické podpory. Školu navštěvuje osm žáků
s odlišným mateřským jazykem, z toho dva jsou azylanti nebo žadatelé o azyl, osoby
s doplňkovou nebo dočasnou ochranou v České republice, ostatní jsou cizinci s trvalým
pobytem v České republice. V domově mládeže bylo k datu inspekční činnosti ubytováno
ve třech výchovných skupinách 57 žáků. Zájem uchazečů o vzdělávání ve škole se od
poslední inspekční činnosti v roce 2017 mírně zvýšil.
Instituce je vzdělávacím subjektem spjatým s tradicí regionálního potravinářské ho
průmyslu. Je členem Asociace kuchařů a cukrářů České republiky, z. s., Asociace
vzdělávacích zařízení pro rozvoj venkovského prostoru, Sdružení pro rozvoj Cestovního
ruchu v Libereckém kraji a Asociace průvodců České republiky o. s. Dlouhodobě realizuje
aktivity v oblasti dalšího profesního vzdělávání a ověřování znalostí profesních kvalifikací.


                         Hodnocení podmínek vzdělávání
Koncepce rozvoje školy vychází zejména z požadavků zřizovatele a společenské poptávky
na trhu práce. Škola na základě vlastní analýzy silných a slabých stránek formulovala reálné
strategické cíle svého dalšího rozvoje. Ředitel školy, který splňuje předpoklady pro výkon
funkce a zastává ji pátým rokem, využívá při určení postupů k dosažení těchto cílů
mnohaletých manažerských zkušeností v pozici zástupce ředitele školy. Převážnou část
vytyčených záměrů, např. propojování teoretické výuky s praxí, rozšíření a stabilizace
vzdělávací nabídky, mezioborová prostupnost, zkvalitňování materiálních podmínek
vzdělávání, se daří postupně úspěšně realizovat.
Nastavená organizační struktura koresponduje s velikostí a zaměřením školy. Delegová ní
dílčích řídících kompetencí podporuje efektivitu řízení. Systém pravidelných porad
vedoucích pracovníků umožňuje operativně řešit úkoly či problémy. Účinnost
pedagogického vedení je zvyšována podněty z porad metodických orgánů. Kontrolní
a hospitační činnost je realizována ředitelem školy, jeho dvěma zástupci pro teoretickou
výuku a praktické vyučování a vedoucí vychovatelkou domova mládeže. Příležitostí pro
zlepšení práce vedení školy je zvýšení četnosti hospitační činnosti a její zaměření na využití


                                            2/10
širšího spektra motivačních a aktivizujících didaktických postupů, forem a metod práce
zejména v hodinách všeobecně vzdělávacích předmětů.
Naplňování dlouhodobého plánu rozvoje školy podporují přínosné partnerské vztahy. Škola
promyšleně rozvíjí spolupráci zejména s profesními a sociálními partnery s cílem doplňovat
odbornou složku vzdělávání a modernizovat své materiální vybavení. V rámci odborné
praxe oboru vzdělání Cestovní ruch navázala kontakt s regionálními instituce mi.
S odborníky z praxe spolupracuje při teoretickém i praktickém vyučování pořádáním besed,
odborných ukázek, zapojením odborníků do výuky odborného výcviku a zprostředkováním
nabídek zaměstnání. Ukončování vzdělávání žáků oborů s výučním listem se aktivně účastní
odborníci z praxe jmenovaní Hospodářskou komorou České republiky. Členství školy
v odborných asociacích poskytuje příležitosti pro navazování kontaktů s uznávanými
odborníky, účast žáků v soutěžích a sledování moderních trendů. V rámci partnerských
aktivit jsou pro žáky školy organizovány odborné semináře a kurzy (barmanský, baristický).
Prezentace školy na veřejnosti má pozitivní vliv na profesní rozvoj žáků. Škola se ve
spolupráci s regionálními partnery již tradičně podílí na zajištění řady významnýc h
společenských, kulturních či sportovních akcí (Food festival v Lomnici nad Popelkou,
Memoriál Ludvíka Daňka v Turnově aj.). Aktivní činnost žákovského parlamentu
a stravovací komise ve škole je přínosná pro rozvoj demokratických hodnot.
Podporu osobnostního rozvoje žáků zajišťuje rovněž školní poradenské pracoviště. Silnou
stránkou školy je přívětivé klima otevřené a vstřícné potřebám všech žáků. Výchovná
poradkyně se v dané problematice všestranně orientuje a přistupuje k ní zodpovědně
a citlivě. Poradenské služby zaměřuje prioritně na pomoc žákům s riziky neúspěšnosti,
poskytuje individuální konzultace žákům i jejich rodičům. Koordinuje spolupráci se
školskými poradenskými zařízeními a poskytování podpůrných opatření jednotlivým žákům
ve škole. Dlouhodobě problematickým jevem, který negativně ovlivňuje průběžné i celkové
výsledky vzdělávání ve všech oborech vzdělání, je vysoká absence žáků. Výchovná
poradkyně a školní metodik prevence se ve spolupráci s vedením školy a třídními učiteli
prokazatelně absencí žáků zabývají, nedaří se však vytvořit dostatečně účinné mechanis my
k výraznému snížení počtu zameškaných hodin zejména u zletilých žáků. Příležitostí je
navázání spolupráce se školním psychologem.
Personální podmínky umožňují realizaci vzdělávacíc h programů. Přímou pedagogickou
činnost ve škole vykonává 37 pedagogických pracovníků, z nichž většina splňuje
předpoklady odborné kvalifikace. Předností pedagogického sboru jsou odborná erudice,
propojenost učitelů s reálnou praxí, vzájemná spolupráce a vysoký stupeň loajality se školou.
Výuka předmětů společné části maturitní zkoušky (český jazyk a literatura, matematika, cizí
jazyky) byla k termínu inspekční činnosti vedena deseti odborně kvalifikovanými pedagogy,
z nichž všichni měli příslušnou předmětovou specializaci. Další vzdělávání pedagogickýc h
pracovníků je realizováno na základě plánů osobního profesního rozvoje pedagogů.
V posledních dvou školních letech bylo jen v nízké míře zaměřeno na oblast forem a metod
výuky, v tomto ohledu nekoresponduje plně s potřebami školy.
Od posledního inspekčního hodnocení se zlepšily prostorové a materiální podmínky.
Instituce sídlí v moderně zrekonstruované budově v ulici Antala Staška, kde probíhá
teoretická výuka a část odborného výcviku. Většina prostor je bezbariérově přístupná. Žáci
se vzdělávají v podnětném a udržovaném prostředí, které se pozitivně odráží ve formová ní
jejich osobnosti. Motivačně působí prezentace jejich úspěchů ve vestibulu hlavní budovy.
Část odborného výcviku probíhá na odloučeném pracovišti v ulici Josefa Jana Fučíka, kde
jsou pro výuku k dispozici velmi dobře vybavené dílny pro cukrářské obory a kuchyně pro
gastronomické obory. Součástí areálu je školní prodejna nabízející výsledky produktivní



                                            3/10
práce žáků veřejnosti. Budova domova mládeže v ulici K Babylonu je situována v blízkosti
sídla školy. Pro ubytování ve dvou patrech čtyřpodlažního objektu slouží buňky s dvou
a třílůžkovými pokoji a společným sociálním zařízením. Vedení instituce se snaží
o postupnou modernizaci vybavení. Prostorové a materiální podmínky pro volnočasové
aktivity jsou nadstandardní. V suterénu budovy jsou místnosti pro sport, kulturu i studium,
součástí areálu domova mládeže je venkovní hřiště a bylinková zahrádka. Období covidové
krize bylo využito k rekonstrukci školní knihovny v domově mládeže, která slouží zároveň
jako informační centrum přístupné všem žákům i zaměstnancům školy. Podařilo se rovněž
esteticky upravit celé zázemí pro výchovně vzdělávací a zájmovou činnost žáků. Přínosné
je sdílení společných prostor se Střediskem volného času Sluníčko a využívání rozhlasové ho
studia rádia Kulíšek.
Vícezdrojové financování umožňuje vytvářet kvalitní podmínky pro výuku a zajistit plynulý
chod školy. Finanční prostředky poskytnuté ze státního rozpočtu, zřizovatelem, z dotačních
projektů a programů škola účelně rozšiřuje příjmy z doplňkové činnosti (pronájmy prostor,
zajištění rautů a občerstvení, pořádání vzdělávacích akcí aj.) i příjmy z produktivní práce
žáků (školní prodejna). Podmínky k zajištění bezpečnosti žáků v průběhu vzdělávání jsou
stanoveny ve školním řádu i vnitřních a provozních řádech odborných učeben a dílen a žáci
jsou s nimi na začátku školního roku seznámeni. Vstupy do prostor pracovišť školy jsou
zabezpečeny čipy. Při prohlídce jednotlivých budov nebyla identifikována zjevná
bezpečnostní rizika.


                          Hodnocení průběhu vzdělávání
Všechny sledované hodiny byly dobře připravené. Učitelé respektovali osobnost žáků, jejich
vystupování bylo korektní a profesionální. Výuka probíhala v otevřené a přátelské pracovní
atmosféře, aktivizovat žáky k samostatné činnosti a k vzájemné spolupráci se však dařilo
s různou mírou úspěšnosti. V závěrečné fázi hospitovaných hodin většinou chybělo
zhodnocení práce s ohledem na dosažený vzdělávací pokrok jednotlivých žáků. Učitelé
v malé míře uplatnili formativní hodnocení, nevedli žáky k sebereflexi nebo objektivnímu
posouzení výkonu spolužáků podle předem daných kritérií.
Hospitovaná výuka v oborech vzdělání s maturitní zkouškou podporovala zapojení žáků
převážně formou řízeného rozhovoru, pedagogové poskytovali žákům ucelený přehled
probíraného učiva systematicky a v logické návaznosti. V hodinách všeobecně vzdělávac íc h
předmětů plnili všichni žáci stejné typy úkolů, spolupráce při jejich plnění byla využívá na
v menší míře. V hodinách českého jazyka a literatury převažoval frontální přístup k žákům,
již v prvním ročníku byla patrná příprava k úspěšnému zvládnutí didaktického testu,
v maturitním ročníku pak k ústní zkoušce profilové části maturitní zkoušky prostřednictvím
efektivní práce s uměleckým textem. V cizích jazycích (anglický, německý, ruský) vedla
hospitovaná výuka k rozvoji všech požadovaných jazykových kompetencí, příležitostí ke
zlepšení je častější zařazování párových aktivit využitelných v běžných komunikač níc h
situacích. Výuka matematiky v maturitním ročníku využívala aktivizační metody,
podporovala vzájemnou komunikaci žáků o řešených úlohách. Pro lepší pochopení
probíraného jevu byly efektivně využity názorné pomůcky. Pedagog motivoval každého
žáka k aktivnímu zapojení do výuky. Nejednalo se o přípravu k maturitní zkoušce,
potřebných komplexních znalostí žáci nedosahovali.
V navštívené výuce všeobecně vzdělávacích předmětů oborů vzdělání s výučním listem byla
zaznamenána snaha pedagogů o zjednodušení principu probíraného učiva, mnohdy bez
ohledu na reálné potřeby vzdělávaných žáků. Ve výuce matematiky chybělo propojení


                                           4/10
řešených úloh s reálnými životními situacemi, grafické znázornění bylo nad kognitivní
možnosti většiny žáků. Výuka fyziky byla podpořena názornými nákresy i demonstračním
pokusem. Chyběly aktivizační metody, které by zvýšily zájem žáků o zapamatování učiva
a pomohly jim udržet pozornost. V hodinách byla patrná snaha pedagogů o návaznost
probíraného obsahu na znalosti přepokládané po ukončení základní školy. Pedagogové
v některých hodinách nedokázali účelně pracovat s rozdílnými schopnostmi jednotlivýc h
žáků, neznalost východisek a metod speciální pedagogiky se odrážela ve snížené schopnosti
učitelů žáky motivovat. Zdařilé v tomto směru byly zhlédnuté hodiny českého jazyka
a literatury ve druhém ročníku, kde se pomocí didaktické hry s využitím školních tabletů
podařilo úspěšně motivovat a aktivizovat žáky či důsledně aplikovat získané znalosti
v osobním i profesním životě (náležitosti psaní doporučeného dopisu) a zároveň spontánně
shrnout probrané učivo.
Hospitované hodiny odborných teoretických předmětů se vyznačovaly aktivním zapojením
žáků do výuky. Byl patrný zájem žáků o obor, iniciativní byli žáci zejména v případech, kdy
se teoretická výuka odkazovala na jejich zkušenosti z praxe či běžného života. Pedagogové
podporovali spolupráci žáků při plnění zadaných úkolů se zaměřením na zvládnutí
praktických dovedností využitelných v reálném provozu. Byl využit obsahově přiměřený
výklad s využitím didaktické techniky, prostřednictvím mezipředmětových vztahů byli žáci
vedeni k uvažování v souvislostech. Vysoká míra odbornosti učitelů představuje účinný
prostředek ke zvýšení zájmu žáků o daný obor. Příkladem funkčního propojení teorie s praxí
jsou pravidelné zájezdy pro spolužáky, organizované žáky oboru vzdělání Cestovní ruch.
Praktické vyučování bylo realizováno na velmi dobré úrovni. Výuka odborného výcviku
probíhá převážně na školních pracovištích. Škola disponuje dvěma školními kuchyně mi,
jídelnou uzpůsobenou pro výuku složité obsluhy a čtyřmi cukrářskými dílnami. Prováděné
činnosti vycházely ze školních vzdělávacích programů a respektovaly specifika jednotlivýc h
oborů. Žáci si systematicky upevňují pracovní návyky a prohlubují odborné dovednosti.
Vhodně jsou motivováni přiměřeným množstvím produktivní práce a odbytem žákovských
výrobků formou školního stravování, ve školní prodejně a prostřednictvím přípravy
občerstvení pro firmy, organizace i soukromé osoby. Teoretické znalosti žáci dokázali
aplikovat v praxi, pracovní tempo respektovalo jejich individuální možnosti a schopnosti.
Plnění jednotlivých úkolů předcházela instruktáž ze strany pedagogů, v případě potřeby byla
využívána i průběžně. Vstřícná komunikace učitelů odborného výcviku a partnerský přístup
k žákům podporují přirozenou kultivaci vztahů mezi všemi aktéry vzdělávání. Žáci pracovali
samostatně, používali vhodný pracovní oděv a dodržovali zásady bezpečnosti a ochrany
zdraví.
Obsah výchovné a zájmové činnosti v domově mládeže navazoval na vzdělávání ve škole.
Domov mládeže zabezpečuje žákům ubytování, stravování a smysluplné využití volného
času. Během školního roku pravidelně pracují zájmové kroužky a tvořivé dílny. Rozsah
nabídky činností je příkladný, zaměřuje se na tělovýchovné a sportovní aktivity (turistika,
cyklistika, posilování, bruslení, míčové hry, geocaching), environmentální výchovu
a veřejně prospěšnou činnost (úklid města a jeho okolí, charitativní sbírky), poznávací
a kulturní akce, projektové dny aj. V příjemných prostorách zrekonstruované knihovny
probíhají tzv. Večery pod lampou zaměřené na relaxaci, psychohygienu a podporu při řešení
osobních problémů žáků a zvládání náročných životních situací. Rozvíjející je činnost
čtenářského klubu a tzv. mediatýmu v rámci vysílání regionálního rádia Kulíšek.




                                           5/10
                          Hodnocení výsledků vzdělávání
Výsledky vzdělávání, především v maturitních oborech, negativně ovlivňuje přijímání žáků
s nižší mírou studijních předpokladů a jejich vysoká absence v průběhu vzdělává ní.
V posledním školním roce se zájem o studium mírně zvýšil, po mnoha letech vydávala škola
rozhodnutí o nepřijetí některých uchazečů ke vzdělávání a třídy maturitních oborů byly
stoprocentně naplněny. Přijímání žáků do oborů vzdělání s maturitní zkouškou probíhá na
základě jednotné přijímací zkoušky s přihlédnutím k výsledkům ze základního vzdělává ní.
Ředitel školy stanovil kritéria pro přijímání uchazečů ke vzdělávání, podle nichž je
stanoveno pořadí přijímaných, avšak nestanovil minimální bodovou hranici nutnou pro
přijetí. Ke studiu oborů vzdělání zakončených výučním listem jsou žáci přijímáni na základě
přihlášky a lékařského potvrzení způsobilosti k výkonu povolání. Zvýšení počtu žáků
maturitních oborů od školního roku 2021/2022 je důsledkem vysokého zájmu o nově
otevřený obor Nutriční asistent. Škola přijímá žáky do vyšších ročníků odpovídajících oborů
z jiných škol, ve školním roce 2021/2022 bylo takto přijato 16 žáků (7 % žáků školy). Pro
uchazeče o vzdělávání jsou organizovány dny otevřených dveří a tzv. přijímací zkoušky
nanečisto. Hledání cest ke zvýšení prestiže školy v povědomí místní komunity, zejména
učitelů základních škol, je aktuální výzvou pro vedení školy.
Podklady k vyhodnocování výsledků vzdělávání získává vedení školy na čtvrtletníc h
jednáních pedagogické rady, individuální výsledky žáků jsou zjišťovány obvyklými způsoby
(především písemné a ústní zkoušení). Elektronická evidence hodnocení a docházky žáků
ve školním informačním systému poskytuje ucelený přehled pro žáky i pedagogy, zároveň
umožňuje průběžné předávání informací zákonným zástupcům žáků.
V uplynulém školním roce prospělo s vyznamenáním 7 % žáků, neprospívající mají možnost
opakovat ročník. V aktuálním školním roce představuje jejich počet 6 % žáků školy. Při
hodnocení chování jsou uplatňovány postupy vycházející z nastavených pravidel školního
řádu. Sníženou známkou z chování bylo v prvním pololetí školního rocku 2021/2022
hodnoceno téměř 8 % žáků, ve druhém pololetí tento poměr klesl pod 4 %. Mezi výchovnými
opatřeními převažují napomenutí a důtka třídního učitele, pochvalou třídního učitele
a ředitele školy jsou oceňováni aktivní žáci úspěšně reprezentující školu. K podmíneč né mu
vyloučení ze vzdělávání bylo v uplynulém školním roce přistoupeno u čtyř žáků, dva žáci
byli vyloučeni z ubytování v domově mládeže. Škole se nedaří aplikovat účinné nástroje ke
snižování počtu zameškaných hodin (ve školním roce 2021/2022 průměrně 275 hodin na
žáka, z toho pět neomluvených, v maturitních oborech 231, resp. 0,75 hodin). Při omlouvá ní
absence je postupováno podle ustanovení školního řádu, třídní učitelé ve spolupráci se
školním poradenským pracovištěm řeší dopady časté absence se žáky i s jejich zákonnými
zástupci. Častým důsledkem vysoké neomluvené absence jsou předčasné odchody žáků ze
vzdělávání. Škola se snaží včas identifikovat žáky s rizikem školního neúspěchu a dle jejich
zájmu realizuje konzultační činnost. Nepříznivé výsledky žáků v průběhu vzdělávání řeší
prostupností oborů, navrhuje a umožňuje žákům přestup do jiného oboru, který by více
odpovídal jejich individuálním předpokladům.
Prioritním ukazatelem dosažené úrovně výsledků vzdělávání je úspěšnost žáků školy
u maturitních a závěrečných zkoušek. Srovnání výsledků maturitních zkoušek uplynulýc h
let od poslední inspekční činnosti (obor Cestovní ruch) s celostátním průměrem
v odpovídajících oborech je ovlivněno nízkými počty žáků v maturitních třídách
v jednotlivých školních letech. Procentuální úspěšnost byla pod celorepubliko vým
průměrem ve společné i profilové části maturitní zkoušky, s výjimkou školního roku
2019/2020, kdy v profilové části měla škola 100 % úspěšnost a ve společné části byl pouze
jeden neúspěšný žák, a to ve všech částech maturitní zkoušky. Ve školním roce 2021/2022


                                           6/10
vykonalo úspěšně maturitní zkoušku 55 % žáků přijatých ve škole do prvního ročníku.
V průběhu studia představovala fluktuace v této třídě 33 % žáků. Z žáků přihláše nýc h
k maturitní zkoušce 18 % nesplnilo podmínky klasifikace ve druhém pololetí a mohli
maturitní zkoušku konat až v podzimním termínu. V jarním termínu představovala úspěšnost
41 % z počtu žáků přihlášených k maturitní zkoušce (41 % ve společné části a 65 %
v profilové části). Po podzimním termínu vzrostla celková úspěšnost na 77 % (82 % ve
společné části a 82 % v profilové). Ve srovnání s celostátní průměrem v odpovídajíc íc h
oborech vzdělání byl podíl žáků úspěšných v jednotlivých předmětech nižší, dosáhli
i horších výsledných známek. U závěrečných zkoušek oborů vzdělání s výučním listem je
úspěšnost žáků trvale vysoká, v posledních třech školních letech 100, 95 a 100 %.
V dalším studiu pokračuje 65 % absolventů maturitního oboru (převážně v terciárním
vzdělávání), další nacházejí uplatnění ve vystudovaném oboru. Z úspěšných absolventů
nematuritních oborů nastoupila nadpoloviční většina do zaměstnání, další pokračují
ve studiu, z toho někteří v dalším oboru ve škole. Nezanedbatelná část žáků končí v evidenci
úřadu práce (v posledním školním roce 18 %), zčásti jako důsledek krize ve stravovacíc h
zařízeních v období po covidové krizi.
Žáci jsou motivováni k účasti na předmětových i odborných soutěžích (Mladý průvodce,
recitační soutěž Chrastavská sloka, Vítejte u nás - České Budějovice), vynikajících výsledků
dosáhli žáci oborů vzdělání Cukrář a Kuchař - číšník v posledním ročníku Karmelských
slavností a v gastronomické soutěži Gastro Labe.


                                         Závěry
Hodnocení vývoje
- Od roku 2018 je ve funkci nový ředitel školy.
- Počínaje školním rokem 2020/2021 je realizováno vzdělávání v novém čtyřletém oboru
  vzdělání s maturitní zkouškou Nutriční asistent, ojedinělém v Libereckém kraji.
- Od předchozí inspekční činnosti v roce 2017 se celkový počet žáků mírně zvýšil, přestože
  škola třetím rokem nepřijímá žáky ke vzdělávání v oboru Gastronomie a do nástavbového
  studia oboru Podnikání.
- Vedení školy dlouhodobě úspěšně rozvíjí vzdělávání žáků v oborech vzdělání s výučním
  listem.

Silné stránky
- Škola si dlouhodobě udržuje přívětivé edukační klima otevřené a vstřícné potřebám všech
  žáků.
- Škole se daří zajistit kvalitní podmínky a vysokou úroveň průběhu praktického vyučová ní
  v oborech vzdělání s výučním listem s pozitivním dopadem na úspěšnost žáků
  v závěrečné zkoušce.
- Důsledné propojování teoretických poznatků s jejich využitím v praxi účinně přispívá
  k rozvoji odborných kompetencí žáků.
- Škola trvale efektivně prezentuje kvalitní výsledky praktického vyučování na veřejnosti.
- Příkladná je široká nabídka výchovně vzdělávací činnosti a volnočasových aktivit
  v domově mládeže.



                                           7/10
Slabé stránky a/nebo příležitosti ke zlepšení
- Další vzdělávání pedagogů neodpovídá plně potřebám školy v oblasti forem a metod
  výuky.
- Přijímání všech uchazečů do oborů vzdělání s maturitní zkouškou nevytváří předpoklady
  pro zvýšení úspěšnosti žáků ve společné části maturitní zkoušky.
- Nižší míra využití aktivizujících metod a forem práce ve výuce všeobecně vzdělávac íc h
  předmětů vedla k pasivitě žáků.
- Ve výuce zpravidla chyběly didaktické závěry vyučovacích hodin zaměřené na shrnutí
  probraného učiva a zhodnocení, zda bylo dosaženo stanoveného vzdělávacího cíle.
- Málo účinný systém opatření pro snížení vysoké absence žáků vede k předčasným
  odchodům žáků ze vzdělávání i k jejich neúspěšnosti ve společné části maturitní zkoušky.
- Neúspěšnost školy ve společné části maturitní zkoušky oboru vzdělání Cestovní ruch je
  vyšší než celorepublikový průměr v rámci skupiny oborů vzdělání.

Doporučení pro zlepšení činnosti školy
- Zvýšit požadavky kladené na uchazeče o vzdělávání v oborech vzdělání s maturitní
  zkouškou.
- Zaměřit další vzdělávání pedagogů na využití aktivizujících a motivačních metod a forem
  výuky.
- Zkvalitnit průběh vzdělávání všeobecně vzdělávacích předmětů (aktivizovat žáky,
  uplatňovat diferenciaci výuky podle jejich potřeb, poskytovat žákům efektivní zpětnou
  vazbu o zvládnutí učiva).
- Zacílit hospitační činnost na efektivitu forem a metod výuky, důsledně stanovovat a plnit
  opatření ke zlepšení průběhu vzdělávání.
- Motivovat žáky k řádné docházce, snížit jejich absenci ve výuce.
- Požádat o výmaz nástavbového oboru vzdělání Podnikání z rejstříku škol a školských
  zařízení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
opatření byla přijata.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo na
e-podatelnu csi.l@csicr.cz s připojením elektronického podpisu.




                                           8/10
           Seznam dokladů, o které se inspekční zjištění opírají
 1.   Zřizovací listina č.j. ZL-45/17-Š, ze dne 27. 6. 2017, s účinností od 1. 9. 2017
 2.   Jmenování na vedoucí pracovní místo ředitele Střední školy, Lomnice nad Popelkou,
      Antala Staška 213, příspěvková organizace, ze dne 15. 5. 2018, s účinností
      od 1. 8. 2018
 3.   Výpis z rejstříku škol a školských zřízení https://rejstriky.msmt.cz (střední škola,
      domov mládeže, školní jídelna), ke dni 13. 2. 2023
 4.   Koncepce rozvoje školy, ze dne 26. 2. 2018
 5.   Školní řád č. j. 13/2022, ze dne 30. 8. 2022, s účinností od 1. 9. 2022
 6.   Vnitřní řád domova mládeže, ze dne 2. 12. 2019, s účinností od 1. 1. 2020
 7.   Plány dalšího vzdělávání pedagogických pracovníků, platné ve školních letech
      2021/2022, 2022/2023
 8.   Plán kontrolní a hospitační činnosti vedení školy, školní roky 2021/2022 a 2022/2023
 9.   Personální dokumentace pedagogických pracovníků (vzorek)
10.   Zápisy z pedagogické rady, školní roky 2021/2022 a 2022/2023
11.   Strategie prevence a řešení školní neúspěšnosti, ze dne 1. 9. 2023
12.   Zápisy z jednání metodických komisí, školní roky 2021/2022 a 2022/2023
13.   Školní vzdělávací programy, školní rok 2022/2023
14.   Školní vzdělávací program domova mládeže, školní rok 2022/2023
15.   Školní matrika vedená k termínu inspekce
16.   Přijímací řízení (kritéria přijímacího řízení, výsledky), školní rok 2021/2022
17.   Výroční zprávy o činnosti školy za školní roky 2019/2020, 2020/2021, 2021/2022
18.   Rozvrhy vyučovacích hodin učitelů a tříd, školní rok 2022/2023
19.   Třídní knihy (vzorek), školní rok 2022/2023
20.   Smlouvy o zajištění odborné praxe (vzorek), školní rok 2022/2023
21.   Dokumentace výchovného poradenství a prevence rizikového chování žáků, platnost
      k datu inspekční činnosti
22.   Doklady o ukončování vzdělávání maturitní zkouškou, maturitní období 2020 až 2022
23.   Výkazy M 8 o střední škole a R 13-01 o ředitelství škol k datu inspekční činnosti
24.   Dokumentace k bezpečnosti a ochraně zdraví žáků, aktuální stav
25.   Dokumentace k hodnocení finančních podmínek školy (kalendářní rok 2021)
26.   Dokumentace k vedení školního stravování (vzorek), školní rok 2022/2023
27.   Inspekční zpráva čj. ČŠIL-8/17-L, ze dne 28. 4. 2017
28.   Webové stránky školy na adrese https://skola- lomnice.cz/




                                          9/10
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,
 vedoucí inspekčního týmu                              Jitka Šafaříková v. r.

 Mgr. Romana Jůnová, školní inspektorka
                                                       Romana Jůnová v. r.

 Bc. Jana Čermáková, kontrolní pracovnice
                                                       Jana Čermáková v. r.

 Bc. Andrea Pastorová, přizvaná osoba
                                                      Andrea Pastorová v. r.




V Liberci 9. 3. 2023




                                              10/10
