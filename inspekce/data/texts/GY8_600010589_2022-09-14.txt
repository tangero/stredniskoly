CSI0X0A6RQI
Počet listů: 8




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-148/22-L


Název                               Gymnázium a Střední odborná škola pedagogická,
                                    Liberec, Jeronýmova 425/27, příspěvková organizace
Sídlo                               Jeronýmova 425/27, Liberec
E-mail                              stastnyj@jergym.cz
IČO                                 46 748 075
Identifikátor                       600 010 589
Právní forma                        příspěvková organizace
Zastupující                         Mgr. Jaroslav Šťastný
Zřizovatel                          Liberecký kraj
Místo inspekční činnosti            Jeronýmova 425/27, Liberec
Inspekční činnost na místě          14. 9. a 7. − 10. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných vzdělávacích programů podle § 174 odst. 2 písm. b) školského
zákona.
Zjišťování a hodnocení naplňování školních vzdělávacích programů a jejich soulad
s příslušnými rámcovými vzdělávacími programy podle § 174 odst. 2 písm. c) školského
zákona.
                                   Charakteristika
Gymnázium a Střední odborná škola pedagogická (dále „škola“) poskytující v Liberci
gymnaziální a střední pedagogické vzdělání s nejvyšším povoleným počtem 750 žáků
vykazuje dlouhodobě při přijímání nových žáků ke vzdělávání významný převis zájemců
o studium ve všech poskytovaných oborech vzdělání. K datu inspekční činnosti se ve škole
vzdělávalo 655 žáků v denní formě vzdělávání, z toho 241 v oboru vzdělání 79-41-K/41
Gymnázium (čtyřleté), 236 v oboru vzdělání 79-41-K/81 Gymnázium (osmile té),
120 v oboru vzdělání 75-31-M/01 Předškolní a mimoškolní pedagogika a 58 v oboru
vzdělání 78-42-M/03 Pedagogické lyceum. V aktuálním školním roce se ve škole vzdělává
12 žáků se speciálními vzdělávacími potřebami, jednomu žákovi bylo povoleno vzdělává ní
podle individuálního vzdělávacího plánu ze zdravotních důvodů.
Více informací o škole lze získat na webové adrese http://www.jergym.cz/.


                         Hodnocení podmínek vzdělávání
Ředitel školy působí ve vedoucí funkci od roku 2012. S institucí je dlouhodobě profesně
spjat a účinně využívá znalost prostředí a specifik školy. Zjištění inspekčního týmu dokládá
vysokou míru sounáležitosti pedagogů i žáků se školou, která se projevuje příznivo u
atmosférou pro vzdělávání. Vedení školy tvoří dobře spolupracující tým s přesně
vymezenými pravomocemi, úkoly a povinnostmi. Část svých kompetencí delegoval ředitel
školy na dva zkušené zástupce. Širší propojení obsahově příbuzných vyučovacích předmětů
v rámci patnácti metodických orgánů umožňuje účinnou koordinaci mezipředměto výc h
vazeb a participaci pedagogů na chodu školy. Týmová práce některých z nich vytváří
vhodnou platformu pro postupnou změnu pedagogického stylu v souladu s cíli stanovenými
v koncepci školy (rozvíjení kritického myšlení, využití progresivních metod ve výuce).
Monitorování úrovně pedagogického procesu probíhá komplexně ve všech oborech
a oblastech vzdělání, včetně mimoškolních aktivit.
Složení pedagogického sboru především ze zkušených odborně kvalifikovaných učitelů
se pozitivně projevuje na jeho stabilitě a semknutosti. Vedení školy zároveň usiluje
o získávání začínajících učitelů (často absolventů školy), kterým je poskytována metodická
podpora a vedení ze strany zkušených pedagogů či vedoucích metodických komisí. Výuka
specifických metodik pro obor Předškolní a mimoškolní pedagogika je založena
na předávání zkušeností z praxe. Plán dalšího vzdělávání pedagogických pracovníků
se v aktuálním školním roce zaměřuje na oborové semináře a didakticko-metodické aspekty
výuky, je utvářen podle potřeb a finančních možností školy s ohledem na preference
jednotlivých pedagogů.
Úzká spolupráce školy se zařízeními předškolního vzdělávání v rámci odborné praxe oboru
Předškolní a mimoškolní pedagogika umožňuje řediteli školy koordinovat vzdělává ní
budoucích pedagogických pracovníků s cíli školních vzdělávacích programů pro předškolní
vzdělávání. Spolupráce s vysokými školami poskytuje škole záruku vysoké odbornosti
vzdělávání a získávání aktuálních poznatků z oblasti vědeckého výzkumu. Jako fakultní
škola Přírodovědecké fakulty Univerzity Karlovy, Technické univerzity v Liberci
a Farmaceutické fakulty v Hradci Králové využívá možnosti pořádání přednášek i návštěv
vědeckých pracovišť pro své žáky. V rámci spolupráce s městem Liberec je pravidelně
organizována prezentace školy na EDUCA–MY JOB a organizace akcí, zejména
sportovního charakteru. Rodičovská veřejnost se jako významný partner intenzivně podílí
na vnitřním životě školy a podporuje její aktivity v rámci Spolku přátel JERGYM, z. s. Škola


                                            2/8
je členem Asociace středních pedagogických škol, spolupracuje s Asociací školních
sportovních klubů. Ve spolupráci s Evropským centrem jazykových zkoušek funguje
ve škole zkušební místo pro konání zkoušek Cambridge, uznávaných jako nahrazujíc í
maturitní zkouška. Mezinárodní spolupráce se školami v Německu, Francii a ve Švýcarsku
zahrnuje studentské výměnné pobyty.
Vícezdrojové financování a zdravé hospodaření školy zajišťuje její ekonomickou stabilitu
a umožňuje realizaci výchovně vzdělávacího procesu, provozu i cílené a trvalé zkvalitňo vá ní
materiálních podmínek. Mezi důležité finanční zdroje patří finanční prostředky získané
z Evropské unie prostřednictvím zapojení školy do projektů (např. Šablony pro střední
školy). Více než stoletá budova prochází postupnou obnovou a modernizací, která se odráží
v kvalitních podmínkách a možnostech pro výuku i relaxaci žáků. Prostředí tříd, chodeb
i ostatních prostor působí esteticky i podnětně, citlivě se zde prolíná zajímavá historie
budovy se současnými trendy vědy a technického pokroku. Škola disponuje moderním
vybavením pro všechny vyučované disciplíny napříč všemi obory vzdělání. Výuka
přírodovědných předmětů je realizována ve specializovaných učebnách a plně vybavenýc h
laboratořích, od poslední inspekční činnosti došlo k rekonstrukci chemické laboratoře.
Na příjemném a esteticky působícím prostředí se z velké části podílejí svými výtvory sami
žáci. Významně byl doplněn knižní fond ve školní knihovně, kde je zastoupena beletrie,
dětská literatura i odborná literatura. Nadstandardní podmínky pro výuku profilo výc h
předmětů pro obor Předškolní a mimoškolní pedagogika (estetických předmětů) představuje
výtvarný ateliér s keramickou dílnou, hudební centrum a audiovizuální sál. Pro výuku
tělesné výchovy a další pohybové aktivity využívá vlastní malou a velkou tělocvič nu,
posilovnu, přímo v areálu školy dvě hřiště, nově vybudovaná venkovní posilovna
a pro atletické disciplíny nedaleký městský stadion. Od roku 2018 je využívána venkovní
učebna, zejména pro podporu environmentální výchovy. Mobilní počítačová učebna
rozšířila možnost získávání informací pomocí informačních a komunikačních technolog ií
ve výuce. V roce 2020 byly vybudovány dva výtahy, čímž se škola stala plně bezbariérovou.
Je připravena umožnit vzdělávání rovněž žákům nevidomým.
Škola zpracovala analýzu a hodnocení rizik v oblasti bezpečnosti a ochrany zdraví, je však
nutné věnovat větší pozornost aktuálním rizikům a důsledně přijímat opatření k jejich
eliminaci. Vstupní prostory jsou zajištěny elektronickým systémem.


                          Hodnocení průběhu vzdělávání
Výuka probíhala v příjemné atmosféře, využité formy a metody práce byly přiměřené věku,
studijním předpokladům a znalostem žáků. Ve výuce převažovalo frontální předávání
informací často podpořené datovou projekcí, v menší míře byla zaznamenána i skupinová
práce žáků. V rámci jednotlivých předmětů byly zřetelné přesahy do blízkých vědních
disciplín i do reálného života, pedagogové učí v souvislostech, méně aktivizují žáky
k samostatnému vyhledávání informací. Kvalitní příprava k maturitní zkoušce zahrnuje
podporu žáků v samostatném verbálním i písemném projevu, s důrazem na užívání odborné
terminologie. Žáci prokazují velmi dobré znalosti a dovednosti potřebné k úspěšnému
vykonání maturitní zkoušky na úrovni odpovídající délce jejich vzdělává ní.
V hospitovaných hodinách byly jen výjimečně zaznamenány žákovské diskuze při řešení
úloh. Nároky na domácí přípravu na vyučování jsou kladeny zejména jako součást přípravy
na studium na vysokých školách, úlohy k procvičování učiva najdou žáci na sdílené školní
komunikační platformě a pedagogové oceňují jejich aktivní přístup. Z hlediska učebních
strategií převládá zaměření na rozvoj přímých učebních strategií především kognitivníc h
(porozumění, osvojení, shrnutí, procvičení, dedukce, kompenzace, práce s různými zdroji),


                                            3/8
částečně i strategie nepřímé (práce v páru, ve skupině, použití humoru) a méně strategie
sebehodnocení, žádost o vysvětlení nebo odhalování podstaty a účelu učebního úkolu
spojené s podporou kritického myšlení.
Výuku českého jazyka a literatury vhodně doplňují literární exkurze a návštěvy divadel.
Pro výběr četby žáci aktivně využívají školní knihovnu. Příkladné je zapojení pedagogů
školy do projektu „Dějepis plus“ založeného na výuce moderních dějin v souvislos tec h
a na badatelském přístupu. V rámci občanské výchovy byla zaznamenána spontánní podpora
finanční, sociální i čtenářské gramotnosti. Pro výuku přírodovědných předmětů jsou vhodně
využívány laboratoře pro badatelskou práci žáků. Výuka matematiky podporuje
samostatnost, propojování souvislostí a dobrou orientaci v jednotlivých oblastech probrané
látky, v maturitním ročníku je zadávání úloh diferencováno podle úrovně znalostí
jednotlivých žáků.
Výuka cizích jazyků (angličtina, němčina, francouzština) v gymnaziálních oborech má
ve škole tradičně vysokou úroveň. Vyučující v hospitovaných hodinách využívali různé
formy práce a vhodně je střídali vzhledem k věku a jazykové pokročilosti žáků, ve vyšších
ročnících zařadili i autentické texty. Pokud to vyžadoval učební cíl, nevyhýbali se ani
posilování pamětního učení, dbali na rovnoměrné zapojení všech žáků mj. prostřednictvím
skupinové práce a didaktických her. Hodiny byly vedeny v cílovém jazyce, u druhého jazyka
a málo pokročilých žáků byla vhodně využívána kontrola porozumění pokynům. Podle
možností škola spolupracuje s rodilými mluvčími cizích jazyků, např. francouzština využívá
pravidelně spolupráci s francouzskými studenty pedagogického zaměření, kteří realizují
odbornou praxi na Liberecku. Výuka tělesné výchovy vede k všestrannému rozvoji
pohybových kompetencí žáků. Je vhodně doplňována školními zimními a letními kurzy
(lyžování, vysokohorská turistika, cyklistika, orientační běh aj.).
Společným rysem hospitovaných hodin odborné přípravy v oboru Předškolní a mimoško lní
pedagogika byla klidná pracovní atmosféra, vstřícný přístup pedagogů k žákům, jasná
formulace vzdělávacího cíle v úvodu hodin, podpora vytváření souvislostí mezi probíraným
a probraným. Do výuky byly zařazovány kromě frontální a skupinové formy práce i četné
aktivizující metody (např. inscenační metoda, brainstorming), které efektivně podporovaly
rozvoj odborných kompetencí žáků. Žáci byli vzájemnou spoluprací vedeni k naplnění
společného cíle. Diferenciace dle individuálních dovedností a potřeb žáků byla zazname ná na
v hodinách tělesné výchovy s metodikou a hry na hudební nástroj. Účelné využití
formativního hodnocení výkonu jednotlivých žáků dává každému jednotlivci možnost
uvědomit si svůj učební pokrok a patří k prvkům zvyšujícím motivaci k dalšímu učení.
V rámci výkladu byl kladen důraz na možnosti využití teoretických znalostí při práci s dětmi.
Sledovaná výuka potvrdila dobrou úroveň odborné přípravy, které se žákům na této škole
dostává.
Velká pozornost je ze strany vedení školy věnována otázce praktické přípravy žáků.
Pedagogická praxe má ve školním vzdělávacím programu dvě základní podoby, odborná
praxe (souvislá) a učební praxe (ve skupinách na smluvních zařízeních), probíhá
v mateřských školách i ve školní družině. Její realizace pod společným vedením zkušených
pedagogů z mateřské školy, garanta ze střední školy a metodika příslušné výchovy poskytuje
žákům potřebnou metodickou podporu v podobě konzultací přípravy před vlastním
výstupem. Žáci se učí jasně formulovat výchovně vzdělávací cíl, využitou motivaci, detailně
rozpracovat metodický postup i kritéria hodnocení úkolu. Učební praxe probíhá
ve skupinách zhruba pěti žáků na oddělení mateřské školy, což dává prostor k observačnímu
učení. Žáci jsou vedeni k sebereflexi, učí se též objektivně hodnotit práci spolužáka.
Metodická příprava žáků pro práci s dětmi je posílena zavedením povinných odborných



                                            4/8
kurzů (plavání, turistika, sportovní, lyžařský, estetický). Nepovinné kurzy nabízejí
prohloubení odborných znalostí a dovedností žáků, např. Kurz znakové řeči.


                         Hodnocení výsledků vzdělávání
Podklady k vyhodnocování výsledků vzdělávání získává vedení školy na čtvrtletníc h
jednáních pedagogické rady. Účinný systém analyzování výsledků vzdělávání žáků
je realizován v rámci předmětových komisí. Individuální výsledky zjišťuje škola obvyklými
způsoby (především písemné a ústní zkoušení), eviduje je v elektronické podobě a infor mace
zákonným zástupcům předává prostřednictvím školního informačního systému, na třídníc h
schůzkách a v případě potřeby telefonicky.
Zájem o studium je trvale vysoký, v posledních třech letech představoval počet uchazečů
konajících přijímací zkoušku v průměru 371 % z počtu všech přijatých. Výrazně výběrový
charakter školy se promítá i do všech oblastí poskytovaného vzdělávání.
Škola monitoruje úspěšnost žáků v průběhu celého vzdělávání se zřetelem k jejich
vzdělávacím a osobnostním předpokladům. V uplynulém školním roce prospělo
s vyznamenáním 32 % žáků, neprospívající žáci se ve škole vyskytují ojediněle,
což potvrzuje účinnost strategie předcházení školní neúspěšnosti. Při hodnocení chování
jsou uplatňovány postupy založené na nastavených pravidlech školního řádu a ke snížené
známce z chování je přistupováno ve výjimečných případech, za poslední tři roky byla
udělena pouze jedna. Průměrný počet zameškaných hodin na jednoho žáka je nízký,
omlouvání absencí je stanoveno školním řádem. Pozitivním zjištěním je, že počet udělenýc h
pochval vysoko přesahuje počet uložených výchovných opatření. Škola oceňuje
převážně reprezentaci školy a studijní výsledky. Škola identifikuje žáky s rizikem školního
neúspěchu a dle jejich zájmu realizuje konzultační činnost.
Prioritním ukazatelem dosažené úrovně výsledků vzdělávání je úspěšnost absolventů školy
u maturitních zkoušek. V jarním zkušebním období roku 2022 byla úspěšnost v oboru
Gymnázium (čtyřleté) 91,3 %, v oboru Gymnázium (osmileté) 79,9 %, v oboru Předškolní
a mimoškolní pedagogika 76,7 %. Ve společné části maturitní zkoušky byla úspěšnost žáků
gymnázia 98,8 %, čtyři žáci oboru Předškolní a mimoškolní pedagogika neuspěli
ve společné části maturitní zkoušky z matematiky. Po opravných zkouškách dosáhla
úspěšnost žáků gymnázia 100 %, v oboru Předškolní a mimoškolní pedagogika 86,7 %.
Vedení školy jako příčinu nižší míry úspěšnosti žáků uvádí vysokou náročnost zkoušky
z matematiky pro žáky odborného vzdělávání. Ze srovnání uplynulých šesti let je patrné,
že škola má lepší výsledky, než je průměr středních pedagogických škol v ČR (výjimko u
společné části maturitní zkoušky z matematiky v roce 2017), gymnaziální obory dosahují
úspěšnosti převážně na úrovni celostátního průměru.
Ve třetím ročníku zpracovává každý žák školy ročníkovou práci, jejíž obhajoba je přípravou
na maturitní zkoušku. Nejlepší práce v jednotlivých oblastech jsou zařazovány do celostátní
soutěže Středoškolská odborná činnost, kde získávají četná ocenění, např. ve školním roce
2021/2022 obhájili čtyři žáci školy vítězné práce v krajském kole. V průběhu celého
vzdělávání pracují s nadanými žáky pedagogové v příslušných předmětech. Žáci jsou
motivováni k účasti v předmětových soutěžích napříč všemi obory vzdělání na okresní,
krajské i celostátní úrovni. Výborných umístění na krajské úrovni dosáhli ve školním roce
2021/2022 v olympiádách z chemie, zeměpisu, fyziky, českého a anglického jazyka
i ve sportovních soutěžích (atletika, volejbal, basketbal). V minulosti se žáci školy
pravidelně umísťovali mezi 20 nejlepšími školami v rozvojovém programu Excelence
středních škol.


                                            5/8
Uplatnění absolventů škola dlouhodobě sleduje. Spoluprací třídních učitelů a kariérové
poradkyně získává informace o jejich přijetí na vysoké školy, studiu na jiných školách nebo
nástupu do zaměstnání. V posledních 3 letech pokračovalo 89 % žáků gymnázia ve studiu
na vysokých školách, ostatní na jiném typu škol. Žáci oboru Předškolní a mimoško lní
pedagogika pokračovali ze 60 % ve studiu na vysokých školách, 24 % na jiných typech škol
a 16 % nastoupilo do pracovního poměru ve vystudovaném oboru. Tyto statistické údaje
potvrzují účelnost využívaných vzdělávacích strategií ve škole.
Systém výchovného poradenství a preventivní péče je založen na kvalitní komunikaci mezi
školním poradenským pracovištěm, vedením školy, třídními učiteli a žáky. Výchovný
poradce je s žáky v pravidelném kontaktu, v dané problematice se všestranně orientuje
a přistupuje k ní zodpovědně a citlivě. Poradenské služby zaměřuje prioritně na pomoc
žákům s riziky neúspěšnosti, poskytuje individuální konzultace žákům i jejich rodičům.
Koordinuje spolupráci se školskými poradenskými zařízeními a poskytování podpůrných
opatření jednotlivým žákům ve škole. Kariérová poradkyně poskytuje žákům infor mace
o možnostech jejich dalšího studia i uplatnění na trhu práce. Oblast prevence rizikové ho
chování zahrnuje opatření k minimalizaci bezpečnostních a dalších rizik, zvláštní pozornost
je věnována problematice šikany a kyberšikany. V případě výskytu počátečních stádií
rizikového chování žáků je systematicky postupováno podle pravidel stanovenýc h
v Krizovém plánu školy, do řešení jsou zapojováni i zákonní zástupci žáků. Pozornost
je věnována také aktuálním tématům, např. zdravému životnímu stylu, zvládání obtížnýc h
životních situací u jednotlivců, nebezpečí souvisejících s používáním internetu. Přínosná
i činnost zaměřená na aktivity usnadňující adaptaci žáků v prostředí středního vzdělává ní
a vedoucí ke zlepšení sociálního klimatu ve třídách (adaptační kurzy žáků primy a prvního
ročníku, prázdninová akce RATAB, sociometrická a dotazníková šetření). Rovněž
pravidelně organizované kurzy v průběhu studia (estetický, sportovní) podporují
všestrannou kultivaci vztahů mezi všemi aktéry. Významné místo ve vzdělávací nabídce
instituce má již tradičně široké spektrum volitelných předmětů, školních projektů
a volnočasových aktivit, které přispívají k všestrannému rozvoji osobnosti každého žáka.
Pocit sounáležitosti se školou posiluje u žáků vydávání časopisu „Jégéčko“ a vysílání školní
televize Jergym TV, dostupné na webových stránkách školy. Žáci se aktivně účastní
realizace řady tradičních akcí (např. školní akademie, den otevřených dveří, maturitní ples ,
vánoční trhy).


                                         Závěry
Vývoj školy
- Od poslední inspekční činnosti byla vybavena laboratoř chemie, zařízeno hudební
  centrum, proběhla výstavba venkovní posilovny, rekonstrukce budovy knihovny, byly
  zřízeny relaxační koutky, pořízena mobilní počítačová učebna.
- Po vybudování dvou výtahů je škola plně bezbariérová a je připravena poskytovat
  vzdělávání i žákům nevidomým.
Silné stránky
- Rozvíjené partnerské vztahy přispívají k naplňování profilu absolventa a zpestření
  vzdělávacího procesu.
- Jazykové kompetence žáků rozvíjí spolupráce školy s partnerskými školami v zahranič í
  a projektové aktivity školy.



                                            6/8
- Badatelský přístup k výuce moderních dějin v rámci projektu Dějepis plus podporuje
  rozvoj komunikačních kompetencí žáků.
- Žáci dosahují stabilně velmi dobrých výsledků v průběhu i při ukončování vzdělává ní.
  Škola cíleně podporuje jejich účast v odborně zaměřených soutěžích a olympiádách, žáci
  dosahují výborných umístění ve vyšších kolech soutěží včetně republikové úrovně.
- Pro obor Předškolní a mimoškolní pedagogika škola cíleně spolupracuje s mateřskými
  školami a s vysokou školou vzdělávající pedagogy v oblasti metodiky práce s dětmi.
- Škola má nadstandardní psychosociální i materiální podmínky pro výuku i relaxaci žáků.
- Vysoká úroveň odborného vzdělávání a motivující přístup pedagogů zvyšují zájem žáků
  o uplatnění na trhu práce ve vystudovaném oboru.
Slabé stránky a/nebo příležitosti ke zlepšení
- Převaha frontální výuky a málo využívaná diferenciace úloh nedostatečně zohledňuje
  odlišné potřeby jednotlivců.
- Ve výuce téměř chybí žákovské diskuze při řešení úloh a žákovské hodnocení vlastního
  učebního pokroku.
Doporučení pro zlepšení činnosti školy
- Více využívat aktivizující formy učení a prvků sebehodnocení či vzájemného hodnocení
  žáků napříč všemi předměty.
- Více podporovat kritické myšlení a samostatné vyhledávání informací.
- Důsledně vyhodnocovat aktuální rizika a přijímat opatření k jejich eliminaci.


            Seznam dokladů, o které se inspekční zjištění opírají
1.  Zřizovací listina čj. ZL-35/17-Š z 27. 6. 2017, s účinností od 1. 9. 2017
2.  Jmenování na vedoucí pracovní místo ředitele Gymnázia a Střední odborné školy
    pedagogické, Liberec, Jeronýmova 425/27, příspěvková organizace z 15. 5. 2018,
    s účinností od 1. 8. 2018
3. Školní vzdělávací programy platné ve školním roce 2022/2023
4. Školní řád pro žáky Gymnázia a Střední odborné školy pedagogické Liberec,
    Jeronýmova 425/27 čj. 1/2022 platný od 1. 9. 2022
5. Školní preventivní program pro školní rok 2022/2023
6. Plán hospitační a kontrolní činnosti pro školní rok 2022/2023
7. Směrnice pro provoz školy (vzhledem k Covid-19) Č. j.: 01/2022/VPP s platností od 1.
    9. 2022
8. Výroční zprávy školy za školní roky 2019/2020, 2020/2021 a 2021/2022
9. Smlouvy o zajištění praktického vyučování ve školním roce 2022/2023
10. Školní matrika ve školním roce 2022/2023 ke dni inspekce
11. Dokumentace výchovného poradenství ve školním roce 2022/2023
12. Zápisy z jednání školské rady ve školním roce 2022/2023
13. Zápisy z jednání pedagogické rady ve školním roce 2021/2022 a ve školním roce
    2022/2023 k datu inspekce
14. Souhrnné doklady pro hodnocení finančních podmínek


                                            7/8
15. Souhrnné doklady pro hodnocení oblasti bezpečnosti a ochrany zdraví žáků
16. Personální dokumentace pedagogických pracovníků školy (vzorek)
17. Koncepce rozvoje Gymnázia a SOŠPg, Jeronýmova 425/27 v letech 2020 – 2025,
    ze dne 14. 2. 2020
18. Plán dalšího vzdělávání pedagogických pracovníků, ze dne 24. 8. 2022
19. Výpis z rejstříku škol a školských zařízení online k datu 7. 9. 2022
20. Inspekční zpráva čj. ČŠIL-789/15-L ze dne 11. 1. 2016
21. Dokumentace k přijímacímu řízení ve školním roce 2021/2022
22. Dokumentace k ukončování vzdělávání maturitní zkouškou ve školním roce 2022/2023
23. Webové stránky školy na adrese: http://www.jergym.cz/


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Romana Jůnová, školní inspektorka,
 vedoucí inspekčního týmu                              Romana Jůnová v. r.

 Mgr. Jitka Šafaříková, školní inspektorka
                                                       Jitka Šafaříková v. r.
 Ing. Andrea Trejtnarová, kontrolní
 pracovnice                                          Andrea Trejtnarová v. r.

 Bc. Pavla Matějková, kontrolní pracovnice
                                                      Pavla Matějková v. r.
 Mgr. Jiřina Zahradníková, kontrolní
 pracovnice                                          Jiřina Zahradníková v. r.




V Liberci 21. 11. 2022


                                             8/8
