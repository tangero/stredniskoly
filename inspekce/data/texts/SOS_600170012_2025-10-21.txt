                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3304/25-A
                                      Sp. zn. ČŠIA-S-533/25-A


Název                               Obchodní akademie Holešovice
Sídlo                               Jablonského 3, 170 00 Praha 7
E-mail                              info@oaholesovice.cz
IČO                                 61 386 626
Identifikátor                       600 170 012
Právní forma                        příspěvková organizace
Zastupující                         Mgr. Milena Remešová
Zřizovatel                          Hlavní město Praha
Místo inspekční činnosti            Jablonského 3, 170 00 Praha 7
Inspekční činnost na místě          21. 10. 2025 − 24. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Obchodní akademie Holešovice (dále „škola“) vykonává činnost střední
školy. Vzdělávání poskytuje v denní formě v oborech ukončených maturitní zkouškou
Obchodní akademie a Ekonomika a podnikání v zaměření Management sportovních
zařízení.
K termínu inspekční činnosti se ve škole vzdělávalo 515 žáků v 18 třídách. Nejvyšší
povolený počet žáků (580) byl využit z 89 %. Od předchozího inspekčního hodnocení v roce
2020 se zvýšil počet tříd a o pětinu vzrostl počet žáků, stabilní zůstává počet žáků se
speciálními vzdělávacími potřebami (dále „SVP“) a více než třikrát vzrostl počet žáků
s odlišným mateřským jazykem (dále „OMJ“), většinou bez jazykové bariéry. Dobrá
dopravní dostupnost umožňuje studium i žákům z jiných regionů, zejména Středočeského
kraje (téměř polovina žáků).
K odborné profilaci žáků oboru vzdělání Obchodní akademie účinně napomáhá pestrá
nabídka volitelných předmětů. Zaměřením na sportovní management škola vytváří vhodné
podmínky pro vzdělávání aktivních sportovců. Jedná se o instituci s dlouholetou tradicí
v oblasti poskytování ekonomického vzdělání, která je fakultní školou Vysoké školy
ekonomické v Praze.


                         Hodnocení podmínek vzdělávání
Ředitelka školy (dále „ředitelka“) zastává svoji funkci od roku 2004. Do řízení účinně
promítá své manažerské a dlouholeté pedagogické zkušenosti. V oblasti zajištění
personálních, materiálních a finančních podmínek vytvořila vhodné předpoklady pro
stávající fungování školy i pro její další perspektivní rozvoj. Realizovaný koncept odborného
vzdělávání vhodně rozvíjí studijní předpoklady žáků, umožňuje jejich užší profilac i
a podporuje zapojení žáků do rozšiřujících vzdělávacích aktivit. Ředitelka na základě interní
evaluace pravidelně modifikuje nastavené cíle a strategie hlavních koncepčních záměrů.
Dokladem realizované koncepce rozvoje školy je např. systematická analýza příčin studijní
neúspěšnosti a vyhodnocování účinnosti přijatých opatření. Od posledního inspekčního
hodnocení v roce 2020 odstranila ředitelka nedostatky v oblasti neúspěšnosti žáků
ve společné části maturitní zkoušky (dále „MZ“) a rovněž v oblasti efektivního poskytování
zpětné vazby žákům prostřednictvím formativního hodnocení. Zlepšila se úroveň
diferenciace a individualizace výuky zohledňující odlišné potřeby jednotlivých žáků.
Ředitelka rovněž odstranila pochybení ve stanovení nabídky předmětů nepovinné profilo vé
MZ a zároveň s tím upravila i příslušnou část ve školních vzdělávacích programech (dále
„ŠVP“).
Systematická spolupráce s profesními partnery, např. zaměstnavatelé, banky, státní úřady,
sportovní kluby, zajišťuje sepětí teoretické výuky s praxí, inovaci obsahu učiva, rozvoj
odborných dovedností žáků a jejich následné profesní uplatnění. Činnost školy pozitivně
ovlivňuje konstruktivní spolupráce se zřizovatelem. Zákonní zástupci žáků se do chodu
školy zapojují spoluúčastí při zabezpečení školních a mimoškolních aktivit. Propracovaný
způsob prezentace školy na veřejnosti zahrnuje mj. charitativní aktivity žáků, dny
otevřených dveří, užší spolupráci se středními školami při organizaci odborných soutěží.
Participace žáků na dění ve škole je umožněna prostřednictvím žákovské rady a jejich účastí
při zajištění školních i mimoškolních akcí.
Organizační struktura odpovídá velikosti školy. Ředitelka účelně delegovala kompetence
na své dva zástupce, na předsedy předmětových komisí i další pedagogické pracovníky.
Stanovení transparentních pravidel a jasně vymezených úkolů přispívá k optimálnímu
fungování školy. K plynulému přenosu informací mezi jednotlivými aktéry vzdělává ní
napomáhá elektronický informační systém a využívání výukové platformy. Pedagogové
v předmětových komisích efektivně spolupracují s vedením školy především v oblasti
evaluace vzdělávací činnosti, analýze výsledků vzdělávání, sjednocování kritérií hodnocení,
naplňování ŠVP i při zajišťování odborných soutěží a dalších akcí.


                                            2/8
Efektivitu řízení zvyšují uplatňované nástroje kontroly a pravidelné evaluační aktivity,
jejichž prostřednictvím vedení školy vyhodnocuje úroveň vzdělávání a kvalitu práce
pedagogů ve výuce. Ze závěrů četné hospitační činnosti vedení školy a předsedů
předmětových komisí vyplývají konkrétní doporučení v oblasti aktivizačních metod a forem
výuky, které vyučující většinou uplatňují. Z přímého pozorování inspekčního týmu
vyplynulo, že pouze v menší části teoretické výuky chyběl prostor pro efektivní hodnoticí
zpětnou vazbu přínosu učení ve spolupráci se žáky.
Vzdělávání k termínu inspekční činnosti zajišťovalo 45 plně kvalifikovaných pedagogickýc h
pracovníků. Převaha zkušených a odborně způsobilých pedagogů zajišťuje kontinuitu
vzdělávání. Tito učitelé poskytují podporu nově začínajícím nebo nastupujícím pedagogům.
Další vzdělávání pedagogických pracovníků probíhá plánovaně, vychází z potřeb školy
i individuálního zájmu vyučujících a je zaměřeno mj. na prohlubování odbornosti, prevenci
a bezpečnost ve škole (praktické cvičení Aktivní útočník), využití umělé intelige nce
ve výuce. Ředitelka klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňová ní vzdělávac íc h
programů a zajištění plynulého chodu školy. Ředitelka pravidelně vyhodnocuje stav
materiálně technického zázemí a v souladu s profilací školy a udržením trendů ve vyučová ní
jej systematicky obnovuje a dovybavuje didaktickými pomůckami, výpočetní technikou
a specializovanými softwary. Realizované rekonstrukce a úpravy v posledních letech
přispěly k dalšímu rozvoji školy a vytvoření kvalitních podmínek pro výuku. Škola
disponuje dostatečným počtem kmenových a odborných učeben i aulou. Žáci využíva jí
knihovnu, relaxační zóny po celé škole, potravinové a nápojové automaty. K zajištění výuky
tělesné výchovy škola používá vlastní tělocvičnu, posilovnu, víceúčelové hřiště
a přetlakovou halu. Školní stravování je smluvně zabezpečeno ve školní jídelně jiné školy.
Důraz na dodržování pravidel, elektronický systém a celodenní provoz recepce napomáhá
k bezpečnému prostředí.


                          Hodnocení průběhu vzdělávání
K realizaci odborného vzdělávání a zvládnutí jeho nároků efektivně napomáhá promyšle ná
organizace vzdělávání a účelné využití disponibilní časové dotace s ohledem na zaměření
žáků, např. dělené hodiny nejen hlavních předmětů. Rozvoj studijních předpokladů žáků je
zajištěn nabídkou cizích jazyků a propracovanou koncepcí povinně volitelných předmětů
podporující žáky s hlubším zájmem o daný obor či předmět.
Sledovaná výuka splňovala požadavky odborného vzdělávání. Společným znakem všech
hospitovaných hodin byla příjemná atmosféra, vzájemně respektující přístup učitele a žáků,
dodržování nastavených pravidel práce a komunikace. Pojetí výuky částečně ovlivňo va la
určitá míra profesní autonomie učitelů a množství jejich pedagogických zkušeností, např.
osvědčené didaktické postupy, zavedený výukový styl. Žáci zpravidla prokazovali
odpovídající úroveň znalostí a vědomostí.
V převážné části teoretického vyučování se pozitivně projevila pečlivá příprava vyučujíc íc h,
zvolené výukové formy a metody vedly ke splnění stanoveného vzdělávacího cíle.
Vzdělávací strategie zpravidla rozvíjely vědomosti a dovednosti žáků, ve vyšších ročnících
směřovaly k přípravě na MZ, ve společenskovědních předmětech částečně formovaly jejich
postoje. Mírně převažovala frontální výuka, kombinovaná s řízeným rozhovorem,
v některých hodinách byly efektivně využity také kooperativní formy práce, které podpořily
mj. rozvoj sociálních kompetencí žáků, zejména v oblasti jazykového a společenskověd ního
vzdělávání. V části výuky se vyučujícím dařilo zvyšovat zájem žáků o probírané učivo


                                             3/8
i obsahovou diferenciací učiva. Hospitovaná výuka cizích jazyků se vyznačova la
promyšlenou strukturou s obvykle efektivně využitým časovým prostorem. Vyučující dbali
na průběžné střídání činností, v dostatečné míře uplatňovali aktivizační a kooperativní formy
(skupinová práce, práce ve dvojicích). Vyučování probíhalo v cílovém jazyce. Důraz byl
kladen na rovnoměrný rozvoj všech jazykových dovedností s využitím různých zdrojů
informací. Propojování probíraných témat s jejich využitím v reálné komunikační situaci
podpořilo aktivní užití slovní zásoby i vzájemnou interakci žáků. Ve sledovaných hodinách
českého jazyka a literatury byly vhodně rozvíjeny čtenářské strategie. Žáci byli při práci
s literárním textem vedeni k argumentaci, vyjádření vlastního názoru, k propojování
souvislostí a využití reálných příkladů. V hodinách matematiky byla výuka efektivně
podpořena vhodnou volbou didaktických a metodických prvků, bylo postupováno
od jednoduššího učiva ke složitějšímu, zvolený postup napomáhal rozvoji logického myšle ní
a samostatného uvažování žáků. Práce s chybou podporovala aktivní proces učení žáků,
učitelé efektivně využili gradované úlohy.
V odborném vzdělávání učitelé cíleně propojovali učivo v širších souvislostech a vedli žáky
k pochopení vzájemných vztahů, k logickému uvažování, k cílené přípravě na profilovo u
MZ. Žáci prokazovali dobrou úroveň vyjadřovacích schopností, používali správnou
odbornou terminologii, projevovali schopnost uplatnit probírané jevy v příkladech
z reálného života, účinně využívali vzájemného i vlastního hodnocení podle předem
známých kritérií. V účetnictví efektivně pracovali s odborným účetním softwarem,
na požadované úrovni řešili účetní příklady. V hospitovaných hodinách předmětů
rozšiřujících praktické odborné kompetence (Studentská firma, Učební praxe) žáci aktivně
prezentovali reklamní akci svých fiktivních firem, byli vhodně vedeni ke kritickému
myšlení. Při práci s výpočetní technikou dominovala samostatná práce žáků, učitelé využili
žákovských prezentací. V celém odborném vzdělávání včetně zaměření na sportovní
management vyučující poskytovali žákům průběžnou hodnotící zpětnou vazbu využite lno u
při jejich dalším učení.
Pouze v malé části hospitovaných hodin teoretického vyučování nebyli žáci vedeni
k objektivnímu posouzení kvality práce svých vrstevníků a k sebereflexi vlastního výkonu.
V závěru těchto vyučovacích hodin nebyl vytvořen prostor pro vyhodnocení splnění
vzdělávacího cíle. Rovněž v některých sledovaných hodinách byla věnována menší
pozornost jazykové kultuře při vyučování a usměrňování úrovně mluveného projevu žáků.
Všestranný rozvoj osobnosti žáka je podporován aktivitami navazujícími na ŠVP (odborné
přednášky a exkurze, projekty, olympiády a soutěže napříč všemi oblastmi vzdělává ní,
charitativní akce, vydávání školního časopisu aj.). Znalost cizích jazyků a komunikač ní
dovednosti si žáci prohlubují při zahraničních pobytech a výjezdech.


                          Hodnocení výsledků vzdělávání
Možnost výběru z dostatečného množství uchazečů se pozitivně promítá ve výsledcíc h
vzdělávání žáků, které jsou pravidelně vyhodnocovány na jednáních pedagogické rady
a předmětových komisí. K zjišťování dosažené úrovně vědomostí a znalostí žáků škola
používá standardní nástroje, např. písemné a ústní zkoušení, vstupní testy z anglické ho
jazyka, hodnocení odborných praxí, školních projektů. Připravenost žáků k MZ je průběžně
ověřována prostřednictvím srovnávacích testů z maturitních předmětů. K objektivnímu
porovnání vzdělávacích výsledků se škola příležitostně zapojuje i do externího testování,
např. ve výběrovém testování ČŠI ve školním roce 2022/2023 dosáhli žáci 1. ročníku



                                            4/8
ve finanční gramotnosti a žáci 2. ročníku ve čtenářské gramotnosti          nadprůměrné ho
výsledku.
Školní poradenské pracoviště poskytuje žákům komplexní psychologickou, preventivní
a inkluzivní péči. Školní poradenský tým, jehož činnost koordinuje především výchovná
poradkyně, spolupracuje s třídními učiteli i ostatními pedagogy a s externí školní
psycholožkou. Průběžně realizované adaptační a preventivní aktivity prolínají celým
vzdělávacím cyklem a prostupují rovněž do společenskovědních a přírodovědných oblastí
vzdělávání. Jedná se např. o adaptační aktivity a pobyty, sportovní kurzy, tematické
preventivní programy, jejichž realizace tak přispívá ke zvládnutí nároků středoškolského
vzdělávání, k utváření pozitivních třídních vazeb a k včasnému podchycení vzdělávac íc h
nebo výchovných problémů. Ojedinělé případy rizikových projevů chování jsou řešeny
v souladu se stanovenými pravidly, kázeňská opatření jsou ukládána v souladu se školním
řádem. Dostatečná pozornost je věnována motivačnímu hodnocení žáků prostřednictvím
udělování pochval.
Školní poradenský tým průběžně identifikuje individuální potřeby žáků se SVP (zhruba 6 %
všech žáků), OMJ (13 % všech žáků, většinou bez jazykové bariéry) i žáků ohroženýc h
školním neúspěchem. Pedagogičtí pracovníci jsou dostatečně informováni o nastavenýc h
podpůrných opatřeních. Způsob podpory těmto žákům je zajištěn v souladu s doporučením
školského poradenského zařízení, nastavené plány pedagogické podpory jsou pravidelně
vyhodnocovány. U žáků s OMJ má škola zpracovány nástroje pro individualizovaný přístup
k těmto žákům podle jejich jazykové úrovně Z podrobnější analýzy výsledků vzdělává ní
žáků se SVP i OMJ ve školním roce 2024/2025 je zřejmé, že uplatňované mechanismy jsou
funkční. Evidovaní žáci prospěli se srovnatelným i lepším studijním průměrem než žáci dané
třídy. Při předcházení školnímu neúspěchu žáků jsou uplatňovány obvyklé podpůrné
postupy, např. individuální konzultace, doučování, možnost využívání elektronick ýc h
výukových materiálů. Škola vytváří vhodné podmínky i pro studium žáků nadaných.
Sportovně talentovaným žákům umožňuje na žádost sportovních klubů uvolnění z výuky
a poskytuje jim individuální zohlednění.
Od poslední inspekční činnosti došlo ke zlepšení výsledků vzdělávání žáků v průběhu
a výrazně i při ukončování vzdělávání. Výsledky žáků jsou stabilní, v průběhu vzdělává ní
činí podíl žáků prospívajících s vyznamenáním zhruba desetinu, při ukončování studia MZ
prospívá s vyznamenáním dokonce třetina žáků. Neprospívají pouze jednotlivci. Pozitivním
zjištěním je, že se škole daří zvyšovat podíl žáků s uzavřenou klasifikací ke 30. 6., za dvě
poslední ukončená období z 85 % na 95 %, udržovat nízký počet zameškaných hodin
(v průměru 63 hodin na žáka) a téměř odstranit neomluvenou absenci.
Vlivem systematické analýzy příčin studijního neúspěchu žáků a vyhodnocování účinnos ti
přijatých opatření, např. půlení jedné hodiny českého jazyka a literatury, analýza
problémových úloh, používání formativního hodnocení, využívání reflexního listu učitele
pro práci se školním neúspěchem žáků aj., se výrazně zlepšily výsledky žáků při ukončování
vzdělávání a byla odstraněna neúspěšnost žáků v celorepublikovém srovnání.
Ve sledovaném období posledních tří školních let se zvýšila úspěšnost žáků u MZ, v dílčích
zkouškách společné části maturitní zkoušky (český a anglický jazyk) dokonce výrazněji nad
průměrnou úspěšnost žáků daného oboru v celorepublikovém srovnání. Pouze ve školním
roce 2023/2024 neuspěli tři žáci z matematiky. Ve sledovaném období výrazně vzrostl, až
na více než 50 %, podíl žáků uplatňujících v profilové části zkoušky jazykové certifikáty.
Mírně lepších výsledků ve společné části MZ dosahují žáci Obchodní akademie ve srovnání
se zaměřením Management sportovních zařízení oboru Ekonomika a podnikání. Z analýzy
výsledků vzdělávání také vyplývá, že ve školním roce 2024/2025 ukončilo řádný cyklus



                                            5/8
vzdělávání 90 % žáků oboru Obchodní akademie a 87 % žáků zaměření Management
sportovních zařízení.
Škola podporuje účast žáků v odborně zaměřených soutěžích i projektech a umožňuje tak
rozvoj jejich studijního potenciálu. Kariérové poradenství je promyšleně věnováno dalšímu
profesnímu či studijnímu směřování žáků. Většina žáků po absolvování studia pokračuje
v dalším studiu na vysokých školách, zhruba čtvrtina žáků nachází uplatnění na trhu práce.


                                         Závěry
Vývoj školy
– od poslední inspekční činnosti v roce 2020 ředitelka přijala opatření ke zjištěným
  nedostatkům, např. zkvalitnění analýzy výsledků vzdělávání, zefektivnění metodické
  propracovanosti výuky a častější využívání prvků formativního hodnocení a jejich
  důslednou realizací nedostatky odstranila
– výrazně se zlepšily výsledky vzdělávání žáků ve společné části MZ
– vzrostl počet tříd a celkový počet žáků, výrazně se zvýšil podíl žáků s odlišným
  mateřským jazykem
– vedení školy průběžně rozšiřuje a modernizuje materiálně technické zázemí pro výuku
Silné stránky
– propojení teoretické výuky s praxí, účinná podpora profilace žáků prostřednictvím širší
  nabídky volitelných předmětů (1.2)
– velmi dobrá spolupráce s vnějšími partnery podporuje rozvoj odborných kompetencí žáků
  (1.5)
– aktivní přístup ředitelky školy k rozšiřování a zkvalitňování materiálně technickýc h
  podmínek pro vzdělávání i naplňování profilu absolventa (2.4)
– stabilizovaný, odborně kvalifikovaný pedagogický sbor (3.1)
– metodicky a didakticky zdařilá výuka jazykového vzdělávání (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v menší části teoretické výuky chyběl prostor pro efektivní hodnoticí zpětnou vazbu
  přínosu učení ve spolupráci se žáky (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– efektivněji využívat vrstevnické hodnocení a sebereflexi vlastního pokroku žáků
  a vytvářet prostor pro vyhodnocení splnění vzdělávacího cíle ve spolupráci se žáky
– důsledněji dbát na jazykovou kulturu při vyučování a usměrňovat úroveň mluve né ho
  projevu žáků




                                            6/8
                                     Stanovení lhůty
 Česká školní inspekce v souladu s § 175 odst. 1 školského zákona ukládá ředitelce školy
 ve lhůtě do 30 dnů od marného uplynutí lhůty pro podání připomínek k obsahu
 inspekční zprávy, resp. od doručení stanoviska k připomínkám, přijmout opatře ní
 k odstranění nedostatků zjištěných inspekční činností. Tyto nedostatky jsou
 formulovány v části slabé stránky (oblasti ke zlepšení). Ve stejné lhůtě písemně
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


             Seznam dokladů, o které se inspekční zjištění opírají
 1. Koncepce rozvoje OA Holešovice pro období 2024–2030
 2. Školní vzdělávací programy pro střední vzdělávání, platné k termínu inspekční činnosti
 3. Školní řád, platný k termínu inspekční činnosti
 4. Rozvrh vyučovacích hodin, školní rok 2025/2026, platný k termínu inspekční činnosti
 5. Záznamy z jednání pedagogické rady vedené ve školních letech 2024/2025 a 2025/2026
    k termínu inspekční činnosti
 6. Třídní knihy vedené ve školních letech 2024/2025 a 2025/2026 k termínu inspekční
    činnosti
 7. Školní matrika vedená k termínu inspekční činnosti
 8. Výběr personální dokumentace pedagogických pracovníků vedené k termínu inspekční
    činnosti
 9. Kniha evidence úrazů vedená k termínu inspekční činnosti
10. Portfolio výchovného poradenství a prevence rizikového         chování žáků, vedené
    ve školním roce 2025/2026 k termínu inspekční činnosti
11. Výroční zprávy školy za školní rok 2023/2024 a 2024/2025



                                          Poučení
 Podle § 174 odst. 11 školského zákona může ředitelka školy podat připomínky
 k obsahu inspekční zprávy České školní inspekci, a to do 14 dnů po jejím převzetí.
 Případné připomínky zašlete prostřednictvím datové schránky (g7zais9), a to k rukám
 ředitele inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna v Registru inspekčních zpráv na webových
 stránkách České školní inspekce www.csicr.cz.


 Složení inspekčního týmu a datum vyhotovení inspekční zprávy


                                             7/8
 Ing. Stanislava Grundová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Ing. Dana Dalešická, školní inspektorka
 PhDr. Bc. Tibor Slažanský, Ph.D., školní inspektor
14. 11. 2025




                                          8/8
