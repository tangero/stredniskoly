CSI0X00B5UU9
Počet listů: 10




                                     Česká školní inspekce
                                     Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-246/23-U


Název                               Gymnázium a Střední odborná škola, Podbořany,
                                    příspěvková organizace
Sídlo                               Kpt. Jaroše 862, 441 01 Podbořany
E-mail                              skola@gsospodborany.cz
IČO                                 18380824
Identifikátor                       600011003
Právní forma                        příspěvková organizace
Zastupující                         Ing. Bc. Jiří Marhold
Zřizovatel                          Ústecký kraj
Místo inspekční činnosti            Kpt. Jaroše 862, Komenského 843,
                                    Bedřicha Smetany 743, Podbořany
Inspekční činnost na místě          28. 2. 2023 − 3. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného domovem
mládeže a střední školou podle příslušných školních vzdělávacích programů, se zaměřením
na neúspěšnost ve společné části maturitní zkoušky. Zjišťování a hodnocení naplnění
školních vzdělávacích programů pro základní, střední a zájmové vzdělávání a jejich souladu
s právními předpisy a rámcovými vzdělávacími programy.
                                    Charakteristika
Gymnázium a Střední odborná škola, Podbořany, příspěvková organizace (dále „škola“)
vykonává činnost střední školy, domova mládeže a školní jídelny.
Od poslední inspekční činnosti v roce 2014 se částečně změnila struktura vyučovanýc h
oborů vzdělání. Škola ukončila poskytování vzdělávání v oborech vzdělání Strojírenství,
Strojní mechanik, Potravinářská výroba, Mechanizace a služby, Zemědělec-far mář,
Prodavač, Podnikání (dálková forma vzdělávání) a požádala o jejich výmaz z rejstříku škol
a školských zařízení. Do vzdělávací nabídky školy byly naopak na základě poptávky na trhu
práce zařazeny obory vzdělání Cukrář, Elektrikář a Elektrotechnika.
Ve školním roce 2022/2023 vzdělává škola žáky v denní formě vzdělávání v pěti oborech
vzdělání poskytujících střední vzdělání s maturitní zkouškou (79-41-K/81 Gymnázium,
26-41-M/01 Elektrotechnika, 63-41-M/01 Ekonomika a podnikání, 65-41-L/01 Gastronomie
a 64-41-L/51 Podnikání) a v devíti oborech poskytujících střední vzdělání s výučním listem
(23-68-H/01 Mechanik opravář motorových vozidel, 26-51-H/01 Elektrikář, 29-54-H/01
Cukrář, 36-52-H/01 Instalatér, 41-55-H/01 Opravář zemědělských strojů, 65-51-H/01
Kuchař-číšník, 36-57-E/01 Malířské a natěračské práce, 41-55-E/01 Opravářské práce,
a 66-51-E/01 Prodavačské práce).
K 30. 9. 2022 škola vykázala 578 žáků v denní formě vzdělávání, z toho 155 žáků v osmi
třídách gymnázia, 75 žáků v sedmi třídách maturitních oborů, 287 žáků v 15 třídách
nematuritních oborů a 61 žáků ve třech třídách nástavbového oboru.
Škola evidovala k datu inspekční činnosti 29 žáků se speciálními vzdělávacími potřebami
individuálně integrovaných do běžných tříd. Deset žáků bylo vzděláváno podle
individuálního vzdělávacího plánu z jiných závažných důvodů.
Další informace o škole je možné získat na webových stránkách školy na adrese
https://www.gsospodborany.cz.


                         Hodnocení podmínek vzdělávání
Ředitel školy byl jmenován do funkce v roce 2017. Zpracoval jasně formulovanou koncepci
rozvoje školy založenou na SWOT analýze aktuálních podmínek činnosti školy. Klíčovými
oblastmi strategického plánování, které se daří naplňovat, je zlepšování materiálníc h
podmínek pro vzdělávání, propagace školy na veřejnosti a oblast spolupráce se sociálními
partnery, která přispívá k uskutečňování koncepčních záměrů především v oblasti
praktického vyučování, naplňování profilu absolventa a profesnímu růstu učitelů odborných
předmětů. K naplňování cílů v této oblasti přispělo také zavedení pozice koordinátora
spolupráce se zaměstnavateli, jehož prostřednictvím získává škola cenné podněty k revizím
školních vzdělávacích programů. Další prioritou, která je úspěšně realizována, je zahranič ní
spolupráce. Škola se dlouhodobě zapojuje do projektů na mezinárodní úrovni. Cílem je
získání nových i rozšíření stávajících znalostí, dovedností a kompetencí žáků a zlepšování
jejich jazykových dovedností. Při realizaci těchto aktivit škola spolupracuje s partnerskými
školami na Slovensku, v Německu a Polsku. V rámci projektu Erasmus+ mají žáci a učitelé
možnost absolvovat studijní a pracovní stáže a exkurze u zaměstnavatelů dle studovaného
oboru a profesního zaměření. V oblasti zvyšování kvality poskytovaného vzdělávání ve
střední odborné škole v předmětech společné části maturitní zkoušky nemá škola ve
strategických dokumentech stanovené vhodné cíle, což se negativně projevuje v průběhu
i výsledcích vzdělávání, zejména v neúspěšnosti školy ve společné části maturitní zkoušky.


                                            2/10
Organizační, řídicí i kontrolní kompetence jsou rozděleny mezi členy širšího vedení školy.
Nastavené kontrolní mechanismy umožňují průběžný monitoring všech důležitých oblastí
činnosti školy, přesto Česká školní inspekce (dále „ČŠI“) zjistila nedostatek v organizo vá ní
části odborného výcviku. Četnost a zaměření hospitační činnosti s ohledem na počet oborů
vzdělání a tříd neposkytuje vedení školy dostatek informací o kvalitě výuky předmětů
společné části maturitní zkoušky. Metodická podpora poskytovaná pedagogům není vždy
zcela účinná, což se projevilo v hospitovaných hodinách teoretických předmětů.
Výuka některých předmětů je zajištěna nekvalifikovanými učiteli, z nichž většina si vzdělání
doplňuje požadovaným studiem. V maturitních oborech je výuka předmětů společné části
maturitní zkoušky zajištěna z více než 60 % pedagogy bez příslušné odborné kvalifikace,
resp. předmětové specializace. V kvalitě poskytovaného vzdělávání se absence odborné
kvalifikace projevila zejména v nevhodně zvolených formách a metodách či v nedostatečné
didaktické propracovanosti vyučovacích hodin. Plánování dalšího                   vzdělává ní
pedagogických pracovníků zohledňuje zejména zájmy a požadavky jednotlivých učitelů,
v menší míře vychází ze zjištění z hospitační činnosti. Přestože se celý pedagogický sbor
zúčastnil školení s tématem formativní hodnocení a někteří pedagogové absolvova li
vzdělávací akce zaměřené na didakticko-metodické aspekty výuky, využití získanýc h
poznatků nebylo zejména v hodinách teoretických předmětů vždy patrné. Chybí rovněž
systematické ověřování praktického uplatňování poznatků získaných při vzdělávac íc h
akcích ve výuce a jejich dopadu na vzdělávací výsledky žáků. K vzájemným hospitacím jako
prostředku osobního rozvoje a příležitosti pro sdílení pedagogických zkušeností se pedagogy
nedaří motivovat.
Mezi členy předmětových komisí probíhá velmi dobrá spolupráce v oblasti praktické
a teoretické části odborného technického vzdělávání, což se odráží v jejich vhodné
návaznosti sledované při odborném výcviku. Hlubší spolupráci učitelů všeobecně
vzdělávacích předmětů gymnázia a střední odborné školy brání oddělené předmětové
komise, v jejichž činnosti převládají zejména organizační záležitosti, dostatečná pozornost
není věnována vyhodnocování výsledků vzdělávání a přijímání účinných opatření ke
zlepšení.
Pro zajištění výchovy a vzdělávání žáků má škola ve většině vzdělávacích oblastí vhodné
prostorové i materiální podmínky. Po rozsáhlé modernizaci škola disponuje nadstandardně
vybavenou cvičnou kuchyní a centrální školní kuchyní, kde probíhá praktické vyučová ní
žáků oborů Kuchař-číšník a Gastronomie. Výuka odborného výcviku technických oborů
probíhá v areálu školy, kde v minulých letech proběhla částečná obměna a modernizace
technického vybavení. Velice dobré je vybavení dílen pro obor Instalatér, kde materiálně
technické vybavení navazuje na současné trendy v tomto odvětví. Nejslabším článkem jsou
dílny pro výuku oboru Elektrikář, kde materiálně technické vybavení ne zcela odpovídá
moderním trendům v této oblasti. Pro výuku předmětu český jazyk a literatura a přípravu
žáků k maturitní zkoušce nejsou materiální podmínky dostačující. Pro žáky střední odborné
školy není k dispozici školní knihovna s vhodným knižním fondem.


                          Hodnocení průběhu vzdělávání
Průběh vzdělávání byl hodnocen na základě hospitací ve vybraných odborných i všeobecně
vzdělávacích předmětech se zaměřením na předměty společné části maturitní zkoušky
a v rámci odborného výcviku zejména v oborech technických, elektrotechnick ýc h
a gastronomických.



                                            3/10
Vyučovací hodiny na víceletém gymnáziu probíhaly většinou frontálně s převažujíc í
metodou řízeného rozhovoru, do něhož se žáci aktivně zapojovali. Nebáli se pokládat dotazy
k tématu, případně vyjádřit svůj názor. Sporadicky byla využita samostatná práce
a kooperativní činnosti. Pro podporu názornosti pedagogové často využívali prezentace
a videoukázky, příležitostně také ICT techniku využívanou všemi žáky.
Převaha frontálního stylu výuky v hodinách českého jazyka a literatury na střední odborné
škole a dominantní postavení učitelek při výkladu nového vzdělávacího obsahu, který byl
často faktograficky předimenzován, vedly žáky v částech hodin k pasivnímu přístupu.
Vyučující nevyžadovaly od žáků souvislejší projev, ve kterém by rozvíjeli schopnost
argumentace, často se spokojily s heslovitou odpovědí. Aktivnější zapojení žáků bylo
v hospitovaných hodinách pozorováno při práci ve dvojici či ve skupinách, kdy většinou
prostřednictvím didaktické hry opakovali či upevňovali probrané učivo. Poskytovaná zpětná
vazba se vztahovala výhradně ke správnosti řešení zadaných úkolů, netýkala se vyhodnoce ní
pokroku či možností žáka ke zlepšení.
Ve vyučovacích hodinách cizích jazyků převažovala frontální výuka doplňovaná
samostatnou prací a prací ve dvojicích, výjimečně byla využita i skupinová forma výuky.
Ve skupinách s nižším počtem žáků se pedagogům dařilo využíváním aktivizačních prvků
zapojovat žáky po většinu hodiny do vzdělávacího procesu. Celkově však v hodinách
převažovala aktivita vyučujících. Jen v některých hodinách byly účelně zařazeny inovativní
metody, které ve spojení s důkladným ověřováním jazykových znalostí a dovedností žáků
a opravou zjištěných nedostatků vedly k vyšší efektivitě výuky.
Výuka matematiky ve třídách maturitních oborů vedená formou společné a samostatné práce
žáků nebyla zcela efektivní. Všichni žáci řešili příklady stejné obtížnosti, pro nadanější žáky
chyběly gradované úlohy a diferenciace vzdělávacího obsahu s ohledem na jejich
individuální potřeby. Žáci s rychlejším pracovním tempem měli k dispozici zadání dalších
obdobných příkladů, které řešili rutinním způsobem podle stanoveného postupu. Tím byly
upevňovány již známé algoritmy řešení, avšak nebylo rozvíjeno logické myšlení žáků, jejich
tvořivost a schopnost řešit problémové úlohy. Při řešení příkladů u tabule poskytovala žákům
vhodnou pomoc pedagožka nebo spolužáci. Výjimečně byli žáci vedeni k vzájemné mu
hodnocení předvedených výkonů, avšak bez zdůvodnění svého hodnocení. Shrnutí
procvičovaného učiva a upozornění na nejčastější chyby v závěru vyučovacích hodin
probíhalo převážně ze strany vyučující, jen sporadicky byli do reflexe zapojeni i žáci.
Výuka teoretických odborných předmětů byla většinou vedena tradičním způsobem,
nejčastěji metodou řízeného rozhovoru doplněného samostatnou prací žáků. Část
sledovaných hodin byla převážně výkladová, převládalo předávání poznatků učitele m.
Někteří vyučující vhodně využívali příkladů z praxe a názorné pomůcky. V hodinách často
chybělo průběžné opakování a upevňování nových znalostí. Jen výjimečně byla využita
práce s chybou.
Pedagogové ve sledovaných hodinách všeobecně vzdělávacích předmětů a teoretických
odborných předmětů neuplatňovali cílenou diferenciaci, žáci tak neměli možnost zvolit si
dle individuálních potřeb zadání odlišné kognitivní náročnosti. Ve výuce nevyužíva li
příležitosti pro práci s informačními zdroji a podporu kritického myšlení. Nevěnovali
většinou dostatek pozornosti zpětné vazbě žákům, jakého pokroku dosáhli a do jaké míry
byly naplněny stanovené vzdělávací cíle. Žákům až na výjimky neposkytovali prostor pro
sebehodnocení či vzájemné hodnocení.
V odborném výcviku byl u většiny vyučujících patrný zájem o vzdělávání žáků. Pedagogové
uplatňovali individuální přístup k žákům, snažili se o pozitivní motivaci k zadané práci
a k vyučovanému oboru. V některých případech vhodně využili prvky formativního


                                             4/10
hodnocení a poskytli žákům prostor pro sebehodnocení. Praktická část výuky většinou
vhodně navazovala na teoretickou část s důrazem na rozvoj požadovaných praktických
dovedností a pracovních postojů a návyků spojených s výkonem budoucí profese žáků. Žáci
pracovali jak samostatně, tak ve dvojicích, případně ve větších skupinách dle druhu a typu
zadané pracovní úlohy. Učitelé odborného výcviku před každou pracovní úlohou prováděli
potřebnou instruktáž, seznamovali žáky s technickou dokumentací, pracovními postupy
a pravidly bezpečnosti práce. Případné špatné pracovní postupy následně vhodně korigova li.
Vzhledem k nadstandardnímu vybavení cvičné kuchyně škola nedostatečně využívá toto
prostorové zázemí pro nácvik základních kulinářských technik zejména žáků prvních
ročníků gastronomických oborů.
Vzdělávací nabídka je vhodně doplňována četnými školními projekty a mimoškolními
akcemi, jejichž realizace přispívá k naplňování cílů školních vzdělávacích programů
a zatraktivňuje průběh vzdělávání.


                          Hodnocení výsledků vzdělávání
Zjišťování individuálních a skupinových výsledků vzdělávání je ve škole založeno na
tradičních interních evaluačních nástrojích (testy, písemné práce, ústní zkoušení, praktické
činnosti, aktivita v hodinách aj.). Významnou podporou pro rozvoj klíčových kompetencí
a dovedností potřebných pro další studium či profesní uplatnění žáků gymná zia jsou
ročníkové práce, které žáci zpracovávají v průběhu septimy a následně veřejně prezentují.
Výsledky vzdělávání za jednotlivá klasifikační období škola sumarizuje a projednává na
jednáních pedagogické rady. Hodnocení má však převážně statistickou povahu, chybí
podrobnější analýza a realizace opatření ke zlepšení prospěchu jednotlivých žáků
ohrožených školním neúspěchem a jejich následné vyhodnocování. Úroveň dosahovaných
výsledků vzdělávání v rámci republiky je srovnávána prostřednictvím externího testování,
s jejichž výsledky pracují jednotlivé předmětové komise, následně se pedagogové ve výuce
zaměřují na problematické oblasti. Účinná opatření, která by vedla ke zlepšování výsledků
v celorepublikovém srovnání, se však nedaří přijímat.
Kvalitu poskytovaného vzdělávání a efektivitu realizované podpory v oborech vzdělání
poskytujících střední vzdělání s výučním listem ukazuje úspěšnost žáků při ukončování
vzdělávání závěrečnou zkouškou. Ze 78 žáků, kteří konali závěrečnou zkoušku v roce 2022,
uspělo v řádném termínu 69 žáků, dalších šest žáků uspělo při opravném termínu.
Výsledky školy v oborech vzdělání zakončených maturitní zkouškou byly v letech
2020–2022 ve srovnání s republikovým průměrem v daných skupinách oborů podprůměrné.
Celkové výsledky žáků byly výrazně určovány jejich výsledky ve společné části maturitní
zkoušky, úspěšnost školy v profilové části maturitní zkoušky byla v tomto období u většiny
oborů srovnatelná s republikovým průměrem v daných skupinách oborů. Výjimkou byl obor
Podnikání, u něhož např. v roce 2022 škola vykázala 41,7% hrubou neúspěšnost (poměr
žáků neúspěšných nebo nekonajících k počtu žáků přihlášených k maturitní zkoušce).
Z podrobné analýzy výsledků žáků ve společné části maturitní zkoušky, kterou ČŠI
provedla, vyplynulo, že škola v letech 2020–2022 dosahovala hrubé neúspěšnosti okolo
37 %, republikový průměr byl v daných skupinách oborů vždy nižší než 11 %. Celkový
výsledek školy pozitivně ovlivňovaly především výsledky žáků gymnázia. Kromě roku
2021, kdy jeden žák maturitní zkoušku nekonal, vždy všichni uspěli. Na celkovém výsledku
školy se negativně podílel zejména obor Podnikání (hrubá neúspěšnost: 2020 – 58 %, 2021
– 59 %, 2022 – 67 %). Vysokou hrubou neúspěšnost zaznamenala škola v tomto oboru
v českém jazyce v roce 2020 (42 %) a v roce 2022 (50 %), v roce 2020 a 2021 také


                                           5/10
v anglickém jazyce (44 %). Zásadním problémem pro žáky tohoto oboru byla zkouška
z matematiky, z osmi přihlášených v letech 2020–2022 uspěl pouze jeden žák. V letech 2021
a 2022 byla vysoká hrubá neúspěšnost také v oboru Gastronomie (67 %, resp. 50 %).
Při hodnocení úspěšnosti školy při ukončování vzdělávání maturitní zkouškou je výrazným
negativem nízký podíl žáků, kteří nastoupili do 1. ročníku a ve standardní době úspěšně
dokončili studium v oboru, do něhož byli přijati. V maturitním ročníku 2022 činil tento podíl
pouze 33 %. Na této statistice měli významný podíl zejména žáci oboru Podnikání (15 %)
a Elektrotechnika (40 %).
Vedení školy realizuje pouze statistickou sumarizaci výsledků žáků při ukončování
vzdělávání maturitní zkouškou. Systematickou analýzu, která by umožňovala navrhovat
a přijímat efektivní opatření pro zlepšení výsledků vzdělávání, neprovádí. Nevyhodnocuje
např. úspěšnost žáků přijatých do vyššího ročníku, korelaci průběžných výsledků a výsledků
dosahovaných žáky u maturitní zkoušky nebo efektivitu poskytovaného vzdělávání na
základě podílu žáků, kteří předčasně ukončili vzdělávání.
Jedním z faktorů, které mají vliv na úspěšnost žáků v průběhu vzdělávání a při jeho
ukončování maturitní zkouškou ve střední odborné škole, je oblast přijímacího řízení. Pro
první kolo přijímacího řízení do maturitních oborů na školní rok 2022/2023 ředitel školy
stanovil minimální hranici úspěšnosti, která je však ryze formální, neboť byla stanovena na
velmi nízkou hodnotu pěti bodů (z maximálního počtu 160 bodů) a zahrnuje jak výsledek
jednotné přijímací zkoušky, tak body za průměrný prospěch z předchozího vzdělává ní
a účast v soutěžích. Pro nástavbový obor žádná hranice úspěšnosti stanovena nebyla. Ke
vzdělávání byli přijati všichni uchazeči z prvního i dalšího kola. Přijímáni jsou tak často žáci
s nižšími studijními předpoklady, které škola s doposud uplatňovanými opatřeními nebyla
schopna připravit na úspěšné zvládnutí maturitní zkoušky.
Výchovní poradci poskytují třídním učitelům a ostatním pedagogům aktuální infor mace
o podpůrných opatřeních žáků se speciálními vzdělávacími potřebami, případně jim zajišťují
metodickou podporu prostřednictvím spolupráce s poradnami. O žácích se speciálními
vzdělávacími potřebami byli vyučující informováni, diferenciace vzdělávání dle jejich
potřeb, případně dle dosahovaných výsledků však byla zaznamenána jen v některých
sledovaných hodinách. Podporu a vyhledávání nadaných žáků škola realizuje
prostřednictvím spolupráce členů školního poradenského pracoviště a pedagogů, kteří
vybrané žáky doporučují, připravují a motivují k reprezentaci v předmětových olympiádác h
a odborných soutěžích. Žáci gymnázia byli v loňském roce úspěšní na okresní i krajské
úrovni např. v matematické a chemické olympiádě a olympiádě z českého, anglické ho
a německého jazyka. Žákům odborné školy se daří úspěšně reprezentovat školu v odborných
soutěžích i na republikové úrovni. Předních umístění dosáhli např. v Malířské akademii
Josefa Čapka, jejímž je škola tradičním pořadatelem, v soutěži Opravář zemědělských strojů,
na Mistrovství ČR v orbě a Mistrovství republiky v jízdě zručnosti traktorem. Významné
ocenění získali žáci školy v soutěži MODERNÍ ŠKOLA 4.0 vyhlašované Ústeckým krajem,
v níž žáci oboru Elektrotechnika v poslední době opakovaně dosáhli na medailová umístě ní.
V rámci primární prevence škola účelně spolupracuje s neziskovými a charitativním i
organizacemi a dalšími institucemi. K předcházení rizikovým jevům využívá zejména
preventivních programů a přednášek. Jejich účinnost je vzhledem k počtu řešených případů
převážně efektivní. Účinným prostředkem prevence je rozsáhlá nabídka volnočasovýc h
aktivit organizovaných jak školou, tak domovem mládeže. Efektivním nástrojem
podporujícím dobré vztahy v třídních kolektivech gymnázia jsou adaptační pobyty
a sportovní kurzy různého zaměření.



                                             6/10
Málo účinná je strategie školy pro předcházení školní neúspěšnosti. Jako hlavní nástroje
strategie podporující snižování školní neúspěšnosti a rizika předčasných odchodů ze
vzdělávání škola nabízí doučování a osobní konzultace, které však nejsou vzhlede m
k neuspokojivým výsledkům žáků při ukončování vzdělávání maturitní zkouškou dostatečně
efektivní. Neúčinná je rovněž podpora žáků nástavbového oboru Podnikání, u nichž ředitel
školy ve velké míře povoluje vzdělávání podle individuálního vzdělávacího plánu z jiných
závažných důvodů (nejčastěji z důvodu zaměstnání či péče o dítě). Ve školním roce
2021/2022 bylo tímto způsobem vzděláváno 24 žáků tohoto oboru, z nichž pouze jeden
dokončil úspěšně vzdělávání a uspěl u maturitní zkoušky. Ve školním roce 2022/2023 ředitel
školy povolil vzdělávání podle individuálního vzdělávacího plánu z jiných závažnýc h
důvodů 13 žákům oboru Podnikání, z nichž devět k termínu inspekční činnosti předčasně
ukončilo vzdělávání.


                                         Závěry
Vývoj školy
Od poslední inspekční činnosti v roce 2014 došlo ke změně na pozici ředitele školy a většiny
jeho zástupkyň. Škola ukončila poskytování vzdělávání v oborech vzdělání Strojírenství,
Strojní mechanik, Potravinářská výroba, Mechanizace a služby, Zemědělec-far mář,
Prodavač, Podnikání (dálková forma vzdělávání). Do vzdělávací nabídky školy byly
zařazeny obory vzdělání Cukrář, Elektrikář a Elektrotechnika. Vedení školy pokračuje
v harmonizaci řídicích a organizačních procesů. Modernizace centrální školní kuchyně,
cvičné kuchyně a odborných učeben přispěla ke zlepšení podmínek pro výuku
gastronomických a elektrotechnických oborů. Ve spolupráci se zřizovatelem proběhla
rekonstrukce budovy gymnázia.

Silné stránky
- Zapojení školy do rozsáhlé projektové činnosti významně přispívá k získávání dalších
  finančních prostředků a zlepšení podmínek pro vzdělávání.
- Zahraniční spolupráce podporuje mobilitu žáků i pedagogů a získávání odborných
  kompetencí žáků, čímž značně napomáhá naplnění cílů vzdělávání.
- Kvalitní průběh praktického vyučování a jeho propojení s teoretickou výukou přispívá
  k naplnění profilu absolventa.
- Realizace ročníkových prací na gymnáziu podporuje rozvoj klíčových kompetencí žáků
  a dovedností potřebných pro další studium a profesní uplatnění.

Slabé stránky a/nebo příležitosti ke zlepšení
- Žáci školy dosahují dlouhodobě podprůměrných výsledků ve společné části maturitní
  zkoušky ve srovnání s republikovým průměrem v daných skupinách oborů.
- Neuspokojivé výsledky žáků ve společné části maturitní zkoušky se nepromítají do
  strategických dokumentů, v oblasti výsledků vzdělávání nejsou stanoveny vhodné cíle.
- Formálně nastavená hranice úspěšnosti pro přijímání do maturitních oborů umožňuje
  přijímat všechny uchazeče bez dostatečného zohlednění jejich studijních předpokladů.
- Činnost předmětových komisí není dostatečně efektivní v oblasti vyhodnoco vá ní
  výsledků vzdělávání a přijímání účinných opatření ke zlepšení.



                                           7/10
- Není prováděna systematická analýza výsledků vzdělávání ve všech relevantníc h
  oblastech (hrubá neúspěšnost, vliv absence na vzdělávací výsledky, úspěšnost žáků
  přijatých do vyšších ročníků, korelace výsledků žáků v průběhu vzdělávání a u maturitní
  zkoušky apod.).
- Škola nevyužívá dostupné informace (např. výsledky přijímacího řízení a externího
  testování) k systematické analýze a jako podklad pro přijetí efektivních opatření ke
  zlepšení průběhu a výsledků vzdělávání.
- Metodická podpora poskytovaná pedagogům nemá dopad na zkvalitnění průběhu
  vzdělávání v teoretické části výuky.
- V teoretické výuce odborných předmětů a všeobecně vzdělávacích předmětů pedagogové
  nevyužívají diferenciaci vzdělávacího obsahu, kooperativní metody, nepodporují rozvoj
  kritického myšlení a práci s informačními zdroji. Nevytvářejí příležitosti pro
  sebehodnocení nebo vzájemné hodnocení. Nevěnují dostatek pozornosti formativní
  zpětné vazbě a ověření míry dosažení vzdělávacích cílů.

Doporučení pro zlepšení činnosti školy
- Požádat o výmaz oboru vzdělání Podnikání z rejstříku škol a školských zařízení vzhlede m
  k nízké efektivitě poskytovaného vzdělávání a neuspokojivým výsledkům dosahovaným
  žáky tohoto oboru při ukončování vzdělávání maturitní zkouškou.
- Při zpracování koncepčních dokumentů věnovat náležitou pozornost výsledkům
  vzdělávání, formulovat vhodné cíle a kroky vedoucí k jejich zlepšení.
- Zvýšit nároky na uchazeče přijímané do maturitních oborů.
- Zefektivnit činnost předmětových komisí při vyhodnocování výsledků vzdělává ní
  a přijímání účinných opatření k jejich zlepšení. Motivovat pedagogy k předávání
  pedagogických zkušeností prostřednictvím vzájemných hospitací. Sdílet zkušenosti se
  vzdělávacími strategiemi v rámci předmětových komisí a na pedagogických radách.
- Využívat závěry z hospitační činnosti pro plánování profesního rozvoje pedagogů
  v souladu s potřebami školy. Vyhodnocovat dopad absolvovaných vzdělávacích akcí na
  kvalitu výuky a vzdělávací výsledky žáků.
- Systematicky vyhodnocovat a analyzovat výsledky vzdělávání, zejména výsledky žáků
  ve společné části maturitní zkoušky. Přijímat účinná opatření k jejich zlepšení a ověřovat
  jejich efektivitu.
- Podporovat aktivitu žáků využitím pestrých výukových metod a forem, zařazovat práci
  s informačními zdroji, diferencovat výuku dle individuálních potřeb žáků, systematick y
  podporovat rozvoj hodnoticích dovedností žáků a poskytovat jim efektivní zpětnou vazbu
  o míře naplnění vzdělávacích cílů.
- Důsledně zvažovat důvody pro povolování vzdělávání podle individuálního vzdělávac ího
  plánu z jiných závažných důvodů žákům oboru Podnikání.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.


                                           8/10
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje včetně Přílohy
      č. 1 a 2 (č. j.: 199/2001, ze dne 11. 1. 2023)
 2.   Jmenovací list – jmenování ředitelem příspěvkové organizace Ústeckého kraje
      s účinností od 1. 7. 2017 (ze dne 25. 5. 2017)
 3.   Výpisy z rejstříku škol a školských zařízení MŠMT (ze dne 28. 2. 2023)
 4.   Organizační řád, platnost od 1. 9. 2022
 5.   Koncepce vedení školy ze dne 15. 3. 2017
 6.   Dlouhodobé strategické cíle pro funkční období 2017-23 ze dne 15. 12. 2017
 7.   Školní řád gymnázia platný ve školním roce 2022/2023
 8.   Školní řád střední odborné školy platný ve školním roce 2022/2023
 9.   Vnitřní řád domova mládeže platný ve školním roce 2022/2023
10.   Školní matrika, školní roky 2021/2022 a 2022/2023
11.   Hospitační záznamy, školní roky 2021/2022 a 2022/2023 (vzorek
12.   Zápisy z pedagogických rad a předmětových komisí, školní roky 2021/2022
      a 2022/2023 (vzorek)
13.   Třídní knihy, školní roky 2021/2022 a 2022/2023 (vzorek)
14.   Rozvrhy tříd, školní rok 2022/2023
15.   Dokumentace k ukončování vzdělávání maturitní zkouškou v letech 2020-2022
16.   Dokumentace k přijímání ke střednímu vzdělávání pro školní rok 2022/2023
17.   Dokumentace výchovného poradenství a prevence rizikového chování, školní roky
      2021/2022 a 2022/2023
18.   Personální dokumentace pedagogů k termínu inspekční činnosti (vzorek)
19.   Plán DVPP – 2022/2023 ze dne 1.9. 2022
20.   Výroční zpráva o činnosti školy ve školním roce 2021/2022
21.   Inspekční zpráva č. j. ČŠIU-1476/14-U ze dne 18. 11. 2014
22.   Webové stránky školy https://www.gsospodborany.cz




                                          9/10
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Reihsová, školní inspektorka,
 vedoucí inspekčního týmu                            ………………………..

 Ing. Anna Kejřová, školní inspektorka
                                                     ………………………..

 Mgr. Jaroslav Máliš, školní inspektor
                                                     ………………………..

 Mgr. Hana Podešvová, školní inspektorka
                                                     ………………………..
 Bc. Blanka Zoudunová, kontrolní
 pracovnice                                          ………………………..
 Ing. Roman Sejval, odborník v oblasti
 gastronomických oborů                               ………………………..
 Ing. Bc. Martin Tůma, odborník v oblasti
 praktického vyučování                               ………………………..


V Ústí nad Labem 25. 4. 2023




                                            10/10
