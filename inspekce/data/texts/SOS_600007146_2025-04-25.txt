CSI0X00DN308




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1606/25-S
                                       Sp. zn. ČŠIS-S-343/25-S


Název                               Odborná střední škola podnikání a mediální tvorby
                                    Kolín s.r.o.
Sídlo                               U Křižovatky 262, 280 02 Kolín IV.
E-mail                              klara.brezmenova@ossp.cz
IČO                                 25 134 710
Identifikátor                       600 007 146
Právní forma                        společnost s r.o.
Zastupující                         Mgr. Klára Brezmenová
Zřizovatel                          Mgr. Ludmila Bílá
Místo inspekční činnosti            U Křižovatky 262, Kolín
Inspekční činnost na místě          25. 4. 2025, 28. 4.− 30. 4. 2025 a 2. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Odborná střední škola podnikání a mediální tvorby Kolín s.r.o. (dále „škola“) vykonává
činnost střední školy (dále „SŠ“) a školní jídelny-výdejny. Ve SŠ se k termínu inspekční
činnosti vzdělávalo 232 žáků (naplněnost 75 %) v denní formě vzdělávání v oborech
středního vzdělání s maturitní zkouškou Obalová technika (25 žáků), Užitá fotografie
a média (97 žáků), Ekonomika a podnikání (39 žáků), Požární ochrana (26 žáků)
a Informační technologie (39 žáků). Ve tříletém oboru středního vzdělání s výučním listem
Reprodukční grafik, který škola otevírá v závislosti na aktuálním zájmu uchazečů, bylo
vzděláváno 6 žáků. Od předchozí inspekční činnosti v roce 2018 došlo ke změně vzdělávac í
nabídky. V oborech středního vzdělání s maturitní zkouškou Reprodukční grafik pro média
a nástavbový obor Podnikání v dálkové formě se žáci již nevzdělávají. Zájem uchazečů
o studium vzrostl, což se promítlo do nárůstu počtu žáků o více než třetinu.
K termínu inspekční činnosti škola vzdělávala 40 žáků se speciálními vzdělávac ími
potřebami (dále „SVP“). Podle individuálního vzdělávacího plánu se vzdělávalo pět žáků,
z toho jeden z jiných závažných důvodů. Škola eviduje 12 žáků s odlišným mateřským
jazykem bez jazykové bariéry.


                         Hodnocení podmínek vzdělávání
Ředitelka školy (dále „ředitelka“) zastává funkci od roku 2018 a systematicky naplňuje
koncepci zaměřenou na vytváření příznivého školního klimatu jako klíčové podmínky
efektivního vzdělávání. Strategické priority se daří uvádět do praxe zejména podporou
spolupráce žáků napříč třídami, ročníky i obory a aktivním zapojením pedagogickýc h
pracovníků do společných aktivit, čímž škola cíleně posiluje soudržnost kolektivu a rozvoj
sociálních kompetencí.
K naplňování profilu absolventa efektivně přispívá dlouhodobá spolupráce školy
s kvalitními externími partnery, jež umožňuje propojení teoretických poznatků s jejich
praktickým využitím. Významnou podporu profesních dovedností žáků představuje také
příležitostné zařazování tandemové výuky, při níž se na vzdělávání podílejí vedle učitelů
rovněž odborníci z praxe. Takto vedená výuka průběžně reflektuje aktuální vývoj
v příslušných oborech a zaměřuje se na rozvoj kompetencí odpovídajících současným
trendům, čímž škola zvyšuje připravenost absolventů na požadavky trhu práce.
Řízení školy je systematické a vychází z pravidelné evaluace všech oblastí činnosti.
Ředitelka ve spolupráci se zástupkyní účelně deleguje kompetence na předsedy
předmětových komisí, kteří mj. předkládají návrhy k aktualizacím ŠVP. Ředitelka,
jež zároveň zastává roli koordinátorky ŠVP, prosazuje demokratický styl řízení založený
na přímé komunikaci se všemi aktéry vzdělávání. Přijímá podněty od pedagogickýc h
pracovníků i žáků a pružně na ně reaguje. Účelné využívání dotazníkových šetření
a komplexního hodnocení fungování školy od žáků závěrečných ročníků umožňuje škole
získávat zpětnou vazbu k úrovni vzdělávání. Koordinovaný přístup vedení podporuje
efektivní fungování školy jako soudržného celku. Nastavené kontrolní mechanismy jsou
funkční. Frekventovaná a cíleně plánovaná hospitační činnost vedení školy přispívá
k hodnocení kvality výuky a vede k přijetí konkrétních opatření ke zlepšení pedagogické
práce.
Ke stabilitě a průběžnému zlepšování personálních podmínek přispívá odpovědný přístup
vedení školy k řízení pedagogického sboru. Výchovně vzdělávací proces aktuálně zajišťuje
49 učitelů, z nichž 22 tvoří odborníci z praxe. Pět učitelů si doplňuje potřebné vzdělání, tři
další nesplňují kvalifikační podmínky. Ředitelka prokazatelně usiluje o zajištění vzdělává ní
odborně kvalifikovanými pedagogy. Velká pozornost je věnována podpoře začínajíc íc h
a nově nastupujících kolegů prostřednictvím uvádějících učitelů a spolupráce
v předmětových komisích. Pozitivní vliv efektivního dalšího vzdělávání pedagogickýc h
pracovníků se odráží v rozvoji dovedností pro práci s heterogenní třídou, posilová ní


                                             2/8
digitálních kompetencí, sdílení zkušeností získaných v rámci vzdělávacích projektů různého
zaměření i vzájemných hospitacích, jejichž výstupy jsou následně reflektovány v činnosti
předmětových komisí.
Tým školního poradenského pracoviště (dále „ŠPP“) se od předchozí inspekční činnosti
podstatně rozšířil a jeho činnost se výrazně zefektivnila. Zajišťuje ji vedoucí ŠPP, kariérová
poradkyně, speciální pedagožka a výchovná poradkyně, která zastává zároveň pozici školní
metodičky prevence. ŠPP pracuje na základě pravidelně vyhodnocovaných plánů své
činnosti a účelně poskytuje poradenství a konzultace žákům, jejich zákonným zástupcům
a pedagogickým pracovníkům.
Kvalitní finanční a materiální podmínky účinně podporují naplňování vzdělávac íc h
programů. Rozsáhlá rekonstrukce budovy a cílené investice do modernizace přispěly
k výraznému zlepšení materiálně-technického zázemí školy. Škola nově disponuje
mj. zvukařskou kabinou, průmyslovým vysekávacím plotrem a vybavením pro ruční
technologická cvičení. Součástí zázemí je rovněž apidomek umístěný ve školní zahradě,
který slouží k podpoře well-beingu žáků prostřednictvím jejich interakce se včelami. Vnitřní
prostory školy vhodně doplňuje množství relaxačních zón a výtvarná díla žáků, která interiér
oživují a vytvářejí přívětivé, esteticky působivé a inspirativní prostředí.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví v prostorách školy i mimo ni. Míra
úrazovosti je nízká.


                          Hodnocení průběhu vzdělávání
Výuka byla ve většině případů promyšleně připravena a realizována v souladu se ŠVP,
přičemž podněcovala aktivní zapojení žáků a směřovala k rozvoji jejich znalostí
i dovedností. Vyučování probíhalo v klidném a podnětném prostředí, žáci respektovali
nastavená pravidla. Pedagogové volili vhodné metody a úlohy odpovídající vzdělávac ím
cílům. Přesto se ve sledovaných hodinách vyskytly rezervy v rozvoji kritického myšle ní,
tvořivosti a samostatné práce s informacemi. Nedostatečné zohlednění individuálníc h
potřeb, zejména u nadaných a u žáků se SVP, spolu s omezenou diferenciací úloh
neumožňovalo plně rozvíjet jejich potenciál. Příležitostí ke zlepšení je také hlubší rozvoj
spolupráce žáků a jejich schopnosti analyzovat učivo v širších souvislostech.
V hospitovaných hodinách všeobecně vzdělávacích předmětů se výuka vyznačova la
převahou aktivizujících metod a cíleným rozvojem specifických dovedností odpovídajíc íc h
charakteru jednotlivých vyučovacích oblastí. Sledovaná výuka českého jazyka a literatur y
byla účelně vedena převážně k rozvoji potřebných kompetencí, se zaměřením na rozvoj
čtenářské gramotnosti, zejména na hlubší porozumění textu, včetně schopnosti analyzo vat
jeho strukturu a interpretovat různé významové roviny. V hodinách byly uplatňovány pestré
formy práce, využívající digitální technologie nejen učitelem, ale i žáky, které sloužily
např. k úvodnímu brainstormingu či závěrečné reflexi, čímž podporovaly aktivní zapojení
žáků do všech fází výuky. Vhodně zvolená míra podpory ze strany vyučujících a asistentů
pedagoga umožňovala žákům hledat vlastní postupy při řešení úloh, aniž by docházelo
k redukci náročnosti zadání. Hospitovaná výuka anglického a německého jazyka probíhala
většinou v cílovém jazyce. Přínosné bylo časté opakování slovní zásoby a gramatik y
v reálných situacích či příprava na maturitní zkoušku. Skupinové a párové aktivity rozvíje ly
kooperativní dovednosti i cizojazyčné kompetence. Přibližně v polovině sledovaných hodin
se dařilo navodit komunikační situace podporující přemýšlení v cílovém jazyce. Objevila
se však i méně efektivní organizace výuky, spojená s nevyužitým časem nebo pasivitou žáků


                                             3/8
při převažující aktivitě učitele. Ve výuce dějepisu a základů společenských věd docházelo
k cílenému mezipředmětovému propojení, které napomáhalo hlubšímu porozumění učivu
v širších souvislostech. Žáci porovnávali různé přístupy k řešení úloh, čímž se rozvíje ly
jejich argumentační dovednosti a kritické myšlení. Výuka otevírala prostor i pro řešení
etických otázek a posilovala hodnotové postoje žáků. Ve výuce zeměpisu byli žáci vedeni
k rozvoji prezentačních dovedností a zapojili se do vrstevnického hodnocení, přičemž
prostor pro zlepšení představuje jasnější vymezení hodnoticích kritérií. Ve sledovanýc h
hodinách matematiky žáci prokazovali schopnost navrhovat řešení a diskutovat o postupu,
vyučující vhodně začleňovali sebehodnocení, zpětnou vazbu i práci s digitálními
technologiemi. Ojediněle byla výuka příkladně vedena s důrazem na logické uvažová ní.
Ve výuce fyziky žáci ve skupinách řešili smysluplný problém, který podporoval logické
uvažování a náročnou odbornou komunikaci.
Ve sledovaných odborných teoretických předmětech žáci řešili konkrétní úkoly,
prezentovali výsledky své práce a vhodně získávali průběžnou zpětnou vazbu, přičemž
přístupy k výuce se lišily podle zaměření jednotlivých oborů. V předmětech orientovanýc h
na informační technologie byla výuka účelně zaměřena na rozvoj dovedností a spolupráci,
v rámci praktických cvičení žáci zpracovávali úlohu s využitím prvků projektového řízení
včetně práce ve sprintech, absolvovali individuální konzultace a zapojili se do vzájemné ho
hodnocení. Při výuce webového programování se efektivně seznamovali s principy
objektového programování prostřednictvím úloh z běžné praxe. V dějinách kultury
převažovala frontální forma, která omezovala aktivní zapojení žáků. Byly však zařazeny
i činnosti podporující samostatné vyhledávání, srovnávání informací a prezentaci výstupů,
přičemž míra aktivity jednotlivců se lišila. V odborných předmětech ekonomického
zaměření žáci pracovali individuálně i ve skupinách, efektivně diskutovali o reálných
situacích, využívali pracovní listy a bez obav kladli učiteli otázky či sdělovali vlastní
postřehy. Vzájemné hodnocení probíhalo účinně na základě předem stanovených kritérií.
Hospitovaná praktická výuka odborných předmětů (fotografická tvorba, praktická
fotografie, figurální kresba, digitální fotografie a práce s materiály) probíhala ve většině
případů ve velmi příjemné a tvůrčí atmosféře. Výuka byla odborně vedena s důrazem
na individuální přístup, který žáky účinně motivoval ke kreativnímu myšlení i zodpovědné
práci. Vyučující prokazovali pozitivní vztah k žákům, cíleně podporovali jejich vzájemno u
spolupráci formou praktických zadání zaměřených na týmovou práci. Žáci byli správně
vedeni k tomu, aby dokázali interpretovat své znalosti a názory vlastními slovy a prezentovat
výstupy na úrovni odpovídající požadovaným dovednostem v oborech Obalová technika,
Užitá fotografie a Grafický design. V hodinách byla vhodně uplatňována odborná
terminologie a kladen důraz na zvládnutí technických aspektů práce, zejména v oblasti
fotografování. Pozitivně lze rovněž hodnotit časté využívání digitálních technologií, a to jak
při zadávání úkolů, tak během prezentací rozpracovaných i dokončených projektů.
Výuka odborné praxe v oboru Požární ochrana probíhala ve velmi podnětném prostředí
stanice hasičského záchranného sboru a vyznačovala se efektivním využitím času
bez zbytečných prodlev. Žáci se připravovali na závěrečnou ročníkovou zkoušku,
prokazovali orientaci v odborné problematice a aktivně pracovali s odborným vybavením
i informacemi. Výuka byla vedena klidně a s respektem k individuálním potřebám žáků,
ve spolupráci s asistentem pedagoga byla žákům s SVP poskytována citlivá zpětná vazba
a přiměřená podpora.




                                             4/8
                         Hodnocení výsledků vzdělávání
Ke zjišťování dosažené úrovně znalostí a dovedností žáků škola používá vedle písemného
a ústního zkoušení také závěrečné ročníkové zkoušky, vlastní srovnávací testy či typové
didaktické testy. Škola sleduje vstupní úroveň uchazečů nejen prostřednictvím jednotné
přijímací zkoušky, ale také formou testu studijních předpokladů a motivačního pohovoru.
Škola pravidelně vyhodnocuje pokrok žáků v prvních ročnících, srovnává jej s výsledky
přijímacích zkoušek a podle zjištění upravuje vstupní požadavky i sleduje přidanou hodnotu
vzdělávání. Komunikace školy se zákonnými zástupci probíhá standardně prostřednictvím
informačního systému.
V průběhu vzdělávání dosahují žáci školy převážně dobrých výsledků. Ve sledovanýc h
školních rocích 2022/2023 a 2023/2024 prospěli téměř všichni žáci; v každém z nich
neprospěl nejvýše jeden žák v jednotlivých ročnících. Podíl žáků, kteří prospěli
s vyznamenáním, činil v obou letech přibližně 10 %. Z průběžných výsledků také vyplývá,
že ve školním roce 2022/2023 bylo v průměru 52 % žáků hodnoceno alespoň z jednoho
předmětu stupněm „dostatečný“. Ve školním roce 2023/2024 se tento podíl mírně zvýšil
na přibližně 56 %. Nejvyšší podíl takto hodnocených žáků byl v obou sledovaných letech
evidován v prvním ročníku. Největší obtíže měli žáci opakovaně v matematice a fyzice,
slabší výsledky se vyskytovaly také v českém jazyce. Od předchozí inspekční činnosti
se významně snížil počet žáků, kteří předčasně ukončili vzdělávání.
Škola cíleně usiluje o snižování podílu žáků se slabším prospěchem. V matematice byla
zavedena dělená výuka do homogenních skupin podle aktuální úrovně znalostí, přičemž
skupiny zůstávají prostupné. Obdobný způsob organizace výuky je uplatňován i v grafické m
designu a ve výtvarné přípravě. V problémových předmětech jsou žáci vedeni k využívá ní
podpůrných metod, například tvorby myšlenkových map. Motivaci ke zlepšování výkonu
posiluje stipendijní program, v jehož rámci škola vyplácí půlroční prospěchové stipendium
žákům s vyznamenáním a finančně oceňuje také absolventy s vyznamenáním u maturitní
zkoušky. Pro sledování vzdělávacího pokroku je postupně implementováno formativní
hodnocení, jehož zavádění je pravidelně reflektováno v rámci provozních porad formou
sdílení zkušeností mezi pedagogy.
Průměrná absence činila ve školním roce 2022/2023 přibližně 143 hodin na žáka, v roce
2023/2024 vzrostla na 150 hodin. V obou letech došlo k výraznějšímu nárůstu absence
u žáků ve třetím ročníku. Neomluvená absence se téměř nevyskytovala.
Výsledky žáků ve společné části maturitní zkoušky (dále „MZ“) posuzované podle hrubé
neúspěšnosti, tedy podílu žáků zkoušku nekonajících nebo u zkoušky neúspěšnýc h
z přihlášených žáků, byly ve sledovaném období (2023 a 2024) převážně lepší než celostátní
průměr v příslušné skupině oborů. V roce 2023 v oborech Obalová technika, Požární
ochrana, Ekonomika a podnikání a Informační technologie všichni přihlášení žáci
ve společné části MZ uspěli. Pouze v oboru Užitá grafika a média byla hrubá neúspěšnost
mírně horší než celostátní průměr, protože dva žáci ve zkoušce neuspěli. V roce 2024
se podařilo dosáhnout ve všech oborech vyjma oboru Informační technologie lepší
než průměrné hrubé neúspěšnosti, neboť všichni přihlášení žáci ve zkoušce uspěli (v oboru
Užitá grafika a média jeden žák MZ nekonal). V oboru Informační technologie výši hrubé
neúspěšnosti negativně ovlivnila skutečnost, že po přihlášení dva žáci MZ nekonali.
V profilové části MZ žáci v roce 2023 uspěli ve všech oborech. V roce 2024 byla situace
méně příznivá. V oboru Obalová technika všichni žáci uspěli. Ve všech ostatních
sledovaných oborech však byla hrubá neúspěšnost vyšší než u oborů obdobného zaměření
v ČR.


                                           5/8
Žáci uměleckých oborů systematicky vytvářejí portfolia svých prací, odpovídajíc í
specifikům jednotlivých oborů, což významně posiluje jejich schopnost sebereflexe
a poskytuje komplexní doklad o jejich odborném i uměleckém růstu v průběhu studia. Své
výtvory mají příležitost prezentovat také v galerii mimo budovu školy, čímž škola přispívá
k propagaci výsledků vzdělávání a posiluje sebevědomí žáků při veřejném vystupová ní.
Nejlepší práce žáků i pedagogů jsou dále vybírány pro tisk školních kalendářů, čímž škola
vytváří prostor pro podporu profesního růstu učitelů a rozvoj tvůrčí identity celé školní
komunity.
Všichni žáci školy vypracovávají ve třetím ročníku závěrečnou odbornou práci jako přípravu
na maturitní práci s obhajobou. Systematickým plánováním, rešerší a průběžnými
konzultacemi během školního roku si žáci osvojí klíčové dovednosti samostatné odborné
práce, což významně přispívá k rozvoji jejich profesní autonomie a odpovědnosti za vlastní
vzdělávací výsledky.
Škola správně identifikuje projevy rizikového chování, velký důraz je zároveň kladen
na jejich prevenci. Kvalita vztahů v třídních kolektivech je pozitivně ovlivněna vstřícným
a respektujícím přístupem jednotlivých vyučujících. Motivace žáků k aktivnímu podílu
na utváření školního prostředí je systematicky podporována, efektivně a účelně probíhá
otevřený dialog mezi žáky a vedením školy prostřednictvím žákovského parlamentu.
K udržování příznivého školního klimatu a rozvoji kreativity, motivace a inovativn ího
myšlení žáků přispívá i systematicky organizovaná projektová výuka. Týmy sestavené
napříč ročníky vznikají na základě zájmu o téma a jasně stanovených kritérií. Každý tým
pracuje pod vedením garanta z řad pedagogů, který dohlíží na přiměřenost projektu. Témata
pokrývají odborné, praktické i dobročinné oblasti. Výstupy jsou prezentovány formou
veřejné obhajoby před komisí; vítězné týmy jsou odměňovány zájezdem do zahraničí.
Síň slávy, do níž škola zařazuje žáky za dosažení mimořádných měřitelných úspěchů
v jakékoli oblasti, včetně aktivit mimo školu, patří mezi významné nástroje podpory
pozitivní atmosféry a soudržnosti školní komunity, zároveň motivuje žáky i učitele
k dosahování kvalitních výsledků.
Účast žáků školy v odborných a uměleckých soutěžích významně přispívá k rozvoji jejich
odborných, tvůrčích a jazykových dovedností. Opakovaná umístění na předních příčkách
v nadnárodní soutěži zaměřené na tvorbu modelů z vlnité lepenky, ve fotografick ýc h
soutěžích, v soutěžích filmové tvorby i v konverzačníc h soutěžích v anglickém jazyce
dokládají efektivitu tohoto přístupu.
Mezinárodní spolupráce výrazně obohacuje vzdělávací nabídku školy. Žáci se účastní
dvoutýdenních výměnných stáží v Německu, které přispívají k rozvoji profesní
samostatnosti a adaptability. V rámci mezinárodního projektu rozvíjejí týmovou práci
při spolupráci se školami z Německa a Dánska.
Škola cíleně rozvíjí občanské postoje žáků, vede je k empatii a podporuje jejich
společenskou odpovědnost zapojováním do dobročinných aktivit, například celoročního
projektu čtení pro seniory. Žáci pořádají peněžní a materiální sbírky, pravidelně doplňují
veřejné knihobudky, a přispívají tak k podpoře čtenářství v místní komunitě. Aktivně
se podíleli na pomoci v zaplavených oblastech po povodních, spolupracují na organizac i
Dne záchranářů ve městě a po dobu několika měsíců provozovali mateřskou školu
pro ukrajinské děti včetně zajištění materiální podpory.




                                           6/8
                                         Závěry
Vývoj školy
– Byla upravena skladba vzdělávací nabídky.
– Vzrostl zájem uchazečů o studium a počet žáků se zvýšil o více než třetinu.
– Proběhla rozsáhlá rekonstrukce budovy a zmodernizovalo se materiální vybavení školy.
– Od předchozí inspekční činnosti se významně snížil počet žáků, kteří předčasně ukončili
  vzdělávání.
– Rozšířil se tým členů školního poradenského pracoviště a zefektivnila se jeho činnost.
Silné stránky
– Přínosná spolupráce školy s externími partnery a zahraničními školami význa mně
  podporuje odborný a osobnostní rozvoj žáků. (1.5)
– Demokratický styl řízení školy, systematické získávání zpětné vazby o úrovni vzdělává ní
  a koordinovaný přístup vedení účinně podporují fungování školy jako soudržného
  a efektivně řízeného celku. (2.1)
– Promyšlená příprava a realizace výuky podporuje aktivní zapojení žáků a směřuje
  k rozvoji jejich znalostí i dovedností v souladu se školním vzdělávacím programem. (4.1)
– Systematické vyhodnocování vstupní úrovně uchazečů, průběžné sledování vzdělávac ího
  pokroku a cílená podpora účasti žáků v odborných a uměleckých soutěžích, včetně vedení
  k tvorbě ročníkových prací, přispívají k rozvoji odborných, tvůrčích a sociálníc h
  kompetencí. (5.3)
– Zapojování žáků do smysluplných dobročinných a komunitních aktivit účinně podporuje
  rozvoj empatie, otevřenosti a vzájemného respektu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatečná diferenciace výuky vzhledem k individuálním možnostem žáků omezuje
  rozvoj jejich vzdělávacího pokroku. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklad inspirativní praxe
Škola cíleně posiluje pozitivní klima a vztahy mezi žáky prostřednictvím systematick y
organizované projektové výuky na podporu kreativity a občanské angažovanosti žáků. Důraz
je kladen na vlastní volbu tématu i garanta a praktickou realizaci projektů, které vycházejí
z koncepčního záměru školy. (2.2)
Doporučení pro zlepšení činnosti školy
– Zvýšit míru diferenciace výuky například zařazováním gradovaných úloh nebo nabídkou
  úloh s různou úrovní kognitivní náročnosti, aby lépe odpovídala individuá lním
  vzdělávacím potřebám žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování



                                            7/8
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Mgr. Eva Karasová, školní inspektorka
 Mgr. Zdenka Čiháková, školní inspektorka
 MgA. Evžen Šimera Ph.D., přizvaná osoba, odborník na umění a design

 19. 5. 2025




                                          8/8
