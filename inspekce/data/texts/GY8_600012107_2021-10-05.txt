                                   Česká školní inspekce
                                Královéhradecký inspektorát
____________________________________________________________________________________________________ ________




                         IN S P E K Č N Í ZP R ÁVA
                                          Čj. ČŠIH-602/21-H


Název                                Gymnázium, Broumov, Hradební 218
Sídlo                                Hradební 218, 550 01 Broumov
E-mail                               info@gybroumov.cz
IČ                                   48623679
Identifikátor                        600012107
Právní forma                         příspěvková organizace
Zastupující                          Mgr. Jiří Ringel
Zřizovatel                           Královéhradecký kraj
Místo inspekční činnosti             Hradební 218, 550 01 Broumov
Termín inspekční činnosti            5. 10. − 7. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona.




2021/2022
                                    Charakteristika
Škola poskytuje střední stupeň vzdělání s maturitní zkouškou (dále „MZ“) a realizuje v denní
formě vzdělávání obory vzdělání 79-41-K/41 Gymnázium (čtyřleté studium) a 79-41-K/81
Gymnázium (osmileté studium). K termínu inspekční činnosti se ve škole vzděláva lo
ve 12 třídách celkem 320 žáků, z toho 100 žáků čtyřletého gymnázia a 220 žáků osmileté ho
gymnázia. Škola nemá vlastní stravovací zařízení, školní stravování je smluvně zajištěno
ve výdejně stravy Opočenského 33, Broumov. Škola průběžně zveřejňuje informace o své
činnosti prostřednictvím internetových stránek www.gybroumov.cz.


                         Hodnocení podmínek vzdělávání
Ředitel školy byl na vedoucí pracovní místo jmenován v roce 2018 a k manažerské činnosti
účelně využívá zkušeností, které zde získal jako zástupce ředitele školy. Aktivním přístupem
v oblasti zajištění personálních, materiálních a finančních podmínek vytvořil vhodné
předpoklady pro fungování školy i pro další rozvoj gymnázia. Střednědobé koncepční
záměry se daří plnit, např. v oblasti velmi dobrých výsledků vzdělává ní žáků a propagace
gymnázia na veřejnosti, což se projevuje setrvalým zájmem uchazečů o studium i vysokou
úspěšností absolventů při přijetí na různé typy vysokých škol. Široká nabídka rozšiřujíc íc h
vzdělávacích aktivit i zájmové činnosti vyvažuje obvyklý důraz na výkon žáků a přispívá
k sebeprezentaci žáků a kultivaci vzdělávacího prostředí.
Realizovaný způsob řízení vychází z jasně nastavených pravidel a funkčního přenosu
informací mezi jednotlivými aktéry vzdělávání a opírá se o účelné rozdělení kompetencí
mezi ředitele školy a jeho zástupce. Pedagogové spolupracují v rámci metodických orgánů
zejména při naplňování obsahu vzdělávání a koordinují své působení ve výchovně
vzdělávacím procesu (organizace projektů a soutěží, příprava žáků na maturitní zkoušky).
Menší pozornost je věnována metodice a didaktice výuky daného předmětu, sjednocování
kritérií hodnocení žáků a účinnějšímu propojování mezipředmětových vazeb nebo částečné
redukci obsahu prolínajících se tematických celků v některých vzdělávacích oblastech.
Realizované řídicí postupy umožňují plynulé fungování školy a zároveň pružné řešení
nastalých problémů, např. při zajištění společné výukové platformy a technické podpory
učitelů i žáků při přechodu na distanční formu výuky.
I přes dosahované velmi dobré výsledky vzdělávání žáků skýtá oblast řízení a hodnocení
kvality pedagogického procesu v dílčích hlediscích prostor pro zlepšení. Hospitační činnost
vedení školy je méně častá, její kvalitativní dopad do výuky se projevuje jen v omezené
míře, např. při modernizaci výukových postupů, využívání aktivizačních metod a forem
nebo uplatňování prvků formativního hodnocení. Pro zefektivnění vzdělávacích strategií
na úrovni školy chybí systematické sdílení poznatků z hospitační činnosti a výsledků
testování žáků např. v rámci pedagogické rady a jejich cílené využívání k následnému
ověření posunu úrovně pedagogické práce.
Vzdělávání žáků zajišťuje stabilní pedagogický sbor, většina vyučujících je odborně
kvalifikovaná. Metodická pomoc je poskytována začínajícím učitelům prostřednictvím
uvádějícího učitele stejně jako učitelům doplňujícím si vzdělání. Ředitel školy podporuje
profesní rozvoj učitelů s ohledem na požadavky školy, zájem a odborné zaměření
jednotlivých vyučujících. Ředitel školy své vzdělávání zaměřil především na manažerské
dovednosti. Při plánování dalšího vzdělávání škola využívá mj. finanční prostředky
poskytované z projektů Evropské unie.
Činnost školy zajišťuje vícezdrojové financování. Významným finančním přínosem
pro školu byly příjmy získané vedením školy v rámci dotačních a grantových programů,


2021/2022                                    2
které jsou využívány např. pro personální podporu, zkvalitnění kariérových poradenských
služeb poskytovaných žákům a pro realizaci dalšího vzdělávání pedagogických pracovníků.
Nadační fond Gymnázia Broumov je pro školu významným zdrojem příjmů, které
napomáhají k modernizaci a zlepšování výchovně vzdělávacího procesu a podpoře
sportovních či kulturních aktivit žáků. Vedení školy se daří vytvářet příznivé dispozice
pro realizaci cílů deklarovaných ve školních vzdělávacích programech aktivním získáváním
dalších finančních prostředků.
V souladu s prioritami stanovenými v koncepčních materiálech ředitel školy průběžně
obnovuje materiálně technickou základnu pro výuku (nákup didaktických pomůcek k výuce
programování OZOBOT EVO, 3D tiskárny, rekonstrukce laboratoře fyziky) a vybavení
počítačovou i prezentační technikou. Gymnázium disponuje kvalitním zázemím
pro jazykové vzdělávání i pro výuku přírodovědných předmětů (např. jazykové a odborné
učebny, laboratoře přírodovědných předmětů). Limitující prostorové podmínky pro výuku
tělesné výchovy jsou řešeny dlouhodobým pronájmem městské sportovní haly a místní
Sokolovny. Další tělovýchovné aktivity probíhají na školním hřišti základní školy. Žáci mají
k dispozici knihovny s českým i cizojazyčným fondem, Wi-Fi síť, školní bufet, relaxační
a čtenářská zákoutí i venkovní posezení. Vzdělávání probíhá v esteticky podnětném
prostředí.
V oblasti bezpečnosti a ochrany zdraví žáků má škola stanovena ve vnitřních předpisech
pravidla spočívající ve vyhledávání bezpečnostních rizik, identifikaci případných problémů
a přijímání opatření k zajištění bezpečného prostředí. Vstup do bezbariérové budovy je
zabezpečen elektronickým systémem. Škola průběžně sleduje a vyhodnocuje míru
úrazovosti. O pravidlech bezpečnosti a ochrany zdraví jsou žáci a zaměstnanci školy
prokazatelně poučováni.
K podpoře nadaných žáků a k obohacení vzdělávací nabídky efektivně napomáhá úzká
spolupráce s regionálními kulturními institucemi, vysokými školami a podnikatelsk ými
subjekty. Reciproční vztahy s partnerskými zahraničními školami (Polsko, Německo)
přispívají k mobilitě žáků i učitelů, rozvoji jazykových dovedností a k výměně edukativníc h
zkušeností. Vedení školy podporuje iniciativu žáků a jejich sounáležitost se školou
organizací tradičních akcí. Kooperace s dalšími subjekty je efektivně využívána při realizac i
rozšiřujících vzdělávacích aktivit.


                          Hodnocení průběhu vzdělávání
Účelně nastavená organizace vzdělávání napomáhá zvládnutí nároků všeobecně zaměřeného
gymnaziálního vzdělávání (dělené hodiny, široká nabídka volitelných předmětů v rámci
využití disponibilních hodin s ohledem na profil absolventa, propojení teoretické výuky
s využitím poznatků v praxi).
Společným rysem všech hospitovaných hodin byla přátelská pracovní atmosféra, žáci
respektovali stanovená pravidla chování. Žákovské hodnocení práce bylo podle předem
známých kritérií. Nebyly zaznamenány žádné výraznější rozdíly v souvislosti s metodickým
a didaktickým vedením hospitovaných hodin na nižším a vyšším gymnáziu.
Kvalita výuky u jednotlivých vyučujících i předmětů se výrazně lišila. Ve větší části
hospitovaných vyučovacích hodin byly zaznamenány dílčí nedostatky v oblasti metodického
a didaktického vedení vyučovacích hodin. V hospitovaných hodinách všeobecně
vzdělávacích předmětů převažovalo většinou tradiční pojetí frontální formy výuky spojené
s výkladem nebo prezentací pedagoga a metodicky řízeným rozhovorem s žáky, event.
individuální prací žáků. Jen výjimečně byly zařazovány práce ve dvojicích nebo skupinová


2021/2022                                     3
práce žáků, které by vedly k větší kooperaci mezi žáky a zvýšení jejich aktivního zapojení
ve vzdělávacím procesu. V užitých vyučovacích metodách byl aktivní především učitel,
méně již žáci. Absence motivačních forem hodnocení ve většině hospitovaných hodin
(vstupní motivace, sebehodnocení, vrstevnické hodnocení, formativní hodnocení) vedla
k pasivitě některých žáků. Učitelé nedostatečně poskytovali žákům zpětnou vazbu ohledně
jejich vzdělávacího pokroku a jen ojediněle využívali prvků slovního hodnocení.
Ve sledovaných vyučovacích hodinách nebyla téměř zaznamenána diferenciace ani
individualizace výuky s ohledem na rozdílné potřeby a schopnosti jednotlivých žáků, učitelé
neposkytovali dostatečnou podporu žákům se speciálními vzdělávacími potřebami (dále
„SVP“) a žákům nadaným. Žáci byli v menší míře vedeni k samostatnému slovnímu
vyjadřování, cíleně nebyla zařazována práce žáků s různými zdroji informací v souvislos ti
s podporou jejich kritického myšlení. Závěry většiny hospitovaných vyučovacích hodin
nevedly k ověření dosažení vzdělávacího cíle, často bylo opomenuto celkové shrnutí
probraného učiva. Učitelé účelně využívali ve výuce didaktickou techniku, digitá lní
technologie byla užita v nízké míře.
Hospitované hodiny cizích jazyků byly charakteristické účelným střídáním metod, které
vedly k rozvoji receptivních a produktivních dovedností žáků. Zařazením časté práce
ve dvojicích a užíváním cíleného jazyka ze strany učitelů i žáků byly účelně podporovány
především komunikativní dovednosti žáků, důraz byl kladen na obohacení slovní zásoby
i upevnění gramatických jevů. V části sledovaných hodin byly využívány vhodné
vyučovacích metody, které podporovaly aktivní zapojení všech žáků do výuky a rozvoji
jejich kreativity. Žáci účelně využívali zkušenosti z reálného života a mezipředměto vé
vztahy.
Ve většině zhlédnutých přírodovědných předmětů byly užity názorné metody výuky
s důrazem na samostatný úsudek, vyvozování logických souvislostí a souvislé matematické
vyjadřování žáků. V části hospitovaných hodin byla zaznamenána účelná práce s chybou,
např. v souvislosti s reflexí písemné práce žáků.
Hospitované hodiny tělesné výchovy probíhaly v rámci rozvrhu jak v tělocvičně školy, tak
na venkovním sportovním hřišti. V současné době škola nerealizuje žádné rozšiřujíc í
tělovýchovné aktivity v souvislosti s podporou pohybových aktivit a rozvojem pohybových
dovedností žáků.
Rozvoj přírodovědné gramotnosti je cíleně podporován ve výuce využitím efektivníc h
metod a forem výuky (pozorování, demonstrační pokusy, žákovské pokusy, výuka venku,
laboratorní práce). Přírodovědná gramotnost je účelně rozvíjena ve volitelných předmětech
na nižším a vyšším gymnáziu: přírodovědné praktikum (biologie), laboratorní technika
(biologie, fyzika), laboratorní práce (biologie, fyzika, chemie). Škola umožňuje žákům
účastnit se fyzikálního kroužku v rámci jejich zájmové činnosti. Realizována je projektová
výuka (mezipředmětový projekt Voda) a další vzdělávací akce (geologicko-ekologický kurz
v místním regionu). Dlouhodobý plán EVVO (environmentální vzdělávání, výchova
a osvěta) byl vytvořen v souladu s hlavními záměry školy.


                         Hodnocení výsledků vzdělávání
Školní poradenské pracoviště má nastaven promyšlený systém práce a účelně rozdělené
kompetence všech jeho členek. Poradenské služby zajišťují výchovná poradkyně, kariérová
poradkyně, školní metodička prevence a školní psycholožka. O své činnosti průběžně
informují ostatní pedagogy. Výchovná poradkyně volí vhodná opatření pro žáky
se vzdělávacími obtížemi a dle doporučení školských poradenských zařízení koordinuje


2021/2022                                   4
práci se žáky s potřebou podpůrných opatření. Vlastní náhledy do vyučovacích hodin
nerealizuje. Na základě vlastního vytvořeného dotazníkového šetření určeného všem žákům
školy zjišťuje kariérová poradkyně konkrétní oblasti zájmu jednotlivých žáků, jimi
upřednostňovaný způsob práce i jejich zájem o další informace. Vyhodnocením dotazníků
poskytuje žákům cílenou individualizovanou nabídku soutěží a dalších vzdělávacích akcí
a podporuje je tak v rozvoji jejich zájmu. Dlouhodobě fungující systém adaptačních kurzů
v prvních ročnících osmiletého i čtyřletého gymnázia, jehož se účastní všechny členky
školního poradenského pracoviště a třídní učitelé, plní významnou preventivní funkci.
V počátku studia se daří identifikovat potenciální vztahové problémy ve třídách a zahájit tak
včas plánovitou práci se žáky. Školní psycholožka při své činnosti účelně využívá svou
znalost některých žáků již ze základní školy, s níž také úzce spolupracuje. Pro rozpoznání
problémů a analýzu kolektivů tříd provádí náhledy do vyučovacích hodin. Práce školní
psycholožky byla velkým přínosem pro žáky školy i v období distanční výuky, kdy nabyla
na významu potřeba odborné psychologické pomoci. Preventivní práce se žáky školy,
využití dlouhodobě ověřených kontaktů školní metodičky prevence na další odborníky
a spolupráce členek školního poradenského pracoviště umožňuje škole včas odhalovat
potenciální problémy žáků a volit efektivní cesty k jejich řešení.
Škola klade důraz na úroveň výsledků vzdělávání žáků při jejich přijímání, v průběhu
vzdělávání i při jeho ukončování MZ. Při přijímání žáků ke vzdělávání do obou oborů
vzdělání má stanovenu hranici úspěšnosti, které musí uchazeč dosáhnout v jednotné zkoušce
za oba předměty (český jazyk a literatura a matematika) jako nezbytnou podmínku přijetí
(25 % bodů z maximálního možného počtu bodů). U žáků 1. ročníků škola cíleně na začátku
školního roku zjišťuje úroveň jejich jazykových kompetencí v anglickém jazyce a na základě
zjištění dělí žáky do skupin, jejichž složení se během školního roku mění podle průběžně
prokazovaných znalostí. Ke sjednocení počáteční úrovně výsledků vzdělávání žáků
1. ročníků přispívá posílení počtu půlených hodin v předmětech český jazyk a literatura
a matematika.
Vyučující průběžně sledují výsledky vzdělávání žáků. Jejich hodnocení a klasifikace probíhá
na základě pravidel uvedených ve školním řádu. Škola nemá stanovena jednotná kritéria
pro hodnocení žáků ve stejných předmětech, která by umožnila objektivní porovnání
dosažené úrovně jejich vědomostí a dovedností. Pravidla pro hodnocení pouze určují
minimální počet známek v předmětech podle jejich týdenní hodinové dotace. K průběžnému
hodnocení individuálních výsledků vzdělávání žáků učitelé využívají převážně písemné
formy zkoušení a ústního zkoušení. Sebehodnocení a vrstevnické hodnocení, které jsou
uvedeny ve školním řádu jako další způsoby průběžného hodnocení výsledků vzdělává ní
žáků, nebyly v hospitovaných hodinách využity.
Vedení školy využívá nastavený systém externího testování všech žáků školy sloužíc í
k jejich sebehodnocení v jednotlivých předmětech (např. český jazyk, matematika, anglick ý
jazyk, obecné studijní předpoklady, maturitní trénink). Škola tak získává objektivní
informace o výsledcích vzdělávání žáků, s výsledky testování však systematicky nepracuje,
nepřijímá systémová opatření, která by vedla ke zkvalitňování výsledků vzdělávání žáků.
Vedení školy získává informace o vzdělávacích výsledcích žáků a jejich chování průběžnou
kontrolou jejich evidence v elektronickém informačním systému a na jednáních pedagogické
rady. Z jejích zápisů je zřejmé, že škola eviduje žáky ohrožené školním neúspěchem,
nestanovuje však konkrétní opatření ke zlepšení stavu. O průběžných výsledcích vzdělává n í,
chování a aktivitách školy jsou žáci a jejich zákonní zástupci informováni prostřednictvím
elektronického informačního systému, na třídních schůzkách a při individuálníc h
konzultacích. Propracovaný informační systém umožňuje škole účinně spolupracovat



2021/2022                                    5
se zákonnými zástupci žáků a v případě potřeby zajistit jejich součinnost při řešení
vzdělávacích a výchovných obtíží žáků již v jejich počátku. Ve školním roce 2021/2022
vyučující poskytují žákům ohroženým školním neúspěchem vedle běžných konzultací také
doučování v rámci Národního plánu doučování zaměřeného na odstranění rozdílů
ve výsledcích vzdělávání způsobených přechodem na distanční výuku. Vedení školy
efektivitu doučovacích aktivit nevyhodnocuje.
Žáci dosahují velmi dobrých výsledků v průběhu vzdělávání i při jeho ukončování MZ.
V jarním zkušebním období roku 2019 z celkového počtu 55 přihlášených žáků v prvním
řádném termínu vykonalo MZ s vyznamenáním 23 žáků (cca 42 %), 32 žáků (cca 58 %)
prospělo. Ve stejném období roku 2020 z celkového počtu 37 přihlášených žáků 34 žáků
(cca 92 %) vykonalo MZ úspěšně, z toho 17 žáků (50 %) s vyznamenáním. V jarním
zkušebním období roku 2021 se k MZ přihlásilo 45 žáků. Z toho 30 žáků (cca 67 %)
absolvovalo MZ s vyznamenáním, pouze jeden žák nebyl u MZ úspěšný.
Škole se daří dlouhodobě a systematicky motivovat žáky k účasti na přehlídkách
a v soutěžích, a to i ve školním roce 2020/2021, kdy výuka probíhala převážně distančně.
K největším úspěchům v tomto období patří postup do celostátního kola energetické
olympiády, 1. místo v krajském kole matematické olympiády kategorie Z9 a 14. místo
v celostátním kole chemické olympiády kategorie A.

                                         Závěry
Vývoj školy
- Od 1. 8. 2018 byl na základě konkurzního řízení jmenován nový ředitel školy.
- Zlepšily se materiálně - technické podmínky pro vzdělávání.
- Došlo ke vzniku nové pracovní pozice školní psycholožky (částečný pracovní úvazek)
  a rozdělení pracovních funkcí výchovné poradkyně a kariérové poradkyně.
Silné stránky
- Zlepšila se estetika a podnětnost prostředí školy.
- Školní psycholožka plánovitě pracuje s třídními kolektivy a poskytuje cílenou odbornou
  péči a podporu žákům školy i jejich zákonným zástupcům.
- Škola účinně podporuje přírodovědné vzdělávání.
- Stanovení minimální hranice úspěšnosti v jednotné přijímací zkoušce přispívá
  k dosahování velmi dobrých výsledků vzdělávání žáků školy v jeho průběhu i při jeho
  ukončování maturitní zkouškou.
Slabé stránky a/nebo příležitosti ke zlepšení
- Nižší účinnost pedagogického vedení a malá četnost hospitační činnosti vedení školy.
- Málo efektivní činnost předmětových komisí.
- Absence motivační složky v úvodu nebo závěru vyučovací hodiny (práce se vzdělávac ím
  cílem hodiny a ověřování si jeho splnění).
- Nízké aktivní zapojování žáků do výuky a nedostatečná míra kooperace mezi žáky (např.
  práce ve dvojicích, skupinové práce).




2021/2022                                    6
- Nízká míra diferenciace a individualizace výuky s ohledem na rozdílné vzdělávac í
  potřeby a schopnosti jednotlivých žáků. Učitelé ve výuce neposkytovali dostatečnou
  podporu žákům se speciálními vzdělávacími potřebami a žákům nadaným.
- Nedostatečné využívání různých forem hodnocení ve výuce (sebehodnocení, vrstevnické
  hodnocení, prvky formativního hodnocení).
- Škola nemá nastavena jednotná kritéria hodnocení výsledků vzdělávání žáků ve stejných
  předmětech, která by odrážela reálnou úroveň dosažených výsledků stanovenýc h
  školními vzdělávacími programy.
- Škola nevyužívá nastavený systém externího testování žáků v průběhu vzdělává ní
  a při jeho ukončování maturitní zkouškou k přijímání účinných opatření vedoucích
  k vyšší motivaci žáků.
Doporučení pro zlepšení činnosti školy
- Zefektivnit práci předmětových komisí a koordinovat jejich spolupráci s ohledem
  na účinnější využívání mezipředmětových přesahů a redukci některých tematickýc h
  celků učiva.
- Zaměřit hospitační činnost vedení školy na konkrétně definované cíle a provádět
  následnou kontrolu posunu kvality pedagogické práce.
- Zacílit vzdělávání pedagogů na inovativní metody a formy a získané poznatky postupně
  implementovat do stylu výuky.
- Využívat aktivizační metody a formy výuky podporující vzájemnou kooperaci žáků
  a posilující jejich podíl na vlastním vzdělávání.
- Individualizovat výuku a diferencovat práci žáků podle rozdílné úrovně jejich schopností
  a vzdělávacích potřeb.
- Poskytovat žákům efektivní zpětnou vazbu o jejich dosaženém pokroku ve vzdělává ní,
  průběžně zařazovat prvky formativního hodnocení do procesu vzdělávání. Do tohoto
  procesu aktivně zapojovat žáky a vést je k vlastnímu a vzájemnému hodnocení.
- Využívat závěry hodin pro shrnutí probraného učiva a vyhodnocení dosažení stanoveného
  vzdělávacího cíle.
- Pravidelně vyhodnocovat účinnost poskytování podpůrných opatření ve výuce žákům
  se speciálními vzdělávacími potřebami a sledovat efektivitu práce s nadanými žáky nebo
  žáky se zájmem o danou oblast.
- V oblasti hodnocení výsledků vzdělávání žáků stanovovat jednotná kritéria stupňů
  prospěchu ve stejných předmětech tak, aby objektivně odrážela reálnou úroveň
  požadovaných výstupů stanovenou ve školních vzdělávacích programech.
- Zavedený systém testování žáků využít k přijímání opatření pro zlepšení individuálního
  pokroku žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů písemně informovat Českou školní inspekci, jaká byla přijata
opatření k prevenci nedostatků zjištěných při inspekční činnosti.




2021/2022                                   7
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací     listina    vydaná      Zastupitelstvem    Královéhradeckého   kraje,
       čj. 14717/SM/2009 s účinností od 10. 9. 2009 ze dne 10. 9. 2009, včetně dodatků
       číslo 1 ze dne 14. 6. 2012 a číslo 2 ze dne 1. 10. 2018
 2.    Jmenování do funkce ředitele školy, čj. KUKHK-18877/SM/2018 s účinnos tí
       od 1. 8. 2018 ze dne 5. 8. 2018
 3.    Doklady o dosaženém vzdělání pedagogických pracovníků a osvědčení o absolvování
       akcí dalšího vzdělávání pedagogických pracovníků za školní roky 2020/2021
       a 2021/2022 (vzorek)
 4.    Plán dalšího vzdělávání pedagogických pracovníků platný pro školní rok 2021/2022
 5.    Dokumentace k zajištění bezpečnosti žáků pro školní rok 2021/2022 (včetně knihy
       úrazů vedené ve školních letech 2020/2021 a 2021/2022)
 6.    Dokumentace k hodnocení materiálních a finančních podmínek školy pro školní roky
       2020/2021 a 2021/2022
 7.    Smlouva o zajištění školního stravování včetně dodatků číslo 1 až 6 uzavřená
       s firmou GTH zařízení školního stravování, spol. s r.o. ze dne 1. 3. 2011
 8.    Výroční zpráva o činnosti školy za školní rok 2020/2021
 9.    Záznamy z jednání pedagogické rady, školní roky 2019/2020 a 2020/2021
10.    Zápisy z jednání předmětových komisí, školní roky 2019/2020 a 2020/2021
11.    Hospitační záznamy ředitele školy a jeho zástupce, školní roky 2018/2019
       až 2020/2021
12.    Školní řád platný k termínu inspekční činnosti
13.    Školní vzdělávací programy pro obory vzdělání 79-41-K/81 Gymnázium, 79-41-K/41
       Gymnázium účinné k datu inspekční činnosti
14.    Rozvrhy hodin platné k termínu inspekční činnosti
15.    Elektronické třídní knihy (vzorek) vedené ve školním roce 2021/2022
16.    Výsledky soutěží ve školním roce 2020/2021, nedatováno
17.    Přehled prospěchu žáků včetně výchovných opatření ve školním roce 2020/2021
       (výpis ze školní matriky)
18.    Dokumentace žáků s potřebou podpůrných opatření - doporučení školských
       poradenských zařízení, individuální vzdělávací plány a jejich vyhodnocení vedená
       ve školním roce 2021/2022
19.    Program poradenských služeb Školní poradenské pracoviště Gymnázium, Broumov,
       Hradební 218 pro školní rok 2021/2022 včetně Strategie prevence školní
       neúspěšnosti, Minimálního preventivního programu, Krizového plánu prevence


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,


2021/2022                                   8
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Alena Josefová, Ph.D., školní                     Josefová v. r.
 inspektorka, vedoucí inspekčního týmu
 Mgr. Petra Olivová, školní inspektorka                 Olivová v. r.
 Mgr. Lenka Marková, školní inspektorka                 Marková v. r.
 Mgr. Eva Vachatová, školní inspektorka                 Vachatová v. r.
 Bc. Zuzana Šarounová, kontrolní                        Šarounová v. r.
 pracovnice

V Hradci Králové 9. 11. 2021


Datum a podpis ředitele školy potvrzující projednání a převzetí inspekční zprávy


 Mgr. Jiří Ringel,                                      Ringel v. r.
 ředitel školy

V Broumově 15. 11. 2021




2021/2022                                 9
