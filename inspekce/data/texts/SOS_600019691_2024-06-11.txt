CSI0X00…




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-999/24-U
                                      Sp. zn. ČŠIU-S-196/24-U


Název                               Střední zdravotnická škola a Obchodní akademie,
                                    Rumburk, příspěvková organizace
Sídlo                               Františka Nohy 959/6, Rumburk 1, 408 01 Rumburk
E-mail                              info@szds-oa.cz
IČO                                 00 673 773
Identifikátor                       600 019 691
Právní forma                        příspěvková organizace
Zastupující                         Mgr. Ladislav Pokorný
Zřizovatel                          Ústecký kraj
Místa inspekční činnosti            Františka Nohy 959/6, Komenského 927/12,
                                    Sukova 870/6, Rumburk 1
Inspekční činnost na místě          11. 6. 2024 − 14. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost ve společné části maturitní
zkoušky.
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.
                                    Charakteristika
Střední zdravotnická škola a Obchodní akademie, Rumburk, příspěvková organizace (dále
„škola“) vykonává činnost střední školy a domova mládeže.
V souladu s doporučením zřizovatele upravila škola vzdělávací nabídku, ukončila
vzdělávání v oborech Ekonomické lyceum a Zdravotnické lyceum. Obor Zdravotnick ý
asistent je dobíhající a nahradil jej obor Praktická sestra. Ve školním roce 2023/2024 se ve
škole vzdělávají žáci v oborech vzdělání 53-41-H/01 Ošetřovatel, 53-41-M/03 Praktická
sestra a 63-41-M/02 Obchodní akademie. K 30. 9. 2023 škola vykázala 191 žáků v 10 třídách
v denní formě vzdělávání, z toho 160 žáků v sedmi třídách v oborech vzdělání ukončovanýc h
maturitní zkouškou (dále „maturitní obory“) a 31 žáků ve třech třídách v oboru vzdělání
ukončeného závěrečnou zkouškou (dále „nematuritní obor“). V oboru vzdělání Praktická
sestra bylo ve dvou třídách zapsáno 42 žáků v pětileté dálkové formě vzdělávání. V domově
mládeže bylo ubytováno 30 žáků. Od 1. 9. 2022 je škola zařazena do pokusného ověřování
stupňovitého propojení vybraných oborů vzdělání kategorie H, M, N ve skupině oborů
vzdělání 53 – zdravotnictví ve středních a vyšších odborných školách.
V době inspekční činnosti škola evidovala 16 žáků se speciálními vzdělávacími potřebami
individuálně integrovaných do běžných tříd.
Další informace o škole je možné získat na webových stránkách školy www.szds-oa.cz.


                         Hodnocení podmínek vzdělávání
Současný ředitel školy byl do funkce jmenován v únoru 2024 na základě konkurzního řízení,
protože předchozí ředitel byl v září roku 2023 uvolněn do veřejné funkce. V koncepci
rozvoje navázal na předchozí směrování školy. Mezi důležité cíle patří posílení dobrého
jména školy a podpora zájmu o vzdělávání v ní. K tomu přispívá efektivní prezentace na
veřejnosti, zapojování školy do akcí města a aktivity pro žáky základních škol. Škola
realizuje činnosti, do kterých se může zapojovat veřejnost, pořádá dny otevřených dveří,
prezentuje se na svých webových stránkách i na sociálních sítích. Přínosná je spolupráce se
základními a mateřskými školami, pro které škola realizuje kurzy zaměřené na oblast
zdravovědy. Žáci školy pomáhají v těchto školách při organizaci obdobně zaměřenýc h
projektů. Díky tomu se daří stabilizovat a postupně mírně navyšovat počty žáků
v maturitních oborech. Ve zdravotnických oborech k tomu přispívá prostupnost mezi obory
kategorie H a M. Méně se vedení školy daří splnit strategický záměr rozšířit vzdělávac í
nabídku o vhodný obor kategorie H, který by umožnil žákům při neúspěchu v oboru
Obchodní akademie pokračovat ve škole ve vzdělávání. Pro úspěšné naplňování profilu
absolventa navázala škola funkční partnerství se zaměstnavateli. V rámci besed, exkurzí
i praktického vyučování u nich žáci získávají odborné kompetence, které přispívají k jejich
uplatnitelnosti na pracovním trhu. V koncepci rozvoje školy chybí konkretizace cílů v oblasti
výsledků vzdělávání, především v oborech vzdělání ukončovaných maturitní zkouškou.
Přesto škola objektivně vyhodnotila dosahované výsledky vzdělávání při ukončování
maturitní zkouškou a kvalitu výchovně-vzdělávacího procesu jako slabou stránku své
činnosti. Účinná opatření pro zlepšení se zatím nedaří realizovat. Ve škole chybí koncepční
přístup k podpoře čtenářské gramotnosti napříč všemi předměty, který by ke zlepšení
výsledků přispěl.
Pro bezproblémový přenos informací škola využívá školní informační systém, každodenní
kontakt a otevřenou komunikaci se všemi aktéry vzdělávání. Organizační, řídicí a kontrolní
kompetence jsou účelně rozděleny mezi ředitele, jeho zástupkyni a vedoucí učitelku pro


                                            2/10
odborné praxe. Přesto nejsou kontrolní mechanizmy zcela účinné. Česká školní inspekce
(dále „ČŠI“) zjistila, že v oboru vzdělání Ošetřovatel realizuje škola část odborného výcviku
v délce trvání vyučovací hodiny o 15 minut kratší, než stanovuje právní předpis.
Úroveň pedagogického procesu vedení školy průběžně monitoruje při hospitační činnosti,
avšak metodická podpora poskytovaná pedagogům se v kvalitě pedagogického procesu příliš
neprojevuje. Nízká četnost hospitací v předmětech společné části maturitní zkoušky
neumožňuje vedení školy efektivně vyhodnocovat realizovaná opatření. V rámci
předmětových komisí sdílejí pedagogové své zkušenosti a výukové materiály,
vyhodnocování výsledků vzdělávání a přijímání vhodných opatření k jejich zlepšení však
není systematické. Přestože se zatím nedaří zřídit žákovský parlament, žáci bez obav sdělují
vedení své podněty a návrhy.
Pedagogický sbor je převážně stabilizovaný, většina pedagogů splňuje odbornou kvalifik ac i.
To má pozitivní dopad především na odborné vzdělávání. Ke sdílení zkušeností využíva jí
učitelé každodenní kontakt a setkávání v předmětových komisích. Ke vzájemným
hospitacím nebo tandemové výuce, které by vedly ke zkvalitnění pedagogického procesu, se
je zatím motivovat nedaří. Další vzdělávání se zaměřuje zejména na studium k prohlubová ní
odborné kvalifikace, vzdělávání žáků se speciálními vzdělávacími potřebami nebo využití
umělé inteligence ve výuce. Vzhledem ke zjištěním z hospitační činnosti ČŠI však
nedostatečně zohledňuje potřeby školy v oblasti práce se vzdělávacím cílem, rozvoje
hodnoticích dovedností žáků, individualizace a diferenciace výuky atd. Poradenské služby
ve škole poskytuje výchovná poradkyně a metodik prevence. Systém poradenských služeb,
vzájemná spolupráce a způsob sdílení informací s vyučujícími je funkční.
Materiální podmínky umožňují účelné naplňování očekávaných výstupů podle školních
vzdělávacích programů. Pro společná setkávání má škola k dispozici velkou aulu. Digitá lní
kompetence jsou rozvíjeny v učebně výpočetní techniky, nově byly pořízeny tablety, učitelé
ve výuce využívají virtuální realitu. Učebny pro odbornou praktickou přípravu žáků
zdravotnických oborů disponují materiálním vybavením, které odpovídá současným
trendům. K simulaci jednotlivých výkonů je využíváno celé spektrum odborných modelů.
V odborných učebnách se žáci připravují na budoucí profesi v podmínkách simulujíc íc h
reálné zdravotnické prostředí. Materiální podmínky pro žáky ubytované v domově mládeže
jsou velmi dobré. K dispozici je vybavená kuchyňka, velká společenská a relaxační místnost
s televizí a studovny, jejichž vybavení tvoří i stroje na posilování a stolní tenis.


                          Hodnocení průběhu vzdělávání
Výuka českého jazyka a literatury v maturitních oborech i nematuritním oboru byla vedena
zkušenými pedagogy. Vzdělávací obsah sledované výuky korespondoval se vzdělávac ími
cíli uvedenými v učebních osnovách daného vyučovacího předmětu. Návaznost na probírané
učivo byla zřejmá, ve všech hodinách byla v různé míře a s různou časovou náročností
ověřována úroveň znalostí či dovedností žáků. Ve většině hodin se vyučující snažili
aktivizovat žáky střídáním činností a forem práce. Ačkoliv při práci s texty plnili žáci
zpravidla stejné úkoly, pozitivním zjištěním bylo, že způsob zadávání typově různých úkolů
směřoval k podpoře rozvoje kritického myšlení a myšlení v souvislostech. Příležitost ke
zlepšení je vedení žáků k souvislému mluvenému projevu a rozvoji hodnoticích dovedností.
Společným rysem hospitovaných hodin anglického jazyka byla klidná pracovní atmosféra.
Žáci dodržovali nastavená pravidla, zapojovali se většinou se zájmem do plnění úkolů.
Vyučující nejčastěji volili převážně účelnou frontální výuku kombinovanou s řízeným
rozhovorem a samostatnou práci. Přínosem pro žáky bylo časté využití didaktické techniky


                                            3/10
ke zvýšení názornosti probíraného učiva, k rozvoji receptivních dovedností žáků či k plnění
úkolů v online aplikaci. Přestože žáci prokazovali rozdílnou úroveň jazykových znalostí
a dovedností, vhodná časová či obsahová diferenciace úkolů nebyla zařazena. V žádné ze
zhlédnutých hodin pedagogové nezařadili práci s různými informačními zdroji, které by
vedlo k rozvoji kritického myšlení. Ve výuce maturitních oborů byl důraz kladen na
opakování a procvičování učiva. Žáci si především upevňovali znalosti základníc h
gramatických struktur, případně si rozšiřovali slovní zásobu. V části výuky byli účelně
aktivizováni zařazováním vhodných příkladů využití probíraného gramatického jevu v jejich
reálné situaci. K rozvoji receptivních řečových dovedností přispělo řešení úkolů typového
didaktického testu. Minimální využití kooperativních forem práce však nevedlo k účinné
podpoře vzájemné komunikace mezi žáky či k jejich schopnosti týmové spolupráce. Výuka
nematuritního oboru se vyznačovala promyšleným zaměřením na rovnoměrný rozvoj
řečových dovedností žáků. Při rozboru textu byla vhodně zařazena práce ve dvojicích.
Zařazení metody brainstormingu zdařile podpořilo aktivní zapojení žáků do opakování
gramatického jevu. Žáci byli cíleně vedeni k odvozování významu slov i k využití tematické
slovní zásoby v běžných komunikačních situacích.
Výuka německého jazyka napříč obory vzdělání v denní formě byla vedena v cílovém jazyce
s častým překladem do českého jazyka i v případě běžných a opakujících se frází či pokynů.
Ačkoliv byla výuka zpravidla pečlivě připravená po stránce materiální i organizační, ne vždy
byla odpovídajícím způsobem zohledněna různá jazyková pokročilost žáků a jejich
individuální vzdělávací potřeby a možnosti. Výuka měla vzhledem k podpoře rozvoje
řečových dovedností jen nízkou efektivitu, byla zaměřena zejména na procvičování slovní
zásoby a gramatických struktur, a to ne vždy s využitím komunikačního kontextu. Zdařilý
byl nácvik poslechu s porozuměním. Příležitostí ke zlepšení ve výuce německého jazyka je
obsahová a časová diferenciace ve vztahu k individuálním potřebám a možnostem žáků
a práce s cílem hodiny, vyhodnocování jeho naplňování nebylo ve výuce sledováno.
V hodinách matematiky využili pedagogové především výklad a společnou práci. Do řešení
úloh se žáci zapojovali většinou aktivně, na tabuli počítali bez obav z chyby. Přestože žáci
navrhovali způsoby řešení příkladů, nebyli vedeni ke zdůvodňování zvoleného postup u
a rozvoji komunikativních kompetencí. Pro procvičení probíraného tématu zařadili učitelé
samostatnou práci, při které v případě potřeby poskytovali žákům individuální podporu.
V žádné ze zhlédnutých hodin si žáci nemohli vybírat z diferenciovaných zadání, která by
zohledňovala jejich vzdělávací potřeby dle jejich kognitivních schopností. Závěry hodin
byly formální nebo opomenuté, učitelé neposkytovali žákům efektivní zpětnou vazbu
a nevedli je k rozvoji hodnoticích dovedností.
Výuka dalších všeobecně vzdělávacích předmětů probíhala v klidném pracovním prostředí
a většina žáků se ochotně zapojovala do činností organizovaných vyučujícími. Vzdělávac í
cíle byly v úvodu hodin někdy stanoveny nezřetelně, což komplikovalo ověřování
očekávaných výsledků vzdělávání v závěru vyučovacích jednotek. Zařazena byla práce ve
dvojici nebo skupině, která efektivně přispívala k rozvoji kooperativních dovedností.
V žádné zhlédnuté hodině nebyla výuka diferencována podle schopností žáků. Pedagogové
nezařadili práci s různými informačními zdroji a aktivity podporující kritické myšlení, žáci
nebyli vedeni k obsahově náročné komunikaci. Žáci nebyli podporováni v rozvoji
hodnoticích dovedností.
Ve většině hodin odborných předmětů vhodné střídání činností, zařazování aktivizač níc h
metod a cílená motivace zvyšovaly aktivní zapojení většiny žáků. Učitelé zařazova li
společnou práci, při které žáci na pokládané otázky bez obav odpovídali. Poznatky byly
vhodně propojovány se zkušenostmi žáků. Pokud pedagogové použili výklad, podpořili



                                           4/10
názornost využitím digitální techniky. V těchto hodinách však zůstávali žáci pasivní.
V některých hodinách byly účelně rozvíjeny jejich kooperativní kompetence. Při využití
práce s informačními zdroji bylo efektivně podporováno kritické myšlení. Jen někteří učitelé
v závěru výuky vyhodnotili dosažení vzdělávacího cíle.
Hospitovaná praktická výuka odborných předmětů zdravotnických oborů probíhala odborně
správně. Byla vedena s ohledem na schopnosti a vědomosti žáků. Ve většině případů byla
dobře připravena, zvolené způsoby praktických simulací byly efektivní. Žáci si pod
odborným vedením osvojovali konkrétní pracovní postupy. Byly jim poskytovány
erudované rady i kvalitní motivace a pozitivní povzbuzení v případě neúspěchu.
Činnost domova mládeže vhodně doplňuje vzdělávací nabídku školy. Program činností
respektuje zájmy a potřeby ubytovaných a je sestavený z osvědčených individuálníc h
i společných aktivit. Dle zájmu je pro ubytované žáky organizováno např. plavání, turistika,
vaření nebo práce na zahradě.


                          Hodnocení výsledků vzdělávání
Výsledky vzdělávání škola ověřuje především písemným a ústním zkoušením, výstupy
samostatných prací, popř. hodnocením praktických činností. V maturitních oborech jsou
ke zjišťování úrovně znalostí a dovedností v předmětech společné části maturitní zkoušky
opakovaně využívány typové didaktické testy. K informování zákonných zástupců
o prospěchu a chování využívá škola elektronický informační systém, dále také telefonick ý
kontakt a osobní jednání.
Z mezioborového porovnání vyplývá, že lepších průběžných výsledků dosahují žáci oboru
Obchodní akademie. V dálkové formě oboru Praktická sestra a Zdravotnický asistent jsou
průběžné výsledky ovlivněny specifiky vzdělávání dospělých, kteří často zůstávají na konci
školního roku nehodnoceni a neukončí úspěšně ročník. Z individuálních výsledků
vzdělávání vyplývá, že neúspěšnost žáků v předmětech společné části maturitní zkoušky
zpravidla odpovídala jejich slabým výsledkům v průběhu vzdělávání s výjimko u
matematiky. V didaktickém testu z matematiky neuspěli i žáci hodnocení průběžně stupněm
chvalitebný. Systém hodnocení z tohoto předmětu tak neposkytuje žákům odpovídajíc í
zpětnou vazbu o připravenosti na složení maturitní zkoušky. V nematuritním oboru se ve
školním roce 2022/2023 meziročně průběžné výsledky žáků výrazněji nezměnily, podíl žáků
prospívajících s vyznamenáním byl minimální, naopak neprospěla přibližně čtvrtina žáků.
Z podrobného rozboru výsledků vzdělávání dále vyplývá, že se nedaří dostatečně zlepšovat
motivaci žáků k účasti ve výuce. Ve školním roce 2022/2023 činila průměrná absence ve
výuce přibližně 165 hodin na žáka. Mezioborové porovnání ukazuje, že nejvyšší průměrné
absence ve výuce dosahují žáci nematuritního oboru. V maturitních oborech vykazují mírně
lepší účast žáci oboru Obchodní akademie. Pozitivním zjištěním je, že důsledné uplatňová ní
opatření proti záškoláctví se od uvedeného roku projevilo snížením průměrné neomluve né
absence. Z individuálních výsledků žáků také vyplývá, že vyšší neúčast ve výuce byla
zpravidla spojena s podprůměrnými výsledky a často souvisela rovněž s předčasným
odchodem ze vzdělávání. V oboru Obchodní akademie tak ve školním roce 2021/2022 jen
přibližně polovina žáků ukončila vzdělávání úspěšným vykonáním maturitní zkoušky v době
stanovené rámcovým vzdělávacím programem. Tento podíl se ve školním roce 2022/2023
podařilo zvýšit na přibližně 60 % žáků. V oboru Zdravotnický asistent a Praktická sestra
v denní formě vzdělávání se tento podíl v uvedených školních letech výrazněji neměnil, činil
přibližně 35 %. V dálkové formě vzdělávání, v níž ukončovali žáci vzdělávání maturitní



                                           5/10
zkouškou ve školním roce 2020/2021, byl nižší (přibližně 20 %), neboť žáci často
zanechávali vzdělávání již v průběhu prvního ročníku.
Z analýzy provedené vedením školy i ze zjištění ČŠI je zřejmé, že škola si je vědoma příčin
neúspěšnosti žáků v průběhu či při ukončování studia. Přijímaná opatření na tyto příčiny
reagují. Ve školním roce 2023/2024 byla zvýšena nabídka individuálního či skupinové ho
doučování, pedagogové poskytují žákům individuální konzultace. Ve výuce jsou opakovaně
zařazovány typové didaktické testy, jejichž výsledky jsou využívány k procvičování
problematických jevů či k nácviku používání správných strategií při řešení úloh. Účinnost
těchto opatření se však projeví až v dalším období.
Výsledky školy ve společné části maturitní zkoušky vyjádřené hrubou neúspěšností (podíl
žáků zkoušku nekonajících nebo u zkoušky neúspěšných z přihlášených žáků) se lišily mezi
obory vzdělání. V oboru Obchodní akademie hrubá neúspěšnost ve společné části maturitní
zkoušky v roce 2020 dosáhla 35,7 % (v ČR v příslušné skupině oborů vzdělání byla 10,4 %).
V roce 2021 žáci tohoto oboru nematurovali. V roce 2022 se hrubá neúspěšnost školy mírně
snížila na 30,8 % (ČR 9,2 %), v roce 2023 výrazně poklesla na 18,2 % (ČR 5,9 %). V oboru
Zdravotnický asistent maturovali žáci v letech 2020–2022, v roce 2023 maturovali poprvé
žáci oboru Praktická sestra. Žáci dálkové formy vzdělávání v hodnoceném období
maturovali jen v roce 2021. Hrubá neúspěšnost školy ve společné části maturitní zkoušky
byla v roce 2020 v oboru Zdravotnický asistent 27,3 % (ČR 16,5 %), v roce 2021 byla
v tomto oboru ovlivněna tím, že žáci obou forem vzdělávání splnili zákonné podmínky, které
umožnovaly nekonat didaktické testy společné části maturitní zkoušky a stanovit hodnocení
těchto zkoušek podle výsledků předchozího vzdělávání. Hrubá neúspěšnost školy tak byla
srovnatelná s průměrem v ČR. V roce 2022 se při porovnání s rokem 2020 hrubá
neúspěšnost školy výrazně zvýšila, dosáhla 71,4 %, v příslušné skupině oborů ČR byla jen
16,4 %. V roce 2023 se ji podařilo snížit na 58,3 %, zároveň však také poklesla průměrná
hrubá neúspěšnost v ČR (10,3 %).
Z rozboru výsledků žáků při ukončování studia maturitní zkouškou je také zřejmé, že
v oboru Obchodní akademie v posledních dvou letech všichni přihlášení žáci maturitní
zkoušku konali, na rozdíl od oboru Zdravotnický asistent a Praktická sestra, kde po
přihlášení přibližně třetina žáků maturitní zkoušku nekonala. V hodnoceném období
nejčastěji žáci neuspěli v didaktickém testu z českého jazyka a literatury, případně z cizího
jazyka (anglického či německého). Matematiku volí jen minimum žáků, jejich úspěšnost je
zpravidla nízká. Při konání zkoušek profilové části maturitní zkoušky se žákům obou
maturitních oborů daří až na výjimku uspět.
Efektivitu podpory žáků v nematuritním oboru při přípravě na závěrečnou zkouškou ukazuje
úspěšnost při ukončování studia. Žáci jsou při konání závěrečné zkoušky úspěšní, neprospějí
jen ojediněle.
Informace o žácích se speciálními vzdělávacími potřebami jsou učitelům předávány
prostřednictvím vnitřního informačního systému školy, výchovná poradkyně efektivitu
poskytované podpory průběžně vyhodnocuje a aktivně spolupracuje se školskými
poradenskými zařízeními. Žákům je při volbě dalšího studia či uplatnění na pracovním trhu
poskytována účinná podpora kariérovým poradcem.
Pravidelně realizované adaptační programy pro první ročníky napomáhají k budování
zdravého klimatu nových třídních kolektivů. Organizované aktivity v jejich průběhu jsou
zaměřené na upevňování dobrých prosociálních vztahů a prevenci rizikového chování.
V průběhu školního roku jsou podle potřeby organizovány preventivní aktivity jako
například tematicky zařazené besedy a přednášky, ale také sportovní nebo turistické kurzy,
sportovní dny a další společenské akce, které žákům napomáhají vytvořit si sounáležitost se


                                            6/10
školou. Témata ke zdravému životnímu stylu jsou také součástí běžné výuky. Problémy
s rizikovým chováním žáků škola řeší bezodkladně, což přispívá ke snižování jejich výskytu.
Škola organizuje velké množství různých aktivit nad rámec běžné výuky. V rámci různých
projektů (např. Den zdraví), sportovních soutěží (např. Letní sportovní dny mládeže),
charitativních akcí (např. Krabice od bot) atd. přispívá k všestrannému rozvoji žákovy
osobnosti a jeho sociálních kompetencí.


                                         Závěry
Vývoj školy
– V únoru 2024 došlo ke změně na pozici ředitele školy.
– Škola změnila nabídku vzdělávacích oborů, ukončila vzdělávání v oboru Ekonomické
  lyceum a Zdravotnické lyceum, obor Zdravotnický asistent je dobíhající a nahradil jej
  obor Praktická sestra.
– Zlepšily se materiální podmínky v oblasti digitálních technologií.
– Ve výuce přetrvávají nedostatky zjištěné při předchozí inspekční činnosti (chybějíc í
  diferenciace, práce se vzdělávacím cílem a jeho vyhodnocování, rozvoj hodnoticíc h
  dovedností žáků).
– Přetrvávají slabé výsledky školy při ukončování vzdělávání maturitní zkouškou.
Silné stránky
– Funkční systém spolupráce školy se sociálními partnery přispívá k získávání odborných
  kompetencí žáků a k jejich dalšímu profesnímu uplatnění. (1.5)
– Aktivity nad rámec běžné výuky významně podporují rozvoj občanských kompetencí
  žáků. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V koncepci rozvoje školy chybí konkretizace cílů v oblasti výsledků vzdělává ní,
  především v oborech vzdělání ukončovaných maturitní zkouškou. (1.1)
– Metodická podpora poskytovaná pedagogům nebyla dostatečně účinná, nevedla ke
  zkvalitnění průběhu výuky. (2.3)
– Žáci nejsou systematicky vedeni k práci s různými informačními zdroji, nedostatečně
  jsou využívány metody podporující rozvoj kritického myšlení. (4.2)
– Absence diferenciace neumožňuje výuku dostatečně přizpůsobovat individuá lním
  potřebám žáků. Závěry vyučovacích hodin nejsou účelně využívány k efektivní zpětné
  vazbě o dosažení vzdělávacích cílů. Žáci nejsou vedeni k rozvoji hodnoticích dovedností.
  (4.3)
– Hrubá neúspěšnost školy ve společné části maturitní zkoušky byla vyšší než republikový
  průměr v daných skupinách oborů. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy


                                           7/10
– V koncepci rozvoje školy konkretizovat         cíle v oblasti výsledků   vzdělávání   při
  ukončování vzdělávání maturitní zkouškou.
– Systematicky podporovat rozvoj čtenářské gramotnosti napříč všemi předměty.
– Poskytovat pedagogům efektivní zpětnou vazbu z hospitační činnosti, která přispěje ke
  zkvalitnění pedagogického procesu.
– Motivovat pedagogy ke vzájemné spolupráci a sdílení zkušeností formou vzájemnýc h
  hospitací a tandemové výuky.
– Další vzdělávání pedagogů zaměřit na nedostatky zjištěné při inspekční činnosti
  (diferenciace, práce se vzdělávacím cílem a jeho vyhodnocování, rozvoj hodnoticíc h
  dovedností žáků).
– Ve struktuře hodiny pracovat se vzdělávacím cílem, v závěru hodiny poskytovat žákům
  efektivní zpětnou vazbu o jeho dosažení.
– Diferencovat a individualizovat vzdělávací obsah a zadávané úlohy dle kognitivníc h
  předpokladů jednotlivých žáků.
– Vést žáky k rozvoji hodnoticích dovedností a podporovat komunikativní kompetence
  žáků.
– Využívat ve výuce různé informační zdroje a rozvíjet kritické myšlení žáků.
– Přijímat účinná opatření ke zvýšení motivace žáků k účasti ve výuce.
– Systematicky vyhodnocovat výsledky vzdělávání při ukončování vzdělání maturitní
  zkouškou a přijímat účinná opatření k jejich zlepšení, především ve společné části
  maturitní zkoušky.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace č. j.: 144/2001 vydané
      2. 1. 2024 včetně Příloh č. 1 a 2
 2.   Jmenovací list – jmenování ředitelem příspěvkové organizace s účinností od
      1. 2. 2024 na dobu určitou po dobu výkonu veřejné funkce stávajícího ředitele školy,
      nejdéle však na dobu 6 let z 24. 1. 2024
 3.   Výpisy z rejstříku škol a školských zařízení MŠMT z 15. 5. 2024
 4.   Koncepce vedení Střední zdravotnické školy a Obchodní akademie, Rumburk
      z 27. 11. 2023
 5.   Školní řád střední školy vydaný s účinností od 1. 9. 2023 včetně Přílohy č. 1



                                          8/10
 6.   Vnitřní řád domova mládeže vydaný s účinností od 31. 8. 2023
 7.   Třídní knihy, školní rok 2023/2024 (vzorek)
 8.   Školní matrika vedená k termínu inspekční činnosti (vzorek)
 9.   Dokumentace k ukončování vzdělávání maturitní zkouškou, zkušební období 2020-
      2023
10.   Dokumentace k ukončování vzdělávání závěrečnou zkouškou, rok 2022 a 2023
11.   Školní vzdělávací program domova mládeže platný ve školním roce 2023/2024
12.   Školní vzdělávací programy vyučovaných oborů vzdělání platné ve školním roce
      2023/2024
13.   Výroční zpráva o činnosti školy za školní rok 2022/2023
14.   Plán dalšího vzdělávání pedagogických pracovníků, školní rok 2023/2024
15.   Personální dokumentace pedagogických pracovníků (vzorek) včetně osvědčení
      z dalšího vzdělávání
16.   Záznamy z pedagogické rady a z jednání předmětových komisí, školní roky
      2022/2023 a 2023/2024 k termínu inspekční činnosti
17.   Dokumentace k výchovnému poradenství a prevenci rizikového chování vedená
      k termínu inspekční činnosti
18.   Inspekční zpráva České školní inspekce č. j.: ČŠIU-489/15-U (z 30. 4. 2015)
19.   Webové stránky školy: www.szds-oa.cz




                                       9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Milena Jíšová, školní inspektorka
 Ing. Jindra Malíková, školní inspektorka
 PhDr. Alena Pilousová, školní inspektorka
 Bc. Blanka Zoudunová, kontrolní pracovnice
 Mgr. Hana Krajčovičová, odbornice v oblasti zdravotnických oborů

11. 7. 2024




                                        10/10
