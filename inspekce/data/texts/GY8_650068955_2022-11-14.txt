                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2257/22-S


Název                                OPEN GATE - gymnázium a základní škola, s.r.o.
Sídlo                                Na Návsi 5, 251 01 Babice
E-mail                               info@opengate.cz
IČO                                  27 089 941
Identifikátor                        650 068 955
Právní forma                         společnost s r. o.
Zastupující                          Ing. Petra Dobešová
Zřizovatel                           Open Gate a.s.
Místo inspekční činnosti             Na Návsi 5, Babice
Inspekční činnost na místě           14. – 16. a 21. listopadu 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), jejich naplňování a souladu s právními
předpisy a příslušným rámcovým vzdělávacím programem (dále RVP), hodnocení
podmínek a průběhu poskytovaných poradenských služeb ve školském poradenském
zařízení podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
OPEN GATE - gymnázium a základní škola, s.r.o. (dále „škola“ nebo „subjekt“) vykonává
činnost základní školy (dále ZŠ), střední školy (dále SŠ), školní družiny (dále ŠD), domova
mládeže (dále DM), pedagogicko-psychologické poradny (dále PPP) a školní jídelny.
K 30. září 2022 se v ZŠ v 1.- 5. ročníku vzdělávalo 102 žáků, nejvyšší povolený počet žáků
je využit z 88 %. Zájmové vzdělávání probíhá ve třech odděleních ŠD, její naplněnost činí
93 %. V SŠ je v denní formě osmiletého oboru vzdělání Gymnázium poskytováno
vzdělávání 304 žákům v 16 třídách, naplněnost se od předchozí inspekční činnosti výrazně
zvýšila, a to na 95 %. V DM je ubytováno 95 žáků SŠ, kapacita je naplněna na 60 %. Školní
jídelna poskytuje aktuálně stravovací služby 406 žákům. Poradenské služby PPP byly
v průběhu školního roku 2021/2022 poskytnuty 55 klientům.
Škola aktuálně poskytuje podpůrná opatření 22 žákům se speciálními vzdělávac ími
potřebami, z toho čtyřem podle individuálního vzdělávacího plánu. Eviduje také 41 žáků
s odlišným mateřským jazykem, z toho tři s jazykovou bariérou. Ředitelka školy povolila
individuální vzdělávací plán z jiných důvodů devíti žákům.
Škola se zaměřuje nejen na vedení žáků ke vzdělání v moderním pedagogickém rámci, ale
také na podporu jejich komplexního osobnostního rozvoje. Výuka anglického jazyka v ZŠ
probíhá od prvního ročníku, vybrané předměty jsou vyučovány metodou CLIL. Vzdělává ní
v nižším gymnáziu je realizováno v českém jazyce, ve vyšším ve většině předmětů v jazyce
anglickém a zahrnuje v rámci volitelných seminářů také dvouletý studijní program
International Baccalaureate Diploma Programme. Třetina žáků SŠ je podporována nadací
The Kellner Family Foundation (TKFF).
Škola se nachází v zabezpečeném areálu na okraji obce. Jeho součástí je i divadlo, knihovna,
tělocvična, sportovní hřiště, bazén, hospodářský dvůr, kavárna a další zázemí. Vhodně jsou
vyčleněny samostatné prostory pro poradenské služby.


                         Hodnocení podmínek vzdělávání
Subjekt dlouhodobě efektivně naplňuje vizi zřizovatele a nadace TKFF vytvořit inovativní
školu, dostupnou i pro žáky ze sociálně znevýhodněného prostředí z celé České republiky,
která organicky propojuje všechny svoje činnosti. S touto vizí účelně korespondují ŠVP.
Koncepční záměry jsou úspěšně naplňovány. Od předchozí inspekční činnosti se podařilo
dále rozšířit materiální vybavení, zintenzivnit spolupráci se sociálními partnery, rozšířit
činnost poradenského centra, které zahrnuje PPP a školní poradenské pracoviště (dále ŠPP).
Škola také účelně nastavila systémovou podporu dobrovolnictví a realizuje množství aktivit
podporujících osobnostní rozvoj. Částečně se daří naplňovat záměr uplatňová ní
sebehodnocení a vrstevnického hodnocení a efektivní diferenciace výuky v SŠ.
Struktura řízení odpovídá charakteru školy a organizaci výuky. Ředitelka školy jmenovaná
od 1. září 2022 účelně navázala na předchozí vedení školy a úzce spolupracuje se zástupci
pro ZŠ a SŠ, vedoucí poradenského centra a vedoucím DM. Každodenní operativní řízení
a vnitřní informační systém jsou funkční. Řídicí činnost vedení školy je plánovitá. Účinnost
nově přijatých opatření ke zefektivnění kontrolního systému se nestihla projevit, dílčí
nedostatky se projevily např. v nesouladu ŠVP ZŠ a SŠ s RVP a v dokumentaci PPP.
Systematická hospitační činnost vedení školy je zaměřená na sledování pedagogickýc h
priorit pro daný školní rok. Společně s častými poradami v různých formátech napříč celým
subjektem umožňuje efektivní formální i neformální předávání poznatků a zkušeností



                                           2/10
z výuky, řešení aktuálních problémů, koordinaci aktivit a diskusi o pokrocích jednotlivýc h
žáků.
Výsledkem koncepční personální práce vedení školy a promyšleného systému vzájemné
profesní podpory je motivovaný téměř plně kvalifikovaný tým pedagogických pracovníků
s vysokým podílem rodilých mluvčích. Pro další vzdělávání, které je účelně založené na
individuálním programu profesního rozvoje, pedagogičtí pracovníci aktivně využívají široké
nabídky seminářů interních i externích. Někteří se věnují také lektorské činnosti a sdílení
příkladů inspirativní praxe. Nekvalifikovaní si potřebné vzdělání doplňují studiem. Efekty
vzájemné profesní podpory se pozitivně odráží v průběhu a výsledcích vzdělávání.
Komplexní péči o žáky i pedagogy efektivně doplňuje poradenské centrum. PPP, vhodně
vybavená širokou škálou diagnostických nástrojů a pomůcek k reedukaci či relaxaci,
poskytuje odborné speciálně pedagogické a pedagogicko-psychologické služby především
dětem a žákům (dále „klienti“) s poruchami učení a chování a zjišťuje jejich připravenost na
povinnou školní docházku. Tým ŠPP se vzhledem k rozsáhlosti subjektu i jeho specifick ým
potřebám koncepčně zaměřuje na celostní podporu žáků. Ta vhodně zahrnuje systematické
individualizované služby výchovného poradenství včetně nově nastavené podpory talentu
a nadání, kariérové poradenství, mentoring a realizaci minimálního preventivního programu
nejen v ZŠ a SŠ, ale i v DM.
Finanční prostředky ze školného a státního rozpočtu škola cíleně investuje do zlepšování
podmínek vzdělávání. Četné prostředky informačních technologií a další pomůcky jsou
účelně používány ke zvyšování názornosti výuky i k zařazování moderních výukovýc h
postupů. Mimořádně rozsáhlý vícejazyčný knižní fond školní knihovny přispívá k rozvoji
čtenářské gramotnosti i rozšiřuje zdroje informací pro žáky a pedagogy. Díky funkční
spolupráci se zřizovatelem škola realizovala přístavbu učeben zejména pro estetickou
výchovu a prostor pro venkovní výuku. Architektonické řešení areálu i úprava vnitř níc h
prostor účinně přispívají k wellbeingu všech aktérů vzdělávání a kultivují chování žáků.
Škola dbá na zajištění bezpečného prostředí pro žáky, účastníky zájmového vzdělává ní
i ubytované. O pravidlech a podmínkách bezpečnosti a ochrany zdraví jsou žáci preventivně
a opakovaně poučováni. Tato praxe je dostatečně účinná, míra školní úrazovosti v SŠ je
nízká, v ZŠ kolísající, ale nepřesahující celorepublikový průměr.
Komunitní charakter školy vytváří předpoklady pro intenzivní spolupráci a bezprostřední
neformální kontakty se všemi aktéry vzdělávání. Fungující vztahy se zřizovatelem a na ně
navazující spolupráce s dalšími partnery, regionálními institucemi, dalšími školami včetně
zahraničních a odborníky z praxe vytváří dobrý základ pro systematický rozvoj kvality
vzdělávání.


                          Hodnocení průběhu vzdělávání
Výuka v ZŠ i SŠ vhodně vycházela z nastavené vize školy, která se zaměřuje na rovnoměrný
a vyvážený rozvoj vědomostní, dovednostní i postojové složky osobnosti žáků. Společným
znakem všech sledovaných hodin byla příjemná pracovní atmosféra založená na
partnerském a empatickém přístupu učitelů k žákům.
V ZŠ byla patrná snaha pedagogických pracovníků o cílený rozvoj osobnosti jednotlivýc h
žáků, jejich wellbeing a vyhodnocování vlastního vzdělávání během denního společného
zhodnocení a tzv. ranní oázy. Dalším systémovým opatřením podporujícím
individualizovaný přístup k žákům je činnost asistentů pedagoga ve všech vyučovac íc h
hodinách. Výuka ve všech hodinách byla intenzivní, přesto byl na práci vhodně poskytován


                                           3/10
dostatek času. Ukáznění žáci účelně pracovali v různých organizačních formách a vzájemně
diskutovali a spolupracovali. Učitelé v hodinách vhodně střídali činnosti včetně pohybového
uvolnění a využívali didaktickou techniku. Příležitostí ke zlepšení je zařazení četnějšího
hodnocení výukových celků, neboť zejména mladší žáci měli potíže se zhodnocením delšího
časového úseku s různorodými činnostmi.
Hodiny českého jazyka kvalitně spojovaly výuku gramatických struktur s vedením žáků
ke čtenářské gramotnosti, dbáno bylo na znalostní přesah do vzdělávací oblasti Člověk
a jeho svět. K rozvoji čtenářské gramotnosti účelně přispívají také části ranní oázy, věnované
čtení a poslechu příběhů a jejich reflexi. Ve sledované výuce matematiky byla patrná
individualizace činností s využitím názorných pomůcek. V první třídě bylo učivo vhodně
obohaceno o prvky výuky matematiky Hejného metodou, zařazeny byly také prvky
činnostního učení.
Hodiny anglického jazyka a nepovinného anglického klubu byly rodilými mluvčími vedeny
výlučně v angličtině. Vyznačovaly se cíleným i intuitivním rozšiřováním slovní zásoby
žáků, okamžitou aplikací probíraných gramatických struktur i rozvojem kreativity. Učitelé
správně dbali, aby anglický jazyk byl využíván i v interakcích mezi žáky, zejména při
skupinové práci. Nebyla však pozorována diferenciace podle stupně osvojení jazyka, ačkoli
se žáci v tomto ohledu značně lišili. Cizojazyčné kompetence žáků byly vhodně
podporovány i v nepovinných vyučovacích hodinách, v nichž si žáci osvojovali anglick ý
jazyk v kontextu řízených výtvarných a jiných kreativních činností.
V ŠD byli účastníci zájmového vzdělávání účinně motivováni k nabízeným aktivitá m
pozitivně podporujícím rozvoj osobnostních a sociálních dovedností. Účastníci respektovali
domluvená pravidla a aktivně spolupracovali.
Ke splnění náročného vzdělávacího cíle v SŠ byla v převážné části výuky využita pestrá
škála výukových forem a metod. Vzdělávací strategie směřovaly k pochopení příčin
a souvislostí na základě získaných znalostí či probraného učiva. Účelné střídání činností
vedlo k aktivizaci většiny žáků a jejich rovnoměrnému zapojení do vzdělávání. Názornost
výuky podpořilo účelné využití didaktické techniky a dalších pomůcek. Žáci zejména na
vyšším stupni gymnázia prokazovali schopnost kriticky myslet a argumento vat,
vyhodnocovat informace i srozumitelně prezentovat vlastní názor. Učitelé žákům
poskytovali efektivní průběžnou zpětnou vazbu. V závěru hodin se však dostatečně
nevěnovali shrnutí a zhodnocení probraného učiva, v malé míře uplatnili formativní
hodnocení a jen ojediněle využívali efektivní zpětnou vazbu formou vzájemného hodnocení
nebo sebehodnocení žáků. Ve dvou třetinách hodin rovněž nebylo patrné rozdělení
náročnosti obsahu učiva a zadávaných úkolů podle schopností a nadání žáků.
Zařazení vhodných kooperativních organizačních forem a textových materiálů ve výuce
českého jazyka a literatury vedlo k účinné aktivizaci žáků. Ti, účelně vedení ke kritickému
myšlení, pracovali s informacemi, logicky argumentovali, obhajovali svá tvrzení a při
interpretaci uměleckého textu se obsahově náročně samostatně vyjadřovali. Škola se
systematicky věnuje rozvoji čtenářské gramotnost ve školních čtenářských projektech napříč
ročníky, promyšlená práce s různými druhy textů probíhá ve většině vyučovacích předmětů.
Žáci jsou účelně podporováni ve vlastní tvůrčí činnosti.
Hodiny anglického jazyka se většinou vyznačovaly metodickou propracovaností a účelností
zvolených didaktických postupů. Časté využívání kooperativních forem práce i řízené
diskuse účinně podporovalo rozvoj interaktivních řečových dovedností i sociálníc h
kompetencí žáků. Žáci byli vedeni k obsahově náročné komunikaci i k vzájemné mu
respektu při vyjadřování svých názorů. Na obou stupních gymnázia prokazovali žáci
v anglickém jazyce vysokou úroveň vědomostí a dovedností, což koresponduje s jejich


                                            4/10
dosahovanými výsledky. Také výuka ve všech hodinách německého, francouzské ho
a španělského jazyka probíhala cíleně v daném cizím jazyce, aktivní žáci dobře rozumě li,
správně reagovali a odpovídali. Zařazováním zajímavých aktivit a účelným střídáním
procvičování všech cizojazyčných kompetencí učitelé udrželi pozornost žáků po celou dobu
výuky.
Ve výuce matematiky byli žáci vedeni k utváření vlastních strategií řešení příkladů
a zdůvodnění zvolených postupů, obsahová diferenciace úkolů v části výuky umožňova la
podporu nadaných žáků. Častá práce ve skupinách efektivně podpořila nejen rozvoj
logického myšlení a uvažování nad alternativními způsoby řešení, ale i komunikativní
kompetence žáků. Ve vhodně diferencované výuce informatiky byly účinně rozvíjeny
digitální kompetence žáků při samostatné práci i práci ve skupině. Žáci se aktivně zapojovali
do řešení soutěžních úkolů různé obtížnosti.
V oblasti estetického vzdělávání poskytli vyučující v hudební výchově prostor
pro vzájemnou spolupráci a brainstorming, který umožnil živou diskusi a rozvoj fantazie
žáků při přípravě na školní představení. Vhodně aktivizovaní žáci ve výtvarné výchově
tvořili prostorové realizace vlastního tvůrčího záměru a průběžně práci sami hodnotili.
Výuka přírodovědného vzdělávání na nižším gymnáziu, založená na holistickém přístupu
spojujícím biologii a chemii v souvislosti s pochopením principů vývoje života, byla
efektivní. Žáci samostatně vytvářeli pracovní karty k základním chemickým prvkům,
spolupracovali ve skupinách při nalézání správného řešení a vyhledávali infor mace
v mobilních telefonech. Výuka společenskovědních předmětů byla obsahově bohatá, látka
byla žákům prezentována z různých perspektiv. Příležitostí ke zlepšení je didaktické
zohlednění velkých rozdílů v motivaci a vstupních znalostech žáků.
Výuka volitelných předmětů v angličtině na vyšším gymnáziu je zaměřena na cílenou
přípravu žáků k maturitě a mezinárodním zkouškám. Skupinová výuka chemie byla založena
na řešení problémových úloh k probíranému tématu. Vhodně aktivizovaní žáci při výuce
odborně zaměřeného ekonomického předmětu prokazovali schopnost aplikovat své znalosti,
správně používat odbornou terminologii a souvisle se vyjadřovat na dané téma. Ve výuce
psychologie, účelně zaměřené na rozvíjení hodnotových cílů a postojů, žáci cíleně
diskutovali a sami uváděli vhodné příklady z praxe.
V DM jsou žáci cíleně vedeni k samostatnosti. V rámci organizace volného času si vybírají
tři z pestré nabídky kroužků, věnují se také dobrovolnictví. V podvečerních hodinách
probíhá příprava žáků na vyučování, s kterou jim účinně pomáhají vychovatelé. Ti se vedle
partnerských podnětů a pedagogické diagnostiky soustřeďují na klidný dohled s důslednou
kontrolou plnění povinností ubytovaných. Pravidla jsou všemi uvědoměle dodržována,
sebekázeň ubytovaných převládá nad vnějším výchovným usměrňováním.
Kvalitní psychologická a speciálně pedagogická diagnostika PPP probíhá v souladu
s poskytovanou službou, a to převážně standardizovanými diagnostickými nástroji. Spisová
dokumentace a evidence klientů je méně přehledná, ne vždy obsahuje všechny povinné údaje
a výstupy poradenské činnosti. Terapeutické či reedukační činnosti s klienty v poradně
neprobíhají, tyto služby jsou žákům školy poskytovány pouze v rámci ŠPP. Navrhovaná
podpůrná opatření a vzdělávání žáků podle individuálního vzdělávacího plánu jsou poradnou
vyhodnocována v řádném termínu v úzké součinnosti s příslušnými školami, kterým je také
poskytována cílená metodická pomoc.




                                            5/10
                          Hodnocení výsledků vzdělávání
Ve škole jsou vytvořeny funkční hodnoticí postupy umožňující získávat infor mace
o výsledcích vzdělávání žáků a následně s nimi účelně pracovat. Pedagogové systematick y
sledují a zaznamenávají vývoj, průběh učení a vzdělávací pokrok každého jednotlivce.
Vzdělávací výsledky žáků jsou vyhodnocovány a analyzovány v pedagogické radě.
V ZŠ se systematicky využívají postupy průběžného i celkového formativního hodnocení
a sebehodnocení. Formativní prvky obsahuje i celkové hodnocení ve čtvrtletí, které je
podkladem pro hodnotící rozhovor v tripartitě (žák, zákonný zástupce, škola), podpůrnou
roli při rozboru dosažených výsledků vzdělávání žáka zde má i sběrné portfolio. Stručné
slovní hodnocení na vysvědčení doplňuje velmi podrobná a strukturovaná analytická
informace i dopis učitele s formativním hodnocením žáka. Tento promyšlený systém, který
přesvědčivě dokládá dosahování všech očekávaných výstupů ŠVP ZŠ, vhodně doplňuje
interní testování školními testy z českého jazyka a matematiky a externí testování
z anglického jazyka. Také při posuzování míry dosažení výstupů ŠVP SŠ škola efektivně
využívá četné interní i externí nástroje. Vzdělávací výsledky žáků se průběžně vyjadřují
v procentech úspěšnosti, při celkovém hodnocení je využito známek tradiční pětistupňo vé
škály. Při hodnocení chování žáků a při činnostech v DM škola účelně používá také
formativní hodnocení.
Výsledky vzdělávání pozitivně ovlivňuje řada faktorů, jako je např. systematická výchovně
vzdělávací práce pedagogických pracovníků všech součástí školy, účinnost vzdělávac íc h
strategií a koordinovaná činnost ŠPP.
Z analýzy interních výsledků vzdělávání je patrné, že škola účelně podporuje motivaci žáků
i rozvíjení jejich kompetence k učení, neboť téměř všichni žáci ZŠ a dvě třetiny žáků SŠ
prospívají s vyznamenáním. Vysokou dosaženou úroveň v anglickém jazyce dokládá
skutečnost, že přibližně 80 % žáků 5. ročníku ZŠ úspěšně skládá standardizovanou zkoušku
PET. Absolventi ZŠ pokračují až na výjimky v gymnaziálním vzdělávání, převážně na
gymnáziu Open Gate.
Průběžným výsledkům odpovídají i výsledky maturitních zkoušek. Dvě třetiny žáků
prospívají s vyznamenáním. V předmětech společné části maturitní zkoušky (českého jazyka
a literatury, cizího jazyka i matematiky) škola vykazuje dlouhodobě lepší výsledky, než jaký
je průměr v daném oboru vzdělání v republice. Především v anglickém jazyce jsou výsledky
výborné. Navíc žáci absolvují s výborným výsledkem dlouhodobě nad celosvětovým
průměrem ještě IB zkoušky.
Vlastní individuální systém podpory žáků se speciálními vzdělávacími potřebami a nově
i žáků nadaných je efektivní, o čemž svědčí i fakt, že tito žáci dosahují velmi dobrých
vzdělávacích výsledků.
Optimální volbu vysoké školy usnadňuje všem žákům systematické kariérní poradenství.
Většina pokračuje v terciárním vzdělávání, vzhledem k charakteru studijního programu více
než polovina absolventů na zahraničních vysokých školách.
Promyšlený adaptační proces s využíváním vrstevnické pomoci starších žáků a spolupráce
učitelů, pracovníků ŠPP a vychovatelů napomáhá úspěšnému přechodu žáků do základního
a gymnaziálního vzdělávání i ubytovaným v DM. Periodické vyhodnocování adaptačního
procesu, dotazníková šetření žáků i uplatňování specifických nástrojů (komunitní kruh,
pravidelně nastavené třídnické hodiny) přispívá k včasné identifikaci případných studijníc h
problémů nebo rizikových projevů chování. Žáci využívají v rámci strategie předcházení
školní neúspěšnosti mj. také kroužek na podporu strategií učení, v němž jsou využity
principy Feuersteinova instrumentálního obohacování. Účinnost preventivního programu


                                           6/10
a formativního hodnocení se projevuje v celkově nízké absenci a příznivých výsledcíc h
chování žáků. Díky tomu škola jen minimálně využívá kázeňská opatření.
Informace o úspěšnosti žáků ve vzdělávání škola získává také na základě jejich výsledků
v četných regionálních,      celostátních i mezinárodních soutěžích a projektech
přírodovědných, společenskovědních, matematických, jazykových i sportovních. Při
přípravě na soutěže a další aktivity škola žákům poskytuje účelnou podporu a účinně rozvíjí
jejich zájmy. Žáci se účastní také odborných přednášek a akademických klubů, některé
z nich sami vedou. Sami také vydávají školní časopisy v několika jazycích. Krátkodobé
zájezdy a výměnné pobyty napomáhají rozvoji komunikačních kompetencí žáků v anglič tině
i v dalších jazycích. Také z výstupů některých kroužků je zřejmé, že účelně přispívají
k rozvoji tvořivosti, manuálních dovedností a týmové spolupráce.
Výsledkem koncepčního přístupu školy k rozvoji občanských a sociálních kompetencí žáků
je práce studentské rady a zapojení většiny žáků školy do dobrovolnických aktivit.
Motivovaní žáci se zapojují do aktivit interních, které probíhají ve škole, i do aktivit
externích, při nichž škola spolupracuje s různými organizacemi v okolí či s četnými
charitativními organizacemi. Úspěšně se také účastní mezinárodního programu Cena vévody
z Edinburghu. Žáci vyššího gymnázia navíc realizují svoje individuální projekty.
Sounáležitost se školou vhodně podporují pravidla upravující jednotný způsob oblékání
a velké množství exkurzí a projektových dnů, na kterých společně participují žáci školy ve
vrstevnických skupinách, účastníci zájmového vzdělávání z ŠD, ubytovaní v DM,
pedagogové i rodiče. Společné akce velmi pozitivně ovlivňují vzájemné vztahy a klima
ve škole.


                                        Závěry
Vývoj školy
- 1. září 2022 byla jmenována nová ředitelka školy.
- Zvýšil se počet žáků školy.
- Škola si udržuje vysokou kvalitu podmínek, průběhu a výsledků vzdělávání žáků.
Silné stránky
- Kultivované vzdělávací prostředí, účinná podpora profesního rozvoje, aktivní spolupráce
  a intenzivní komunikace pedagogů všech součástí školy zvyšuje efektivitu vzdělávání.
- Časté využití efektivních metod a kooperativních forem práce podporuje aktivní zapojení
  žáků do výuky v základní i střední škole.
- Promyšlený strukturovaný systém vrstevnického hodnocení, sebehodnocení i hodnocení
  učitelem v základní škole vede díky propojení s každým očekávaným výstupem školního
  vzdělávacího programu k jejich efektivnímu dosahování.
- Vysoká úroveň prokazovaných jazykových znalostí a dovedností zejména v anglické m
  jazyce a výborné výsledky žáků při ukončování vzdělávání vytvářejí dobré předpoklady
  pro uplatnění absolventů i jejich úspěšnost v terciárním vzdělávání v českých
  i zahraničních vysokých školách.
- Promyšlený systém zapojení žáků střední školy do aktivit navazujících na výuku
  a do podpory dobrovolnictví přispívá k osobnostnímu rozvoji žáků a odráží se
  i ve výborných výsledcích vzdělávání.



                                           7/10
- Široké spektrum školních a mimoškolních aktivit podporuje komunitní charakter školy.
Slabé stránky a/nebo příležitosti ke zlepšení
- Nižší účinnost kontrolního systému se projevila nedostatky ve vedení spisové
  dokumentace klientů pedagogicko-psychologické poradny a v nesouladu školních
  vzdělávacích programů s rámcovými vzdělávacími programy.
- Nižší míra diferenciace obsahu probíraného učiva ve vyučovacích hodinách ve střední
  škole vedla k méně účinné individuální podpoře ve výuce.
- Méně účinná závěrečná zpětná vazba ve výuce a chybějící časový prostor pro
  sebehodnocení a vzájemné hodnocení ve střední škole vedly k nesystematické mu
  získávání informací o míře zvládnutí učiva všemi žáky.
Příklady inspirativní praxe
- Škola účelně nastavila systémovou podporu dobrovolnictví ve střední škole jako možnost
  pro osobní rozvoj. Koordinátorka dobrovolnických aktivit metodicky podporuje zapojené
  žáky i pedagogy, připravuje plán činností podle věku a osobnosti žáků včetně
  mezipředmětových projektů a zajišťuje aktérům i efektivní zpětnou vazbu.
Doporučení pro zlepšení činnosti školy
- Posílit kontrolní složku řízení.
- Diferencovat výuku podle schopností a potřeb žáků.
- Získávat systematicky zpětnou vazbu ve vyučovacích hodinách.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

                                     Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e- podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zakladatelská listina sepsaná Notářským zápisem dne 21. listopadu 2018 značka NZ
       842/2018, výpis z obchodního rejstříku vedeného Městským soudem v Praze oddíl C,
       vložka 95491, pracovní smlouva na místo ředitelky školy ze dne 25. července 2022
       s datem účinnosti od 1. září 2022
 2.    Výpis z rejstříku škol a školských zařízení – stav k termínu inspekční činnosti
 3.    Dokumentace k řízení a kontrole – školní rok 2022/2023 k termínu inspekční činnosti



                                           8/10
 4.   Finanční vypořádaní dotací poskytnutých ze státního rozpočtu za rok 2021, Zpráva
      nezávislého auditora o ověření Výkazu zisku a ztráty a způsobu vynalože nýc h
      výsledků za rok 2021 z 24. června 2022
 5.   Personální dokumentace pedagogických pracovníků včetně plánu jejich dalšího
      vzdělávání (vzorek)
 6.   Dokumentace k zajištění bezpečnosti a ochrany zdraví, platná ve školním roce
      2022/2023 k datu inspekční činnosti
 7.   Doklady o přijímání k základnímu, střednímu a zájmovému vzdělávání (vzorek)
 8.   Doklady o ukončování vzdělávání maturitní zkouškou (vzorek)
 9.   Školní vzdělávací programy, účinné k termínu inspekční činnosti
10.   Školní řád základní a střední školy, vnitřní řády školní družiny, domova mládeže
      a pedagogicko-psychologické poradny, účinné k termínu inspekční činnosti
11.   Spisová dokumentace klientů pedagogicko-psychologické poradny (vzorek)
12.   Školní matrika včetně prospěchu žáků – stav k termínu inspekční činnosti
13.   Systém hodnocení výsledků vzdělávání v ZŠ: sebehodnotící arch žáka; pololetní
      hodnocení; dopis učitele k pololetnímu hodnocení (vzorek)
14.   Třídní knihy, rozvrh vyučovacích hodin – školní rok 2022/2023 k termínu inspekční
      činnosti
15.   Záznamy z pedagogické rady – školní rok 2021/2022, 2022/2023 k termínu inspekční
      činnosti
16.   Dokumentace školního poradenského pracoviště – školní rok 2021/2022, 2022/2023
      k termínu inspekční činnosti
17.   Výroční zprávy o činnosti školy – školní rok 2019/2020, 2020/2021, 2022/2022
18.   Webové stránky školy https://www.opengate.cz/ k termínu inspekční činnosti
19.   Inspekční zpráva z 16. listopadu 2015, čj. ČŠIS-2270/15-S


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Če ské školní inspekce
a v informačním systému InspIS PORTÁL.




                                         9/10
Složení inspekčního týmu a datum vyhotovení inspekční zprávy


 Mgr. Pavla Vítková, školní inspektorka,
 vedoucí inspekčního týmu
 Ing. Vladimíra Hokešová, školní
 inspektorka

 Ing. Jindra Malíková, školní inspektorka

 PhDr. Marina Ulbertová, školní
 inspektorka

 PhDr. Filip Dostál, školní inspektor

 Bc. Mária Kotvanová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            10/10
