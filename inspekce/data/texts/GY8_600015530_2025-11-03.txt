                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1191/25-Z
                                       Sp. zn. ČŠIZ-S-247/25-Z


Název                               Gymnázium J. A. Komenského a Jazyková škola
                                    s právem státní jazykové zkoušky Uherský Brod
Sídlo                               Komenského 169, 688 01 Uherský Brod
E-mail                              karel.machalek@gjak.cz
IČO                                 60 371 757
Identifikátor                       600 015 530
Právní forma                        příspěvková organizace
Zastupující                         Mgr. Karel Machálek
Zřizovatel                          Zlínský kraj
Místo inspekční činnosti            Komenského 169, Uherský Brod
Inspekční činnost na místě          3. 11. 2025 − 6. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů
za období od poslední inspekční činnosti.


                                         Charakteristika


Gymnázium J. A. Komenského a Jazyková škola s právem státní jazykové zkoušky Uherský
Brod je příspěvkovou organizací zřízenou Zlínským krajem.
Škola poskytuje střední vzdělání ve dvou oborech vzdělání uskutečňovaných v denní formě
studia 79-41-K/41 Gymnázium (čtyřleté studium) a 79-41-K/81 Gymnázium (osmileté
studium).
V době inspekční činnosti se ve škole vzdělávalo celkem 466 žáků v 16 třídách, z toho 239
žáků v osmi třídách čtyřletého oboru a 227 žáků v osmi třídách oboru osmiletého.
Škola evidovala 16 žáků se speciálními vzdělávacími potřebami s přiznaným 2. – 3. stupněm
podpůrných opatření, z toho 3 žáci s odlišným mateřským jazykem, 7 žáků s individuá lním
vzdělávacím plánem a 1 žák mimořádně nadaný, pro jejich vzdělávání byla zajištěna
odpovídající podpora v souladu s platnou legislativou.
Součástí organizace je rovněž Jazyková škola s právem státní jazykové zkoušky. Ve školním
roce 2025/2026 byl otevřen jeden kurz anglického jazyka pro 18 žáků zaměřený na přípravu
k vykonání mezinárodně uznávané zkoušky.
Součástí školy je rovněž školní jídelna, poskytující stravovací služby žákům i zaměstna nc ům
školy.


                         Hodnocení podmínek vzdělávání
Škola má vypracovanou srozumitelnou a realistickou koncepci rozvoje. Strategie školy však
nebyla dostatečně vyhodnocována a postrádala nastavení postupů vedoucích k dosažení cílů.
Důraz ve strategii školy byl kladen na propojení vzdělávání žáků s reálným životem
a aktivitami regionu Uherskobrodska ve spojení s odkazem J. A. Komenského. Krátkodobé
cíle jsou specifikovány ve školním akčním plánu s reálně nastavenými cíli. Důraz ve strategii
školy byl kladen na vzdělávání a výchovu žáků, materiálně technické, personální
a ekonomické zabezpečení, personální zajištění a prohloubení vnější spolupráce.
 Menší pozornost byla věnována vyhodnocování stavu v důležitých oblastech
pedagogických procesů. Záznamy z hospitační činnosti měly spíše formální charakter,
pedagogům poskytovaly pouze minimální zpětnou vazbu přispívající ke zkvalitnění výuky.
Při vyhodnocování kvality vyučovacího procesu se vedení školy dostatečně nezaměřilo na
pestrost užívaných metod a forem práce a provádění závěrů na konci vyučovací hodiny.
Vzdělávání se uskutečňovalo podle školních vzdělávacích programů (dále „ŠVP“) pro
čtyřleté a osmileté gymnázium, se kterými vyučující aktivně pracovali. Škola vhodnými
formami a v náležitém rozsahu informovala veřejnost i uchazeče o vyučovaných oborech
vzdělání, podmínkách studia, organizaci přijímacího řízení a kritériích přijetí.
Personální zajištění představuje jednu z klíčových oblastí činnosti školy, kterému vedení
školy věnuje náležitou pozornost. V hodnoceném období škola úspěšně realizuje postupnou
obměnu pedagogického sboru. Tento proces probíhá plynule a bez negativního dopadu na
kvalitu vzdělávání. Pedagogický sbor je plně kvalifikovaný.
Vedení školy systematicky podporuje profesní rozvoj pedagogických pracovníků
prostřednictvím jejich účasti na dalším vzdělávání pedagogických pracovníků. Zajišťuje
cílenou metodickou podporu nově nastupujících učitelů v průběhu jejich adaptačního
období. Uvedený přístup přispívá ke stabilitě pedagogického sboru a k udržení úrovně
pedagogických kompetencí.
Prostorové a materiální podmínky školy jsou na velmi dobré úrovni. Významné sponzorské
příspěvky umožnily modernizaci učeben a dalších školních prostor, čímž byly vytvořeny
vhodné podmínky pro naplňování školního vzdělávacího programu i pro rozvoj zájmovýc h
činností žáků a doplňkových aktivit školy. Vybavení učeben odpovídá současným


                                            2/8
vzdělávacím potřebám a umožňuje efektivní využívání moderních výukových metod
a vzdělávacích technologií.
Nadstandardní je také materiální zázemí školy určené pro realizaci sportovních
a pohybových aktivit žáků i pro zájmové vzdělávání a rozvoj polytechnických dovedností.
Významnou součástí této oblasti je kroužek včelařství s vlastním včelstvem, který
představuje specifický prvek environmentální a polytechnické výchovy ve vzdělávání. Žáci
se v jeho rámci seznamují se základy biologie včel, zásadami péče o včelstva a ekologickým
významem včelařství. Tímto způsobem škola systematicky podporuje formová ní
environmentálně odpovědného chování žáků a rozvoj jejich praktických dovedností
v souladu s cíli školního vzdělávacího programu.
Systém preventivních opatření v oblasti bezpečnosti a ochrany zdraví žáků je funkční,
pravidelně vyhodnocovaný, pomáhá k naplnění stanovených cílů. Přijatá opatření přispívají
k reálnému zajištění fyzické i psychické bezpečnosti žáků při vzdělávacích i mimoškolníc h
činnostech. Škola důsledně dbá na dodržování bezpečnostních standardů a podporuje rozvoj
kultury bezpečného chování.
Poradenské služby ve škole byly zajišťovány výchovným poradcem a metodičkou prevence
na dobré úrovni. Žákům se speciálními vzdělávacími potřebami byla zajištěna adekvátní
podpora v souladu s příslušným stupněm podpůrného opatření, její účinnost byla průběžně
sledována výchovným poradcem v součinnosti s asistentem pedagoga, třídními učiteli
a dalšími pedagogy školy. Prevencí sociálně patologických jevů ve školním prostředí se
promyšleně zabývala metodička prevence společně s ostatními pedagogy i externími
odborníky a organizacemi. Kariérovému poradenství se cíleně věnoval výchovný poradce.
Stravování žáků je zajištěno prostřednictvím vlastní školní jídelny, která podporuje zdravý
vývoj žáků a napomáhá formování správných stravovacích návyků. Nabídka výběru ze dvou
jídel rozvíjí samostatnost žáků a podporuje jejich odpovědné rozhodování v oblasti zdravého
životního stylu.
Škola průběžně prohlubuje spolupráci s mnoha organizacemi, firmami a školami jak
českými, tak zahraničními. Organizování zahraničních pobytů vede k upevňování a rozvíje ní
komunikačních dovedností žáků i učitelů v cizích jazycích a k rozšiřování znalostí reálií, ale
také cíleně rozvíjí sociální, kulturní a demokratické postoje žáků. Aktivní zapojení žáků
i jejich pedagogů do kulturních a společenských akcí a spolupráce s místními kultur ními
spolky města Uherský Brod přispívá ke zviditelnění regionu a odkazu J. A. Komenského.


                          Hodnocení průběhu vzdělávání
Výuka byla sledována v předmětech jazykového a společenskovědního zaměření – český
jazyk a literatura, anglický a německý jazyk, dějepis a základy společenských věd,
v přírodovědných předmětech – matematika, fyzika, chemie, biologie, přírodopis, zeměpis
a v předmětech výchovného zaměření – hudební, výtvarná a tělesná výchova.
Hodiny českého jazyka, literatury a dějepisu byly většinou dobře promyšlené a cíle
odpovídaly potřebám žáků. V maturitních ročnících byla efektivní frontální výuka doplněná
samostatnou a skupinovou prací, která vedla k shrnutí znalostí a jejich zařazení do širších
souvislostí. V nižších ročnících se aktivně zapojovala jen menší část žáků, motivace
a inovativní metody byly spíše výjimečné. V hodinách dějepisu žáci dokázali pracovat
s mapami a historickými materiály, ale reflexe pokroku byla minimální. V základech
společenských věd převažovala frontální výuka s občasnou skupinovou prací, zpětná vazba
byla nedostatečná.


                                             3/8
Výuka anglického a německého jazyka probíhala v cílových jazycích, čímž účelně přispíva la
k osvojení jazyka přirozenou cestou. V převážné míře byly uplatňovány vhodné metody
a formy výuky podporující jazykovou gramotnost žáků. V menším počtu sledovaných hodin
byly vhodně aplikovány mezipředmětové vazby vedoucí ke snadnějšímu pochopení učiva.
Ve většině vyučovacích hodin byly efektivně využity kooperační formy práce žáků
přispívající k rozvoji komunikativních a sociálních kompetencí. Žákům byla průběžně
poskytována kvalitní zpětná vazba reflektující aktuální úroveň jejich jazykových znalostí.
Systematická pozornost byla věnována především rozvoji lexikální zásoby, fonetiky
a upevňování gramatických struktur. Příklady z reálného života přispěly k propojení učiva
s osobními zkušenostmi žáků, což prohlubovalo jejich zájem a lepší porozumění látce.
Digitální technologie byly ve výuce účelně využity v polovině sledovaných hodin, ojediněle
byla do výuky smysluplně integrována také mobilní zařízení k podpoře výukových činností
žáků. V závěru téměř všech vyučovacích hodin však chybělo shrnutí obsahu učiva s reflexí
studijního pokroku žáků.
Zvolené metody a formy v matematice společně s procvičováním a upevňováním
probíraného učiva i s účelným využitím didaktické techniky měly pozitivní vliv na úroveň
vzdělávání. Žáci byli při řešení úkolů vedeni k volbě správného postupu a k dodržování
odborné terminologie, průběžně dostávali kvalitní zpětnou vazbu využitelnou k jejich
dalšímu učení. V závěrech výuky bylo účinně provedeno shrnutí učiva a zhodnocení
naplnění stanovených cílů.
Ve fyzice byla úroveň vyučovacích hodin rozdílná, v nižším stupni gymnaziálního
vzdělávání bylo efektivně využito didaktické techniky a uplatňováno propojení učiva se
zkušenostmi žáků z praktického života. Naopak použití frontální výuky ve vyšších ročnících
bylo méně účelné. Také v chemii byla kvalita výuky rozdílná. Vedle vhodně zvolené ho
demonstračního pokusu a využití digitální techniky, bylo naopak v jiné vyučovací hodině
neúčelně použito skupinové práce. Hodnocení výuky na závěr většiny vyučovacích hodin
přírodovědných předmětů chybělo. Ve sledované výuce chyběla možnost žáků vybírat si
z úloh odlišné kognitivní náročnosti.
Výuka biologie, zeměpisu a přírodopisu na nižším stupni víceletého gymnázia byla vedena
způsobem podporujícím dosažení vzdělávacích cílů. Byly uplatňovány metody a úlohy,
které efektivně zapojily většinu žáků do aktivní práce po celou dobu hodiny. Čas byl využit
bez zbytečných prodlev, žáci získávali průběžnou zpětnou vazbu a měli možnost samostatně
pracovat s různými informačními zdroji, interpretovat poznatky a aplikovat je při řešení
úloh. Diskuse a spolupráce mezi žáky přispívaly k hlubšímu porozumění učivu, úlohy byly
koncipovány tak, aby ověřily míru porozumění. Vyučovací proces podporoval rozvoj
samostatného myšlení i formování postojů žáků k probíraným tématům. Efektivně byly
využívány digitální technologie učitelem i žáky, což napomáhalo pochopení učiva a rozvoji
digitálních kompetencí. Na čtyřletém gymnáziu převažovala frontální výuka zaměřená na
výklad a opisování poznatků, interakce mezi učitelem a žáky byla nízká a aktivně se
zapojovalo jen několik jednotlivců.
Výuka výchovně zaměřených předmětů ve škole podporovala propojení znalostí žáků
s jejich tvořivostí a reflexí. Ve výtvarné výchově žáci originálně pracovali s barvou, tvarem
a experimentem, čímž vyjadřovali širokou škálu pocitů. Využití digitálních technologií
a umělé inteligence obohatilo tvorbu o prvky absurdity a kontrastu, které podněcovaly
vnímání pozorovatele. Žáci dokázali své práce obhájit, prezentovat a citlivě hodnotit tvorbu
spolužáků podle předem stanovených kritérií. Hudební výchova byla systematicky zaměřena
na rozvoj dovedností, propojení s regionálními prvky a reálným životem. Podporována byla
spolupráce, sebehodnocení a využití digitálních technologií, což vedlo k dokonalejšímu



                                            4/8
estetickému projevu. Závěry hodin byly ukončeny            pouze stručným     zhodnocením
dosažených cílů.
Výuka tělesné výchovy byla dynamická a zaměřená na rozvoj pohybových dovedností
i fyzické kondice. Vhodně zvolené aktivity umožnily zapojení všech žáků, podporovaly
motivaci a týmovou spolupráci. Poskytovaná zpětná vazba pomáhala žákům sledovat vlastní
pokrok, práce s chybou vedla k lepšímu provedení pohybových aktivit. Výuka byla
přizpůsobena různým úrovním schopností, čímž zajistila spravedlivé podmínky. Součástí
hodin bylo hodnocení výkonů podle stanovených kritérií, rozvoj pozitivních postojů ke
sportu a odpovědnosti vůči sobě i ostatním.
Ve větší části sledovaných hodin mimo výuku cizích jazyků chybělo vyhodnocování závěrů
na konci vyučovacích celků. Výuka postrádala systematické zařazení pestrých aktivizač níc h
forem a metod práce, nevedla žáky k cílené diskusi, a tedy následnému kritickému myšle ní
a diferenciaci učiva s ohledem na schopnosti a možnosti žáků.


                          Hodnocení výsledků vzdělávání
Individuální a celkové výsledky vzdělávání žáků byly pravidelně projednávány
pedagogickou radou, výsledky vzdělávání škola zpravidla jen evidovala, dále je však
dostatečně nevyhodnocovala. Kvalitní výsledky jsou výrazně ovlivněny vhodným dělením
maturitních předmětů na skupiny a nabídkou volitelných předmětů za podpory učitelů.
Škola se systematicky zabývala žáky s problematickým prospěchem a v průběhu vzdělává ní
podnikala účelné kroky pro zlepšení jejich studijních výsledků formou individuálníc h
konzultací s vyučujícími. Žákům se speciálními vzdělávacími potřebami byla věnována
kvalitní podpora nejen formou podpůrných opatření a asistentské pomoci, ale rovněž
prostřednictvím individuálních vzdělávacích plánů. Účinnost těchto kroků byla průběžně
sledována      a pravidelně      vyhodnocována.       Nabízené     preventivní      aktivity
promyšleně reagovaly na aktuální společensky nežádoucí jevy ve škole nebo napomáhaly
k eliminaci jejich výskytu. Vzniklé problémy byly včas identifikovány a řešeny v
součinnosti se zákonnými zástupci žáků i s externími organizacemi. Nad rámec třídnick ýc h
hodin škola periodicky organizovala adaptační kurzy, tematicky zaměřené besedy
orientované na rozvíjení pozitivních vztahů mezi žáky a jejich zdravé vlastní sebepojetí
a prováděla testování klimatu ve třídách, čímž systematicky a dlouhodobě přispíva la
k wellbeingu ve třídních kolektivech a celkovém školním prostředí. Kariérové poradenství
cíleně napomáhalo žákům při výběru volitelných předmětů a volbě budoucího profesního
uplatnění jak ve třídách v nižším stupni gymnázia, tak i ve vyšším. V oblasti kariérového
poradenství škola efektivně využívala i spolupráce se svými absolventy, se kterými pořádala
besedy umožňující žákům získat informace o různých profesních cestách a studijníc h
možnostech.
Dosavadní výsledky vzdělávání dosahují výborné úrovně. S výjimkou školního roku
2022/2023, kdy neprospělo 5 žáků, postoupili vždy všichni žáci do dalšího ročníku, přes
50 % žáků ukončilo školní rok s vyznamenáním.
Kvalitní znalosti a dovednosti žáků ve čtenářské a přírodovědné gramotnosti, v matematice,
jazyce anglickém a španělském se pozitivně odrazily při výběrovém externím testování
žáků, kdy žáci v období od minulé inspekční činnosti dosahovali nadprůměrné ho
a výborného hodnocení ve srovnání s ostatními zúčastněným školami.
Celkové výsledky žáků u maturitních zkoušek od poslední inspekční činnosti byly
v porovnání s celorepublikovým průměrem nadprůměrné, pouze s výjimkou školního roku


                                            5/8
2022/2023, kdy žáci dosáhli mírně horších výsledků ve společné části v matematice, v
profilové i ústní části maturitní zkoušky. Výsledky maturitních zkoušek škola sice
pravidelně a systematicky evidovala a sumarizovala ve výročních zprávách, ale dále s nimi
nepracovala a nevyhodnocovala je.
Výborné výsledky žáci opakovaně získávají v soutěžích na úrovni krajské i celostátní. Žáci
školy se účastní mnoha různorodých jazykových, vědomostních, matematicko-logick ýc h
olympiád, soutěží a přehlídek. Nejlepších výsledků v celostátním měřítku dosahují
jednotlivci v českém jazyce, uměleckém přednesu, dějepise, matematice, fyzice, astronomii,
programování a ve středoškolské odborné činnosti.


                                         Závěry
Vývoj školy
– Postupná a přirozená obměna pedagogického sboru.
– Realizace významných investic do areálu školy, které vedly ke snížení energetické
  náročnosti budov a ke zlepšení materiálně-technického zázemí výuky. Modernizace
  prostor přispěla k vytvoření vhodných podmínek pro realizaci školního vzdělávac ího
  programu i rozvoj dalších aktivit školy.


Silné stránky
– Aktivním zapojením do kulturních a společenských akcí a spoluprací s místními
  kulturními spolky města Uherský Brod přispívá ke zviditelnění regionu a odkazu
  J. A. Komenského (1.5)
– Dlouhodobě dobré výsledky v soutěžích na úrovni krajské a celostátní (5.3)


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– Nedostatečné systematické vyhodnocování realizace koncepce a nastavených postupů
  k naplňování (1.1)
– Chybí efektivní systém pro vyhodnocování stavu ve všech důležitých oblastech
  pedagogických procesů, s výsledky autoevaluace školy není dostatečně pracováno
  a získané poznatky nejsou dostatečně využívány k řízení a zlepšování kvality vzdělává ní
  (2.1)
– Výuka postrádala propojení učiva s reálnou situací a praktickým životem, schopnost žáků
  využívat různé informační zdroje a aplikovat získané poznatky v praxi nahodile, ve výuce
  nejsou vždy využívány pestré formy a metody práce podporující aktivitu a spolupráci
  žáků (4.2)
– Nedostatečný systém práce s výsledky vzdělávání žáků (5.4)




                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
      –   Stanovit a realizovat kvalitní systém a včetně postupů pro vyhodnocování v oblasti
          koncepční a kontrolní činnosti.
      –   Zkvalitnit hospitační činnost a zaměřit se na vyhodnocování stanovených cílů
          vzhledem k obsahu učiva se zpětnou vazbou k činnostem žáků a jejich dalšímu
          potenciálnímu rozvoji.
      –   Zaměřit se na systematickou práci se vzdělávacími výsledky žáků.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.       Dokumentace školy podle § 28 odst. 1 školského zákona ve školním roce 2025/2026
          k datu inspekce
 2.       Koncepce dalšího rozvoje školy Gymnázium JAK a JŠ s právem SJZ Uherský Brod
          2024–2028
 3.       Dokumentace k výchovnému a kariérovému poradenství a k prevenci ve školním roce
          2024/2025 a 2025/2026 k datu inspekce
 4.       Kontrolní a hospitační činnost vedení školy ve školním roce 2023/2024, 2024/2025 a
          2025/2026 k datu inspekce



                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


                                              7/8
Složení inspekčního týmu a datum vyhotovení inspekční zprávy

 Mgr. Jana Hrazdirová, školní inspektorka, vedoucí inspekčního týmu
 Ing. Zuzana Mücková, školní inspektorka
 Mgr. Jana Zámečníková, školní inspektorka
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Bc. Jana Mazáková, kontrolní pracovnice
 Ing. Aneta Šimoníková, kontrolní pracovnice
21. 11. 2025




                                          8/8
