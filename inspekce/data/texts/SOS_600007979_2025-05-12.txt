                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1906/25-S
                                       Sp. zn. ČŠIS-S-407/25 S


Název                               Střední lesnická škola a Střední odborné učiliště,
                                    Křivoklát, Písky 181
Sídlo                               Písky 181, 270 23 Křivoklát
E-mail                              sls.krivoklat@gmail.com
IČO                                 00 069 434
Identifikátor                       600 007 979
Právní forma                        příspěvková organizace
Zastupující                         Mgr. Alexandra Lochová
Zřizovatel                          Středočeský kraj
Místo inspekční činnosti            Křivoklát, Písky 181
Inspekční činnost na místě          12. až 14. května 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů, jejich
naplňování podle § 174 odst. 2 písm. b) a c) zákona č. 561/2004 Sb., o předškolním
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Právnická osoba (dále „škola“) vykonává činnost střední školy, domova mládeže a školní
jídelny. K termínu inspekční činnost se ve střední škole vzdělávalo 178 žáků (77%
naplněnost), z toho cca 60 % žáků v oborech středního vzdělání s maturitní zkouškou
Lesnictví a Veterinářství a 40 % žáků v oborech středního vzdělání s výučním listem
Truhlář, Opravář lesnických strojů a Lesní mechanizátor. K termínu inspekční činnosti se
ve škole vzdělávalo 23 žáků se speciálními vzdělávacími potřebami a tři žáci s odlišným
mateřským jazykem, kteří nemají jazykovou bariéru. V domově mládeže bylo ubytováno
167 žáků školy (97% naplněnost). Od předchozí inspekční činnosti ve školním roce
2018/2019 se změnilo vedení školy, ukončeno bylo vzdělávání v oboru Ekologie a životní
prostředí, počet žáků se zvýšil a navýšen byl i jejich nejvyšší povolený počet.


                         Hodnocení podmínek vzdělávání
Ředitelce školy (dále „ředitelka“), která působí ve funkci roku 2022, se podařilo úspěšně
navázat na koncepci rozvoje školy předešlého vedení. Ve svých záměrech mj. vychází
z realistické SWOT analýzy podložené i dotazníkovým šetřením. Doposud se podařilo
zlepšit prostorové a materiální podmínky pro vzdělávání. Přínosné je, že na zlepšování
těchto podmínek se podílejí i žáci výsledky své produktivní práce. Méně úspěšné však bylo
zvýšení efektivity průběhu teoretické výuky zaznamenané při hospitační činnosti.
Organizace vzdělávání a vnitřní informační systém jsou funkční. Odborná složka vzdělává ní
je účelně aktualizována ve spolupráci s odborníky z praxe. Kontrolní a hospitační činnost je
systematická. Příležitostí ke zlepšení hospitační činnosti je v jejím metodickém sjednocení.
Pedagogická rada projednává zásadní pedagogické dokumenty, průběh i výsledky
vzdělávání. V hodnocení prospěchu převážně přetrvává jen statistická forma, chybí v něm
konkrétní opatření ke zlepšení výsledků vzdělávání a ke zvýšení účinnosti metod a forem
pedagogické práce.
Činnost školního poradenského pracoviště náležitě koordinuje ředitelka. Součástí týmu je
výchovná poradkyně, která zastává také pozici kariérní poradkyně, školní metodička
prevence a školní psycholožka. Všechny pracovnice poskytují poradenství a konzultace
žákům, jejich zákonným zástupcům a pedagogickým pracovníkům. Účinná podpora všem
žákům s potřebou podpůrných opatření však nebyla v hospitované výuce v dostatečné míře
zaznamenána. Škola správně identifikuje projevy rizikového chování, velký důraz je zároveň
kladen na jejich prevenci.
Příkladná spolupráce se zřizovatelem, městysem Křivoklát, školami v regionu, Lesy ČR aj.
napomáhá k naplňování školních vzdělávacích programů. K budování pozitivních vztahů v
třídních kolektivech přispívají adaptační a lyžařské kurzy. Rovněž účinné je zapojení
školního parlamentu do života školy.
Pedagogický tým se částečně od předešlé inspekční činnosti obměnil. Tvoří jej 25 učitelů
včetně ředitelky (17 teoretického a 8 praktického vyučování). Předpoklad odborné
kvalifikace nesplňuje sedm, z nichž dva si vzdělání doplňují. Personální zabezpečení
v domově mládeže zajišťuje devět vychovatelů, z toho jeden je nekvalifikovaný. Ředitelka
prokázala, že odborně kvalifikované pedagogy hledá. Školní metodička prevence
předepsané studium absolvovala, výchovná poradkyně si jej doplňuje.
Další vzdělávání pedagogických pracovníků je v souladu s potřebami školy a realizac í
školních vzdělávacích programů. Prioritou zůstává studium ke splnění kvalifikač níc h
předpokladů u pedagogů, kterým předepsané vzdělání chybí. Vedení školy vhodně dbá
o svůj profesní rozvoj, vzdělává se v oblasti řízení.
Od předešlé inspekční činnosti např. vznikly tři nové učebny, v domově mládeže byly
rekonstruovány některé prostory. Došlo k obnově mechanizace, nářadí a náčiní pro výuku
aj. Aktuálně probíhá rekonstrukce dílen pro žáky.




                                            2/8
Aktivní působení vedení školy při zajišťování finančních prostředků výrazně přispívá
k efektivnímu vícezdrojovému financování. Finanční zdroje včetně prostředků z různých
projektů, programů, doplňkové činnosti a sponzorských darů, jsou účelně vynakládá ny
k zajištění vzdělávání v souladu se školními vzdělávacími programy.
Škola pravidelně poučuje žáky o dodržování pravidel bezpečnosti a ochrany zdraví. Dohledy
nad žáky byly v době inspekční činnosti vykonávány. V uplynulých dvou školních rocích
měla škola vyšší míru úrazovosti, než je republikový průměr. K úrazům žáků dochází
zejména při odborné praxi a sportovních aktivitách. Příčiny úrazů škola vyhodnoc uje
a přijímá opatření ke zlepšení včetně opakovaného poučování žáků.


                         Hodnocení průběhu vzdělávání
V hospitované výuce byly stanovené cíle v souladu se školními vzdělávacími programy.
Pozitivem bylo účelné využívání mezipředmětových vztahů a propojení teoretických
poznatků s praxí v souladu s progresivní vizí školy. Výuka byla připravená a převažovala
v ní pozitivní atmosféra podporující učení. Názornost byla většinou dobrá, prezentační
technikou byla efektivně podpořena ve třech čtvrtinách výuky. Ve dvou třetinách hodin
teoretických předmětů nebyla zaznamenána diferenciace učiva a činností podle možností
jednotlivců, což snižovalo efektivitu výuky nejen pro žáky se speciálními vzdělávac ími
potřebami, ale i pro nadané. Ve stejném podílu výuky pedagogové opomíjeli vedení žáků
k samostatné práci s informačními zdroji, učivo jim předkládali zpravidla prostřednictvím
výkladu, zpětnou vazbu získávali zejména řízeným rozhovorem. Jen ve třetině výuky byly
zaznamenány formy týmové spolupráce včetně vrstevnického učení potřebnému k rozvoji
sociálních kompetencí žáků či funkční didaktické závěry hodin, na nichž participovali žáci
sebehodnocením nebo vrstevnickým hodnocením.
Hospitovaná výuka anglického jazyka byla vedena v cílovém jazyce, což účelně
aktivizovalo přemýšlení žáků v daném jazyce. Zvolené aktivity většinou podporovaly rozvoj
jejich receptivních jazykových dovedností a účinně je motivovaly ke spolupráci. Poslechová
cvičení příhodně přispívala k vnímání správné výslovnosti rodilých mluvčí. V polovině
výuky byla zaznamenána zdařilá aktivní komunikace žáků vedoucí k rozvoji jejich
cizojazyčných kompetencí. Ve výuce českého jazyka a literatury byli žáci cíleně
podněcováni k přemýšlení, což umožňovalo jejich účinnou participaci. Ta byla však snížena
převládající aktivní rolí vyučujících. Účelná aplikace kulturněhistorického kontextu
většinou smysluplně přispívala k pochopení souvislostí probíraného učiva. Oblastí
ke zlepšení je vedení žáků k zobecňování poznatků a k obsahově náročnější komunikac i.
Občanská nauka byla vhodně propojena se zkušenostmi žáků a aktuálními společenskými
jevy. To napomohlo žákům k pochopení a uvědomění si významu učiva v širším kontextu.
Žáci však nebyli podněcováni k dialogu a kritickému myšlení.
Ve výuce matematiky, chemie a biologie byla využita názorná frontální výuka a samostatná
práce žáků. Přínosem byla důsledná návaznost na již probrané učivo, opakování byl věnován
dostatek času. Nedostatkem však bylo, že při kontrole porozumění vyloženému učivu
se do řízeného rozhovoru zapojila jen menší část žáků. Hodiny informatiky měly rozdílno u
úroveň. Polovina byla pro žáky atraktivní, činnostní, všichni pracovali se zájmem.
Zaznamenána byla účinná frontální a individuální instruktáž, do níž se zapojovali i žáci
vrstevnickým učením. Žáci jsou systematicky vedeni k aplikaci osvojených poznatků
v praxi, což bylo patrné v jejich dobrých výsledcích. Úkoly zadané žákům ve zbývajíc í
výuce byly pod úrovní jejich možností a nerozvíjely jejich informační dovednosti. Zdařilá
výuka tělesné výchovy měla svoji charakteristickou strukturu z hlediska fyzické ho


                                           3/8
a psychického zatížení žáků. Žáci byli vhodně vedeni k poznávání vlastních pohybových
možnost, byli si vědomi míry odpovědnosti za zdraví své i svých spolužáků.
Výuka teoretických odborných předmětů všech oborů byla až na výjimky vedena frontálně,
převážně s využitím výkladu. Pozitivem byla zdařilá podpora názornosti většinou s využitím
počítačových prezentací, obrazového materiálu, grafů či schémat. V méně početných
skupinách učitelé ve většině případech dokázali efektivně vést žáky k logickému myšle ní,
vyvozování souvislostí, v části výuky i k diskusi či argumentaci s využitím odborné
terminologie. Přibližně ve čtvrtině výuky byla zaznamenána i účelná práce žáků s odborným
textem a interpretace zjištěných poznatků. Efektivně mohli žáci k vyhledávání informac í
využít i mobilní telefony. Aktivizovat žáky kladením problémových otázek se dařilo jen
částečně, převážně na ně reagovali jen žáci, kteří měli o danou problematiku zájem. Učitelé
většinou dostatečně nevyužívali příležitosti k zapojení ostatních žáků. Jejich velmi nízká
míra aktivity byla zaznamenána ve výuce odborného předmětu v nematuritním oboru, kde
byl žákům předkládán velký objem učiva s řadou odborných pojmů. Efektivní byla naopak
výuka odborného předmětu v maturitním oboru, kde se vhodným nastavením skupinové
práce a rozdělením rolí dařilo aktivně zapojit žáky do výuky po většinu času.
Praktická výuka v oboru Veterinářství vhodně probíhala v podmínkách reálného provozu.
Při práci se zvířaty žáci prokazovali dobré osvojení zásad správného zacházení s nimi.
Dodržovali zásady bezpečnosti a ochrany zdraví, většinou dokázali bezpečnostní rizika
odhalit a účelně jim předcházet. Žáci byli správně průběžně upozorňováni na možná rizika.
Patrný byl jejich pozitivní přístup ke zvířatům i vykonávaným činnostem. Žáci spolu
přirozeně spolupracovali, uplatňovali dělbu práce podle svých schopností i fyzick ýc h
dispozic. Efektivita výuky byla účinně zvyšována individuálním přístupem pedagoga
i průběžným poskytováním převážně formativní zpětné vazby o kvalitě jejich práce.
O probíranou problematiku projevovali zájem vyplývající i z jejich poznatků z reálného
života či vlastní chovatelské praxe.
Odborný výcvik oboru Truhlář a Opravář lesnických strojů probíhal ve školních dílnách.
Opraváři se věnovali převážně jednodušším manuálním činnostem. Při opakování poznatků
byl aktivní zejména učitel, žáci se zapojovali jen sporadicky. Při praktické aplikaci učiva
na různých strojích však zpravidla dokázali požadovanou součást, druh spojení atp. vyhledat
a použití odůvodnit. V truhlářské dílně byla správně zvýšená pozornost učitele věnována
práci žáků se strojním vybavením. Při práci s ručním nářadím pracovali převážně
samostatně. Učitel jim poskytoval podle potřeby individuální dopomoc. Žáci většinou byli
schopni popsat pracovní postup při zhotovení konkrétního výrobku i posoudit kvalitu jeho
zpracování. Odborný výcvik oboru Lesní mechanizátor probíhal v areálu školy. Při práci
s motorovou pilou žáci dodržovali zásady bezpečné práce, používali vhodné vybavení,
pomůcky a ustrojení. Učitelem byli vedeni ke kvalitní práci včetně přesnosti. Vhodná
organizace činností umožňovala i výrazně individualizovanou efektivní výuku práce
s vyvážecí soupravou.
Smysluplnému využívání volného času žáků ubytovaných v domově mládeže napomáhá
příkladná nabídka zájmových činností na základě poptávky žáků a její efektivní využívá ní.
Do vedení některých kroužků jsou vhodně zapojeni řemeslně zdatní žáci.


                          Hodnocení výsledků vzdělávání
Obdobně jako při předešlé inspekční činnosti škola hodnotí výsledky vzdělávání klasifik ac í
na základě výsledků zejména písemného a ústního zkoušení a hodnocení praktických
činností žáků. Sleduje také úspěšnost žáků v různých soutěžích, zejména profesně


                                            4/8
orientovaných. Informace o průběžných výsledcích jsou žákům i jejich zákonným
zástupcům operativně dostupné prostřednictvím webové aplikace. V případě zaostávání
v prospěchu nebo při vyšší absenci škola se zákonnými zástupci aktivně komunikuje.
Průběžné výsledky vzdělávání žáků se v posledních třech uzavřených školních rocích mírně
zlepšovaly. Ve školním roce 2021/2022 byl průměrný prospěch 2,26, v dalších dvou letech
se zlepšil, v roce 2023/2024 se pohyboval kolem 2,03. Ve všech třech uvedených školních
rocích většinou dosahovali žáci maturitních oborů mírně lepších výsledků než žáci
nematuritních oborů, a to jak z hlediska průměrného prospěchu, tak z hlediska podílu
neprospívajících žáků. Např. na konci školního roku 2023/2024 všichni žáci maturitníc h
oborů prospěli, z toho téměř pětina s vyznamenáním. V nematuritních oborech cca 7 % žáků
neprospělo, podíl žáků prospívajících s vyznamenáním byl cca 13 %. Z analýzy výsledků
vyplývá, že výsledky žáků se speciálními vzdělávacími potřebami jsou srovnatelné
s ostatními žáky. Vyšší podíl žáků se slabým prospěchem byl zaznamenám ve školním roce
2023/2024 u maturitních oborů v českém jazyce a literatuře, příp. v matematice či
v náročnějších odborných předmětech. V nematuritních oborech činily žákům problémy
většinou odborné předměty, v některých případech měli slabý prospěch i z odborného
výcviku. V uvedené oblasti má škola příležitost ke zlepšení v zefektivnění strategie
předcházení školní neúspěšnosti.
Z podrobné analýzy absence žáků je zřejmé, že její vývoj v posledních třech školních rocích
vykazuje příznivý trend. Zatímco ve školním roce 2021/2022 byla průměrná absence na žáka
cca 130 h, v následujících dvou letech se ji podařilo snížit na cca 110 h. V porovnání
s předešlou inspekční činností se škole významně podařilo snížit podíl neomluvené absence.
Z údajů školního roku 2023/2024 je zřejmé, že nadále ji častěji vykazují žáci nematuritníc h
oborů vzdělání, jedná se však jen o jednotlivce a nízké počty neomluvených hodin. Pokud
byla neomluvená absence zaznamenána v prvním pololetí školního roku, zpravidla se již
v druhém pololetí u stejného žáka neopakovala, což svědčí o účinnosti preventivníc h
či kázeňských opatření, kterými škola neomluvenou absenci postihuje.
Dobré studijní výsledky žáků a jejich zapojení do reprezentace školy jsou oceňovány
udílením pochval třídních učitelů i ředitelky. Ve školním roce 2023/2024 jejich počet cca 3x
převyšoval počet uložených kázeňských opatření. Těmi bylo postihováno zejména drobné
porušování školního řádu jako např. pozdní příchody, nedovolené použití mobilního telefonu
atp. V případně závažného prohřešku však škola přistoupila i k podmíněnému vylouče ní
žáka ze vzdělávání.
Výsledky školy při ukončování vzdělávání maturitní zkouškou (dále „MZ“) se od předešlé
inspekční činnosti zlepšily. Ve společné části MZ hrubá neúspěšnost (podíl žáků
neúspěšných nebo zkoušku nekonajících z přihlášených žáků) ve školním roce 2021/2022
ještě mírně převyšovala celorepublikový průměr v příslušné skupině oborů vzdělání (21,4 %
oproti celostátnímu průměru 14,2 %). V dalších letech byly výsledky školy velmi dobré,
ve školním roce 2022/2023 ve společné části uspěli všichni žáci, ve školním roce 2023/2024
hrubá neúspěšnost ve společné části MZ činila 4,5 %, zatímco celorepublikový průměr byl
10,1 %. MZ konali v posledních třech letech všichni přihlášení žáci, neuspěli pouze
jednotlivci. Většina žáků volí ve společné části MZ zkoušku z anglického jazyka, jen
výjimečně zkoušku z matematiky. V profilové části MZ vykázala v uvedených školních
rocích škola vždy lepší výsledky, než byl celorepublikový průměr ve srovnatelné skupině
oborů.
U závěrečné zkoušky v nematuritních oborech byly ve školním roce 2023/2024 patrné
mezioborové rozdíly. Nejméně se dařilo žákům oboru Opravář lesnických strojů, někteří
zkoušku nekonali pro neprospěch na konci školní roku a výuční list získala pouze polovina


                                            5/8
z žáků závěrečného ročníku. Úspěšnější byli žáci oboru Truhlář, ve kterém neuspěl pouze
jeden žák z devíti. V oboru Lesní mechanizátor uspěli všichni žáci. V meziročním srovnání
jsou výsledky po jednotlivých oborech kolísavé – ve školním roce 2022/2023 uspěli
u závěrečných zkoušek žáci všech oborů, v roce 2021/2022 byli plně úspěšní jen žáci oboru
Truhlář.
K motivaci žáků a rozvoji jejich odborných kompetencí přispívá jejich účast v řadě profesně
orientovaných soutěžích lesnických, truhlářských či chovatelských. Jednotlivci i týmy v nich
dosahují dobrých výsledků na regionální, celostátní i mezinárodní úrovni. Žáci také
využívají možnost získat certifikáty nad rámec školních vzdělávacích programů (např.
zbrojní průkaz). Podrobné informace o úspěšnosti žáků škola zveřejňuje na školním webu
a ve výročních zprávách o činnosti školy.
Do vzdělávání jsou vhodně zařazována témata a činnosti týkající se prevence rizikové ho
chování, dodržování bezpečnosti a zdravého životního stylu. Na posilování pozitivníc h
vztahů v rámci třídních kolektivů jsou zaměřeny různé aktivity. Jednotlivé případy
nevhodného chování jsou individuálně řešeny ve spolupráci s třídními učiteli, rodiči i žáky
a jsou většinou přijímána účinná opatření.
Výsledky zájmové činnosti žáků napomáhají k účinné prezentaci školy na veřejnosti.


                                         Závěry
Vývoj školy
– Změnilo se vedení školy.
– Zvýšil se nejvyšší povolený i skutečný počet žáků a ubytovaných.
– Ukončeno bylo vzdělávání v oboru Ekologie a životní prostředí.
– Zlepšily se prostorové a materiální podmínky pro vzdělávání.
– Zlepšíly se výsledky žáků u maturitní zkoušky, snížila se neomluvená absence.
– Žákům se rozšířila možnost získat dovednosti potvrzené certifikáty nad rámec školních
  vzdělávacích programů.
– Nedostatky zjištěné předešlou inspekční činností byly většinou odstraněny, přetrvává
  nižší efektivnost části výuky.
Silné stránky
Střední škola
– Příkladná spolupráce se zřizovatelem a dalšími sociálními            partnery napomáhá
  k naplňování školních vzdělávacích programů. (1.5)
– Škola příkladně získává a využívá finanční prostředky z různých projektů, grantů,
  doplňkové činnosti, sponzorských darů aj. (2.4)
– Teoretická a praktická výuka je účinně propojována v souladu s progresivní vizí školy.
  (4.1)
– Žáci dosahují kvalitních výsledků v odborně a profesně zaměřených soutěžích. (5.3)
Domov mládeže




                                            6/8
– Ke smysluplnému využívání volného času žáků přispívá příkladná nabídka zájmovýc h
  činností na základě jejich poptávky. Na vedení některých kroužků se formou
  vrstevnického učení podílejí i řemeslně zdatní žáci. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Ve dvou třetinách hospitované teoretické výuky nebyly dostatečně využívány příležitos ti
  zejména k práci žáků s informacemi, zadávání diferencovaných úkolů podle jejich
  individuálních možností, týmové spolupráci nebo k funkčním závěrům vyučovac íc h
  hodin a k sebehodnocení či vrstevnickému hodnocení žáků. (4.2)
– Podpora žáků s potřebou podpůrných opatření nebyla v hospitované výuce realizo vá na
  v potřebném rozsahu. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit efektivitu teoretické výuky metodickým vedením učitelů. V hospitační činnosti
  vedení školy se zaměřit zejména na zvýšení příležitostí k práci žáků s informace mi,
  zadávání diferencovaných úkolů podle jejich individuálních možností, týmovou
  spolupráci, podporu žáků s potřebou podpůrných opatření, funkční závěry hodin, na nichž
  by se podíleli žáci svým sebehodnocením či vrstevnickým hodnocením.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenování do funkce ředitelky školy, čj. 085821/2022/KUSK, účinnost
      od 1. srpna 2022
 2.   Koncepční záměry školy (období 2023-2025 a 2025-2027) včetně SWOT analýz
 3.   Organizační řád školy, dokumentace k řízení školy a metodickému vedení, plán
      kontrolní a hospitační činnosti – soubor dokumentů k termínu inspekční činnosti
 4.   Dotazníkové šetření se všemi aktéry vzdělávání, školní rok 2024/2025
 5.   Volnočasové útvary ve školním roce 2024/2025 včetně zapsaných žáků
 6.   Webové stránky školy: www.sls-krivoklat.cz
 7.   Další dokumentace podle § 28 odst. 1 školského zákona



                                            7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Marie Richterová, školní inspektorka, vedoucí inspekčního týmu
 Mgr. Eva Karasová, školní inspektorka
 Ing. Pavel Čámský, školní inspektor
 Bc. Jana Jungerová, kontrolní pracovnice

 16. 6. 2025




                                          8/8
