CSI0X00BUMFV




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3190/23-S
                                       Sp. zn. ČŠIS-S-457/23-S


Název                               Střední škola gastronomie a hotelnictví Mladá
                                    Boleslav, s.r.o.
Sídlo                               Na Celně 281, 293 01 Mladá Boleslav
E-mail                              nemeckova@hotelovkamb.cz
IČO                                 27 228 592
Identifikátor                       650 075 277
Právní forma                        společnost s r.o.
Zastupující                         Ing. Ivana Němečková
Zřizovatel                          Střední škola gastronomie a hotelnictví Mladá
                                    Boleslav, s.r.o.
Místo inspekční činnosti            Na Celně 281, Mladá Boleslav
Inspekční činnost na místě          23. 11., 27. – 29. 11. a 16. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů (dále „ŠVP“), naplňování ŠVP
a jejich souladu s právními předpisy a rámcovým vzdělávacím programem podle § 174
odst. 2 písm. b) a c) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, se zaměřením
na neúspěšnost ve společné části maturitní zkoušky (dále „MZ“) ve zkušebních obdobích let
2020–2023.
                                    Charakteristika
Střední škola gastronomie a hotelnictví Mladá Boleslav, s.r.o. (dále „škola“) vykonává
činnost střední školy. K termínu inspekční činnosti se ve škole vzdělávalo 217 žáků
(naplněnost 90 %), z toho 190 žáků v oborech středního vzdělání s MZ (dále „matur itní
obory“) Hotelnictví (102 žáků), Veřejnosprávní činnost (49 žáků 1. a 2. ročníku) v denní
formě vzdělávání a Podnikání (39 žáků dvouletého nástavbového studia) v dálkové formě
vzdělávání. V oboru středního vzdělání s výučním listem Kuchař – číšník v dálkové formě
se vzdělávalo 27 žáků 1. a 3. ročníku. Počet žáků maturitních oborů od předešlé inspekční
činnosti v roce 2016 vzrostl zejména v důsledku rozšíření vzdělávací nabídky o obor
Veřejnosprávní činnost. Ve školním roce 2019/2020 došlo ke změně místa poskytovaného
vzdělávání.
K termínu inspekční činnosti škola evidovala 10 žáků se speciálními vzdělávac ími
potřebami (dále „SVP“) a 11 žáků-cizinců, z nichž jeden má částečnou jazykovou bariéru.


                         Hodnocení podmínek vzdělávání
Od předchozí inspekční činnosti došlo ke změně ve vedení školy. Ředitelka školy (dále
„ředitelka“) působí ve funkci od ledna 2023. Reálně stanovené koncepční záměry se
postupně daří naplňovat například v oblasti personálního zajištění výuky, rozvoje odborných
kompetencí žáků či evaluace činnosti školy. Strategické cíle zahrnují rovněž předcházení
školní neúspěšnosti žáků, příležitostí ke zlepšení je konkretizace záměrů v oblasti výsledků
vzdělávání ve vztahu k úspěšnosti žáků ve společné části MZ.
Naplňování profilu absolventa podporuje mj. dlouhodobá spolupráce s kvalitními sociálními
partnery, která umožňuje systematický rozvoj praktických dovedností žáků a zvyšuje
uplatnitelnost absolventů na trhu práce.
Realizovaný způsob řízení vychází z účelného delegování kompetencí, jeho součástí je
funkční přenos informací. Ze záznamů z poradních orgánů ředitelky a z rozhovorů
s pedagogy je zřejmé, že škola vyhodnocuje úspěšnost žáků všech oborů v průběhu a při
ukončování studia. Ředitelka po nástupu do funkce analyzovala příčiny neúspěšnosti žáků
ve společné části MZ a stanovila konkrétní postupy pro zlepšení výsledků žáků, např.
opakované zadávání a vyhodnocování didaktických testů z českého jazyka a literatur y,
anglického jazyka a matematiky. Od školního roku 2023/2024 byla zavedena další opatření
ke zvýšení úspěšnosti žáků např. rozdělení žáků oboru Podnikání do skupin podle úrovně
pokročilosti v anglickém jazyce či navýšení počtu konzultací v dálkové formě vzdělává ní.
Rovněž byla přijata opatření k poskytování průběžné objektivní zpětné vazby žákům tohoto
oboru o jejich úrovni znalostí zejména v předmětech společné části MZ.
Kontrolní a hospitační činnost je od ledna 2023 realizována s vyšší četností. Je účelně
zaměřena mj. na výuku předmětů společné části MZ a zpravidla vyúsťuje v doporučení
ke zvýšení kvality pedagogické práce.
Od předchozí inspekční činnosti se zvýšil podíl výuky vedené odborně kvalifikova nými
pedagogy. K termínu inspekční činnosti z 24 učitelů pouze tři nesplňovali předpoklad
odborné kvalifikace. Ve škole působí většinou jen na krátký úvazek, jedna učitelka si
odbornou kvalifikaci doplňuje příslušným studiem. Ředitelka doložila, že usiluje o zajiště ní
vzdělávání odborně kvalifikovanými pedagogy. Výuka předmětů společné části MZ je
vedena odborně kvalifikovanými pedagogy. V případě českého jazyka a literární výchovy,
anglického jazyka a německého jazyka je zajištěna učiteli s příslušnou předmětovou


                                            2/10
specializací, která naopak chybí v denní formě vzdělávání učitelům matematiky či
španělského jazyka. Plán dalšího vzdělávání pedagogických pracovníků vychází převážně
z potřeb školy, příp. ze zájmu pedagogů. Vzdělávání učitelů předmětů společné části MZ
bylo zaměřeno na zajištění jejího průběhu, krizovou komunikaci, příp. na metodiku výuky
těchto předmětů. Příležitost ke zlepšení škola má v systematičtějším a intenzivnějš ím
vzdělávání pedagogů bez příslušné předmětové specializace. Začínající učitelé jsou podle
potřeby podporováni uvádějícími učiteli.
Činnost školního poradenského pracoviště zajišťuje výchovná poradkyně, školní metodička
prevence a kariérová poradkyně, které efektivně poskytují poradenství a konzultace žákům,
jejich zákonným zástupcům i pedagogickým pracovníkům. Škola správně identifik uje
projevy rizikového chování, velký důraz je zároveň kladen na jejich prevenci. Příležito st
ke zlepšení je ve zvyšování motivace žáků dálkového studia k pokračování ve studiu.
Materiální podmínky umožňují naplňovat ŠVP. Škola je dostatečně vybavena učebními
pomůckami a školními potřebami, které jsou postupně doplňovány a obnovovány.
Vícezdrojové finanční prostředky jsou účelně využity pro zlepšování podmínek vzdělává ní,
např. na pořízení digitálních technologií či podporu dalšího vzdělávání pedagogů.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví v prostorách školy i mimo ni.
Přijímací řízení do maturitních oborů v denní formě probíhalo v posledních pěti letech
s využitím jednotné přijímací zkoušky s výjimkou roku 2021, kdy škola využila zákonnou
možnost tuto zkoušku nekonat. V roce 2022 však nebyl dodržen minimální podíl jejího
hodnocení na celkovém hodnocení uchazečů. Naopak v roce 2023 byl její význam zdůrazně n
vhodně uplatněným kritériem minimální požadované úspěšnosti uchazečů v českém jazyce
a literatuře i v matematice. Výsledky přijatých uchazečů byly v oboru Hotelnictví v roce
2022 a 2023 ve srovnání s uchazeči ve stejné skupině oborů v rámci ČR průměrné, naopak
v roce 2019 a 2020 byly podprůměrné. V oboru Veřejnosprávní činnost byli přijímá ni
uchazeči v letech 2022 a 2023, jejich výsledky byly v obdobném porovnání s průměrem ČR
mírně podprůměrné. Ke studiu v dálkové formě oboru vzdělání Podnikání se uchazeči
v prvním kole přijímacího řízení nehlásili a byli vesměs přijímáni až v dalších kolech, tj. bez
ověření jejich vstupních předpokladů jednotnou přijímací zkouškou. V oboru Podnikání byli
na rozdíl od ostatních maturitních oborů přijímáni prakticky všichni uchazeči. Uplatňova ný
postup přijímání do oboru Podnikání nevytváří předpoklady pro zvýšení úspěšnosti
ve společné části MZ.


                           Hodnocení průběhu vzdělávání
Společným rysem hospitované výuky v maturitních oborech byla pozitivní atmosféra
s převažujícím vstřícným přístupem učitelů k žákům. Žáci dodržovali nastavená pravidla,
plnili pokyny vyučujících. Přínosem bylo cílené propojování teoretických poznatků
s praktickými zkušenostmi žáků. Účelné využití digitálních technologií přispívalo zejména
ke zvýšení názornosti výuky, v jazykovém vzdělávání rovněž k aktivizaci žáků (online
aplikace, videoukázka). Převažující frontální organizace výuky s minimálním zařazením
kooperativních forem práce však nevedla ve většině hodin ke vzájemné spolupráci žáků či
podpoře jejich komunikačních dovedností, schopnosti diskuse a efektivní argumentace.
Příležitosti ke zlepšení má škola rovněž v rozvoji kritického myšlení žáků, jejich
sebehodnocení a vzájemného hodnocení. Jen ojediněle byla také uplatněna diferenc iace
úkolů vzhledem k individuálním vzdělávacím potřebám žáků. Téměř ve všech



                                             3/10
hospitovaných hodinách teoretické výuky chybělo závěrečné shrnutí probraného učiva
a ověření splnění vzdělávacích cílů s ohledem na učební pokrok žáků.
Vzdělávací strategie v hospitované výuce českého jazyka a literatury v denní formě
vzdělávání zpravidla umožňovaly rozvíjení vědomostí i dovedností žáků. Vyučujíc í
se vhodně zaměřovali na rozvoj čtenářské gramotnosti žáků při interpretaci uměleckýc h
textů. V některých hodinách učitelé cíleně využívali mezipředmětové vztahy, popř. širší
kulturněhistorický kontext. Vhodně byla uplatněna práce s chybou. Akcent na předávání
hotových poznatků s dominantní rolí učitele však nepodporoval aktivní participaci žáků
ve výuce. Žáci byli jen výjimečně vedeni k obsahově náročné komunikaci. Využití
skupinové práce pro procvičení znalostí z literární výchovy bylo jen částečně efektivní,
zejména chybělo vyhodnocení a poskytnutí zpětné vazby žákům.
V dálkové formě vzdělávání výukové strategie cíleně směřovaly k přípravě žáků
na maturitní zkoušku. Účinně byly zvoleny metody práce, včetně návodných myšlenko výc h
map, které efektivně umožňovaly žákům pochopení probíraného učiva. Aktivně zapojit žáky
do výuky se však dařilo pouze částečně. Vhodně bylo realizováno sebehodnocení žáků
s ohledem na vlastní učení.
Výuka cizích jazyků (anglického a německého) v denní formě vzdělávání byla zejména
zaměřena na rozšíření slovní zásoby a rozvoj receptivních řečových dovedností, tj. čtení
a poslechu s porozuměním. Přibližně v polovině hospitovaných hodin anglického jazyka
žáci efektivně pracovali s problémovými úlohami s využitím vhodně strukturova nýc h
pracovních listů. V těchto hodinách byli žáci rovněž aktivizováni střídáním činností či
zařazením didaktické hry. Ve vyšším ročníku byli žáci účelně vedeni k osvojení správných
strategií pro ústní maturitní zkoušku. Zvolené výukové postupy, tj. především řízený
rozhovor či samostatná práce žáků, však dostatečně nepodporovaly rozvoj interaktivníc h
řečových dovedností žáků. V maturitním ročníku prokazovali žáci rozdílnou úroveň
jazykových dovedností, diferencované úlohy však byly využity jen minimálně. Ve výuce
německého jazyka byla efektivně zařazena skupinová práce umožňující spolupráci žáků
při řešení zadaných úkolů, vhodně začleněna byla také práce s chybou. Aktivní cizojazyč ná
komunikace mezi žáky se však vyskytovala pouze ojediněle. Přínosem pro žáky bylo vedení
převážné části hodin v cílovém jazyce.
V dálkové formě vzdělávání byli žáci správně vedeni k upevňování základníc h
gramatických struktur, procvičení tematické slovní zásoby či k dovednosti porozumět
obsahu vyslechnutého rozhovoru. Efektivně byla zařazena práce ve dvojici, která podpořila
schopnost žáků reagovat v běžné komunikační situaci.
Kvalita výuky matematiky závisela na pedagogických zkušenostech učitelek. Pozitivy bylo
uplatnění názornosti a vedení žáků k orientaci v grafických znázorněních i k jejich vytváření.
Vhodně byly využity příležitosti pro zařazení typových příkladů z didaktických testů
společné části MZ. Učitelky zpravidla průběžně ověřovaly, zda žáci rozumí postupu řešení.
Převážně účelně uplatňovaly individuální přístup k žákům se SVP či ke slabším žákům.
Převládala však výuka, při níž žáci pracující v lavicích pouze spoléhali na vyřešení úlohy
žákem u tabule. Jejich spontánní aktivita byla výjimkou, na podněcující dotazy učitelek
reagovali jen ojediněle či na vyzvání. Častěji se zapojovali do výuky při řešení úloh,
ve kterých mohli uplatnit představivost nebo zkušenosti z praktického života. Ve většině
hospitované výuky nebyli žáci důsledně vedeni ke komentování postupu řešení. Efektivita




                                            4/10
přibližně čtvrtiny hospitované výuky byla snížena zařazením náročnějších úloh, v jejichž
úspěšném vyřešení žákům bránilo nedostatečné upevnění jednoduššího učiva.
V dálkové formě vzdělávání byla zaznamenána účelná práce s chybou a podpora
alternativních způsobů řešení úloh; v denní formě vzdělávání má škola v této oblasti
příležitost ke zlepšení.
Ve výuce dějepisu byly vhodně propojovány mezipředmětové vztahy a uváděny konkrétní
příklady z reálného života. Výuka biologie se vyznačovala pestrým a efektivním využitím
různých vyučovacích metod a forem. Učitelka žáky důsledně aktivizovala četnými dotazy.
Učivo bylo účelně vykládáno v potřebných souvislostech. Pozitivem bylo i rozvíje ní
čtenářské gramotnosti a komunikačních dovedností žáků např. jejich vedením k popisu
pozorovaných jevů vlastními slovy.
Průběh teoretického odborného vzdělávání byl pozitivně ovlivněn erudicí vyučujíc íc h
i jejich zaujetím pro daný obor. Výklad nového učiva byl zpravidla doplněn problémovými
otázkami, které žáky účinně motivovaly. Učitelé často využívali znalosti a zkušenosti žáků
z praxe či kladli důraz na praktické využití učiva. Žáci tím byli účinně aktivizo vá ni
a spontánně se zapojovali do výuky svými poznatky a dotazy. Správně byla využita a žákům
vysvětlována odborná terminologie. Vyučující rovněž důsledně dbali na aktualizaci učiva.
Žáci zpravidla pracovali se zájmem, měli dostatek času na řešení úlohy. Rovněž byli vhodně
vedeni k vyvozování nových souvislostí. Organizace výuky v některých hodinách však vedla
k jednosměrnému předávání hotových poznatků a pasivitě žáků. Jen v části výuky byl
vytvářen dostatečný prostor pro získávání zpětné vazby o pochopení učiva žáky.
Praktické vyučování probíhá na pracovištích smluvních partnerů vhodně zvolenýc h
v souladu s příslušnými ŠVP. Systém spolupráce školy s instruktory i jejich zapojení
do průběžného hodnocení žáků je funkční. Z vyjádření žáků bylo patrné, že se jim instrukto ř i
na pracovištích v potřebné míře věnují. Hospitované vyučování bylo správně organizač ně
zvládnuté, vhodně navazovalo na výuku teoretických předmětů. Všichni žáci byli aktivně
zapojeni do různých činností příslušného pracoviště. Převážně měli dostatečné povědomí
o významu vykonávané činnosti a její souvislosti s předešlými i navazujícími úkony.
V oboru Hotelnictví se instruktoři intenzivně zaměřovali na rozvoj požadovaných
odborných kompetencí žáků a pracovních návyků spojených s výkonem budoucí profese.
Žáci pracovali se zájmem, jejich aktivní zapojení bylo cíleně zvyšováno rovněž
promyšleným motivačním programem. Důraz při nácviku praktických dovedností byl kladen
na reálnost prostředí, např. komunikace mezi instruktory a žáky na jednom pracovišti
probíhala pouze v anglickém jazyce. Instruktoři se věnovali žákům individuá lně,
poskytovali účinnou podporu i slabším žákům. Systematická spolupráce vedení školy
s instruktory, důsledné sdílení informací i pravidelné získávání zpětné vazby o průběhu
praktického vyučování od žáků přispívá ke zvyšování jeho kvality.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá kromě standardníc h
nástrojů, tj. písemného, ústního zkoušení a hodnocení praktických činností, také vlastní
srovnávací testy, zadávané od ledna 2023 s vyšší četností. Výsledky srovnávacích testů jsou
využívány mj. k posouzení úrovně znalostí žáků v předmětech společné části MZ.
Od předchozí inspekční činnosti byl zefektivněn způsob předávání informací žákům i jejich
zákonným zástupcům prostřednictvím elektronického informačního systému.




                                            5/10
V oblasti prevence škola organizuje adaptační aktivity při zahájení vzdělává ní.
Na posilování pozitivních vztahů v rámci třídních kolektivů jsou rovněž zaměřeny různé
aktivity, např. projektové dny.
Z rozboru průběžných výsledků vzdělávání žáků denní formy vzdělávání oboru Hotelnic tví
je zřejmé, že ve školním roce 2022/2023 se ve srovnání s předchozím školním rokem žáci
zlepšili. Prospěli všichni žáci, podíl žáků prospívajících s vyznamenáním (cca čtvrtina žáků)
se zvýšil přibližně dvojnásobně. V oboru Veřejnosprávní činnost ve školním roce 2022/2023
všichni žáci uzavřeli úspěšně první ročník, z toho více než třetina žáků prospěla
s vyznamenáním. Žáci se SVP v obou oborech dosahovali obdobných výsledků jako ostatní
žáci, což svědčí o účinnosti poskytované podpory.
V dálkové formě oboru Podnikání ve školním roce 2022/2023 všichni žáci prospěli,
v meziročním porovnání se snížil podíl žáků prospívajících s vyznamenáním (přibližně
8 %). Ve školním roce 2021/2022 prospěla s vyznamenáním více než třetina žáků,
neprospěli jen jednotlivci. Z podrobné analýzy je však zřejmé, že vysoký podíl žáků
prospívajících   s vyznamenáním      a zároveň    minimální   počet neprospívajíc íc h
nekorespondoval s výsledky žáků tohoto oboru při ukončování vzdělávání MZ. Nastavený
systém hodnocení neposkytoval žákům vždy objektivní zpětnou vazbu o jejich skutečných
znalostech. Většina žáků neúspěšných v předmětech společné části MZ v nich nebyla
v průběhu vzdělávání hodnocena horším stupněm než dobrý. Od předchozí inspekční
činnosti tak přetrvávala disproporce mezi dobrým hodnocením žáků oboru Podnikání
v průběhu vzdělávání a jejich neúspěšností u MZ.
Výsledky žáků dálkové formy oboru s výučním listem Kuchař – číšník v průběhu vzdělává ní
jsou dlouhodobě velmi dobré, přibližně čtvrtina z nich prospívá s vyznamená ním,
neprospívají jen jednotlivci.
Z podrobného rozboru výsledků žáků denní formy vzdělávání rovněž vyplývá, že se
postupně zlepšuje jejich motivace k účasti ve studiu. Ve školním roce 2022/2023 byla
ve srovnáním se školním rokem 2021/2022 průměrná absence žáků oboru Hotelnic tví
ve výuce o přibližně 20 % nižší. Pozitivním zjištěním je, že důsledné uplatňování přijatých
opatření proti záškoláctví se projevilo rovněž snížením průměrné neomluvené absence.
Z individuálních výsledků žáků také vyplývá, že vyšší neúčast ve výuce v denní formě byla
zpravidla spojena s podprůměrnými výsledky a často souvisela rovněž s předčasným
odchodem ze vzdělávání. V oboru Hotelnictví tak ve školním roce 2021/2022 jen přibližně
40 % žáků ukončilo vzdělávání v době stanovené rámcovým vzdělávacím programem.
Tento podíl se ve školním roce 2022/2023 podařilo zvýšit na přibližně dvě třetiny žáků.
V dálkové formě vzdělávání oboru Podnikání je patrný obdobný trend meziročního zlepšení.
Vzhledem ke specifikům vzdělávání dospělých se však škole ne vždy daří motivovat žáky
k pokračování ve studiu, případně ke konání MZ. Podíl žáků, kteří úspěšně ukončili
vzdělávání MZ v době stanovené vzdělávacím programem, tak zůstává nízký. Ve školním
roce 2022/2023 se jednalo o přibližně třetinu žáků tohoto oboru.
Žáci oboru Kuchař – číšník konali závěrečné zkoušky ve školních letech 2020/2021
a 2022/2023. Všichni žáci dosáhli velmi dobrých výsledků. Podíl žáků prospívajíc íc h
s vyznamenáním byl vysoký (40 %) zejména ve školním roce 2020/2021, kdy škola využila
možnosti upravit strukturu závěrečné zkoušky vypuštěním ústní zkoušky.
Výsledky žáků ve společné části MZ ve čtyřletém oboru Hotelnictví byly v hodnoceném
období nejlepší ve školním roce 2020/2021. MZ vykonalo úspěšně všech pět přihláše nýc h
žáků. Ve školních letech 2019/2020, 2021/2022 a 2022/2023 byla hrubá neúspěšnost žáků
ve společné části MZ (podíl žáků neúspěšných u MZ nebo zkoušku nekonajících z celkového
počtu přihlášených žáků) ovlivněna jak jednotlivci, kteří MZ po přihlášení nekonali, tak


                                            6/10
i individuálním neúspěchem zejména v didaktickém testu z českého jazyka a literatur y.
Ve školním roce 2019/2020 činila hrubá neúspěšnost žáků 18,2 %, ve školním roce
2021/2022 dosahovala 23,1 %, ve školním roce 2022/2023 se snížila na 16,7 %. V těchto
školních letech byl v příslušné skupině oborů v ČR průměr hrubé neúspěšnosti 14,7 %,
14,9 % a 10,5 %. V oboru Podnikání se od předešlé inspekční činnosti nepodařilo výsledky
žáků ve společné části MZ dostatečně zlepšit. Stejně jako v oboru Hotelnictví se žákům
dařilo uspět nejvíce ve školním roce 2020/2021. Všichni žáci oboru Podnikání po přihláše ní
k MZ tuto zkoušku konali. Někteří však neuspěli v didaktickém testu z českého jazyka
a literatury či z cizího jazyka. Hrubá neúspěšnost činila 31,3 %, v příslušné oborové skupině
však byl celorepublikový průměr 26,3 %. Ve školních letech 2019/2020, 2021/2022
a 2022/2023 hrubá neúspěšnost žáků ve společné části MZ dosahovala 50 %, 55,6 %
a 53,3 %, zatímco průměr v dané skupině oborů v ČR byl 36,3 %, 37,2 % a 29,9 %. Někteří
žáci po přihlášení MZ nekonali či neuspěli v některém didaktickém testu, nejčastěji
z českého jazyka a literatury či z matematiky. V hodnoceném období tak byly výsledky žáků
oboru Podnikání při celorepublikovém srovnání vždy horší než v příslušné oborové skupině.
Při konání zkoušek profilové části MZ se žákům obou maturitních oborů dařilo až
na výjimku uspět.
Škola podporuje účast žáků zejména v soutěžích různého zaměření. Pravidelně jsou
realizovány školní projekty, které účelně rozvíjí sociální i odborné kompetence žáků. Škola
rovněž umožňuje žákům zvyšování jejich profesních dovedností nabídkou odborně
zaměřených kurzů. Kariérové poradenství je funkční. Absolventi školy se zapojují
do pracovního procesu, někteří pokračují v dalším studiu. Nezaměstnanost absolventů školy
je nízká.


                                         Závěry
Vývoj školy
– Změnilo se vedení školy.
– Byla rozšířena vzdělávací nabídka o čtyřletý maturitní obor Veřejnosprávní činnost
  v denní formě vzdělávání.
– Změnilo se místo poskytovaného vzdělávání.
– Nedostatky zjištěné při předešlé inspekční činnosti byly odstraněny jen částečně,
  přetrvává vyšší hrubá neúspěšnost žáků ve společné části maturitní zkoušky v oboru
  Podnikání v dálkové formě vzdělávání.
Silné stránky
– Dlouhodobá spolupráce se sociálními partnery pozitivně ovlivňuje uplatnění absolventů
  na trhu práce. (1.5)
– Kvalitní průběh praktického vyučování a účelné propojování teoretických poznatků
  s jejich využitím v praxi účinně podporuje rozvoj odborných kompetencí žáků oboru
  Hotelnictví. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Uplatňovaný postup při přijímacím řízení do oboru Podnikání nevytváří předpoklady pro
  zvýšení úspěšnosti žáků ve společné části maturitní zkoušky. (2.1)


                                            7/10
– V teoretickém vyučování nejsou dostatečně uplatňovány pedagogické postupy
  podporující aktivní zapojení všech žáků a rozvoj jejich kritického myšlení či obsahově
  náročnou komunikaci. (4.2)
– Ve výuce je nedostatečně využívána diferenciace úkolů v závislosti na dosavadních
  znalostech a dovednostech žáků a sebehodnocení či vrstevnické hodnocení k získání
  efektivní zpětné vazby o míře zvládnutí učiva či k vyhodnocení splnění vzdělávacího cíle.
  (4. 3)
– Nastavený systém hodnocení průběžných výsledků žáků oboru Podnikání neposkytoval
  vždy objektivní zpětnou vazbu o úrovni jejich znalostí a dovedností v předmětech
  společné části maturitní zkoušky. (5.1)
– Přetrvává horší než průměrná hrubá neúspěšnost žáků oboru Podnikání ve společné části
  maturitní zkoušky při celorepublikovém srovnání. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systémově podporovat zvýšení úspěšnosti žáků zejména oboru Podnikání ve společné
  části maturitní zkoušky, tj. konkretizovat cíle ve výsledcích společné části maturitní
  zkoušky v koncepci rozvoje školy, důsledně vyhodnocovat účinnost stanovenýc h
  opatření ke snížení hrubé neúspěšnosti.
– Zaměřit hospitační činnost na efektivitu forem a metod výuky, využívání evaluačníc h
  nástrojů např. příležitostí ke vzájemnému hodnocení a sebereflexi žáků.
– Zkvalitnit průběh vzdělávání zejména účinnou aktivizací žáků ve výuce, podporovat
  rozvoj jejich kritického myšlení a obsahově náročnou komunikaci, systematick y
  zapojovat žáky do evaluačních aktivit, zvýšit účinnost vzdělávání diferenciací výuky,
  zefektivnit závěry vyučovacích hodin.
– Poskytovat žákům objektivní zpětnou vazbu o úrovni dosahovaných znalostí a dovedností
  v oboru Podnikání v předmětech společné části maturitní zkoušky.
– Zvýšit požadavky kladené na uchazeče o vzdělávání především v oboru Podnikání.
Pro účely zvýšení dotací škola (s ohledem na zjištění týkající se oboru vzdělání Podnikání)
nedosahuje výsledků hodnocení požadovaných dle § 5 odst. 3 písm. b) zákona č. 306/1999
Sb., o poskytování dotací soukromým školám, předškolním a školským zařízením, ve znění
pozdějších předpisů. V oboru Hotelnictví, Veřejnosprávní činnost a Kuchař – číšník škola
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Dokumentace ke zřízení školy – zřizovací listina, jmenování ředitelky, výpis
      z rejstříku škol a školských zařízení k termínu inspekční činnosti
 2.   ŠVP pro obory vzdělání, platnost k termínu inspekční činnosti
 3.   Školní řád střední školy, platnost k termínu inspekční činnosti
 4.   Doklady o přijímání ke vzdělávání pro školní roky 2019/2020–2023/2024
 5.   Dokumentace k řízení školy – soubor dokumentů, k termínu inspekční činnosti
 6.   Dokumentace školního poradenského pracoviště, školní roky 2022/2023 a 2023/2024
 7.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 8.   Záznamy z pedagogické rady, školní roky 2022/2023 a 2023/2024 k termínu
      inspekční činnosti
 9.   Třídní knihy a rozvrhy vyučovacích hodin, stav k termínu inspekční činnosti
10.   Výroční zpráva o činnosti školy za školní rok 2022/2023
11.   Personální dokumentace (doklady o nejvyšším dosaženém vzdělání, plány dalšího
      vzdělávání), školní roky 2022/2023 a 2023/2024 k termínu inspekční činnosti
12.   Mzdová a hospodářská dokumentace a účetní evidence (účetní závěrka za rok 2022,
      veřejnoprávní smlouvy o poskytnutí dotace a o zvýšení dotace na školní rok
      2021/2022, 2022/2023 a 2023/2024, vyúčtování dotace poskytnuté škole na školní
      rok 2021/2022 a 2022/2023, finanční vypořádání dotací poskytnutých MŠMT
      transferem v roce 2022)
13.   Dokumentace k zajištění bezpečnosti a ochrany zdraví, stav k termínu inspekční
      činnosti
14.   Smlouvy o zajištění praktického vyučování ve školním roce 2023/2024 (vzorek)
15.   Inspekční zpráva čj. ČŠIS-2636/16-S
16.   Webové stránky školy https://www.hotelovkamb.cz/ – stav k termínu inspekční
      činnosti


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        9/10
Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Mgr. Eva Karasová, školní inspektorka
 Bc. Jana Jungerová, kontrolní pracovnice
 PhDr. Karel Vratišovský, MBA, přizvaná osoba, odborník na gastronomické obory


2. 2. 2024




                                       10/10
