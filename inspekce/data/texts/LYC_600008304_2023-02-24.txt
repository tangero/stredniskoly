CSI0X00B4V7M
Počet listů:6




                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-211/23-C


Název                               Obchodní akademie T. G. Masaryka a Jazyková škola
                                    s právem státní jazykové zkoušky, Jindřichův Hradec,
                                    Husova 156
Sídlo                               Husova 156, 377 01 Jindřichův Hradec
E-mail                              janda@oa-jhradec.cz
IČO                                 60816759
Identifikátor                       600008304
Právní forma                        Příspěvková organizace
Zastupující                         Ing. Josef Janda
Zřizovatel                          Jihočeský kraj
Místo inspekční činnosti            Husova 156, 377 01 Jindřichův Hradec
Inspekční činnost na místě          24. 2. 2023 − 28. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Obchodní akademie T. G. Masaryka a Jazyková škola s právem státní jazykové zkoušky,
Jindřichův Hradec, Husova 156 (dále škola) v současné době vykonává činnost střední
školy. Škola poskytuje střední odborné vzdělání s maturitní zkouškou ve čtyřletýc h
studijních oborech 63-41-M/02 Obchodní akademie a 78-42-M/02 Ekonomické lyceum.
Škola poskytuje jazykové kurzy anglického, německého a francouzského jazyka. K termínu
inspekční činnosti navštěvovalo školu 216 žáků v 11 třídách, z toho sedm žáků se
speciálními vzdělávacími potřebami.


                         Hodnocení podmínek vzdělávání
Ředitel školy je ve své funkci od roku 2010. Část řídících kompetencí účelně delegoval na
svého zástupce. Přenos informací v rámci školy je mimo jiné i vzhledem k velikosti školy
funkční, využívaný elektronický informační systém podporuje rychlou a efektivní
komunikaci všech aktérů vzdělávání. Pravidelné porady vedení a pedagogické rady
posilují pozitivní vztahy mezi pedagogy. Menší důraz je kladen na řízení pedagogickýc h
procesů, které se omezuje na vzájemnou neformální komunikaci ředitele s pedagogickým
sborem. Koncepce rozvoje školy zpracovaná na roky 2018–2022 nebyla aktualizová na.
Některé dlouhodobé cíle, především v materiální a finanční oblasti, se škole daří průběžně
naplňovat. V koncepční práci a plánování ale chybí konkretizace podmínek, priorit a časové
rozložení kroků vedoucích k naplnění ostatních cílů. Nedostatečné je též vyhodnocení míry
uplatňování zejména efektivních vyučovacích postupů či plnění cílů v oblasti dalšího
vzdělávání pedagogů.
Kontrolní činnost postihuje především fungování běžného provozu školy, v některých
úsecích však není dostatečně účinná. Například kontrolní činnost prováděná vedením školy
v pedagogické oblasti nemá potřebný dopad. Hospitace vedení školy jsou sice zaměřeny na
komplexní sledování širokého rozpětí jevů, ale probíhají sporadicky. Vyučujíc ím
neposkytují systematickou a propracovanou zpětnou vazbu o účinnosti využívaných metod
a forem práce s ohledem na vyšší aktivitu žáků, což se částečně projevilo ve sledované
výuce.
Zaměření dalšího vzdělávání pedagogů, které by důsledně zohledňovalo konkrétně
stanovené potřeby školy směrem k posílení moderních metod ve vzdělávání, je
uskutečňováno v nedostatečné míře. Vychází převážně z požadavků či ochoty vyučujíc íc h
a probíhá v omezeném rozsahu. Tuto skutečnost vedení školy připisuje nedostatečné nabídce
vhodných vzdělávacích akcí pro učitele. Vzájemná spolupráce většiny pedagogů probíhá
v rámci předmětových komisí, převažují však aktivity zaměřené na organizační záležitos ti.
Z průběhu navštívených hodin bylo patrné, že v řadě případů chybí systematičtější vzájemná
a proaktivní spolupráce pedagogů v rámci předmětových komisí směrem k promyšlenějš ímu
využívání účinnějších vzdělávacích strategií ve výuce, včetně formativního hodnocení.
Ředitel školy aktivně vyhledává a dlouhodobě realizuje několik mezinárodních projektů
a posiluje kvalitu materiálního zázemí vzdělávání. Odpočinkové zóny na chodbách
přispívají k relaxaci či samostudiu žáků. Škola ve spolupráci s Městem Jindřichův Hradec,
v jehož majetku je budova školy, aktuálně usiluje o vylepšení materiálního stavu v části
přístavby. Finanční prostředky z projektů jsou dále vhodně využívány na podporu zájmové
činnosti a doučování žáků ohrožených školním neúspěchem.
Škola rozvíjí efektivní spolupráci se zřizovatelem a mnoha externími partnery, stěžejní je
spolupráce s několika zahraničními školami a řadou regionálních i nadregionálních partnerů.
Velký význam má podpora výměnných pobytů žáků, které se podílejí na vytváření kvalitníc h
podmínek pro rozvoj osobnosti a jazykové gramotnosti žáků. Díky spolupráci s vysokými
školami mají absolventi školy potřebné informace o nárocích návazného studia.




                                           2/6
                          Hodnocení průběhu vzdělávání
Výuka ve škole byla připravena především z obsahového hlediska a s důrazem na
vědomostní a dovednostní složky vzdělávacích cílů. V hospitovaných hodinách panoval
vzájemný respektující přístup mezi vyučujícími a žáky a pozitivní atmosféra. Reflektová na
byla reálná úroveň znalostí a dovedností žáků, důraz byl kladen na opakování a upevňová ní
učiva. Nižší počet žáků v některých třídách nebyl zpravidla využit k podpoře individuálníc h
vzdělávacích potřeb žáků. Často bylo zaznamenáno účelné využití učebních pomůcek, mimo
jiné v napojení na zkušenosti z distanční výuky, např. využívání webových platforem
a jiných digitálních technologií zejména pro zadávání a vyhodnocování domácích úkolů.
V některých případech nebyl žákům poskytován dostatek času na formulaci obsahově
náročnějších odpovědí a reflexi procesů učení. Pedagogové sice sledovali vývoj, procesy
učení a učební výsledky každého žáka, zpětná vazba se však zpravidla omezovala na stručné
komentáře a neměla tak adekvátní přínos pro učení žáků.
Ve sledovaných hodinách převažovala forma frontální výuky, která neaktivizovala všechny
žáky. Samostatná práce žáků byla účelně více využívána pouze v části výuky. Chybějící širší
nabídka vzdělávacích forem a metod omezovala efektivitu dosahování klíčovýc h
kompetencí u některých žáků. Funkční využití motivace žáků pro zvýšení účinnos ti
osvojování poznatků vyučující zařazovali jen v malé míře. Žáci se v hodinách do aktivit
připravených učitelem zapojovali většinou všichni, ale příležitosti pro rozvíjení spolupráce
žáků, diskusi k řešení učebních úloh nebo kreativní postupy nebyly cíleně vytvářeny. Žákům
byly většinou bez ohledu na jejich specifické schopnosti ve vzdělávání zadávány úlohy
stejného typu, náročnosti i rozsahu. Aktivity podporující objevování, experimentová ní,
kladení otázek, kritické myšlení a iniciativu každého z žáků volili pedagogové jen ojediněle,
především v odborných předmětech. Zcela opomíjeno bylo rozvíjení dovedností žáků účelně
využívat různé informační zdroje a kompetence potřebné pro úspěšné uplatnění v dnešní
společnosti. Společným rysem hodin byla nedostatečná podpora nadaných žáků nebo těch,
kteří mají větší zájem o danou problematiku, a chybějící funkční zhodnocení na závěr
vyučovací hodiny. Jen v části hodin odborných předmětů vyučující dokázali více propojit
učivo s reálnými zkušenostmi žáků, se znalostmi z jiných předmětů a s regionálními
souvislostmi či formou netradičně zadaných úkolů hlouběji rozvíjet přírodovědnou
gramotnost. Škole se daří dosahovat dobré úrovně znalostí a dovedností v cizích jazycích.
Žáci školy ve spolupráci s jazykovou školou úspěšně skládají mezinárodní zkoušky
z angličtiny, kterými pak nahrazují školní část maturitní zkoušky. Většina žáků školy
pokračuje ve studiu na vysoké škole.
Besedy, exkurze, projekty a další podnětné akce prohlubují a rozšiřují žákovské znalosti
a kompetence potřebné pro osobnostní rozvoj i celoživotní učení.


                          Hodnocení výsledků vzdělávání
Ke zjišťování úrovně dosažených výsledků používá škola standardní interní hodnoticí
nástroje – testy, písemné práce a ústní zkoušení, v omezené míře je využívána i externí
evaluace. Pravidelné vyhodnocování úspěšnosti žáků probíhá na jednáních pedagogické
rady, ve výročních zprávách a částečně i v předmětových komisích, chybí však důslednějš í
a systematičtější přístup k analýze výsledků a stanovení následných opatření k jejich
zlepšení. Dílčím opatřením, které škola nabízí žákům ohroženým školním neúspěchem, je
doučování, realizované v rámci zapojení do projektu. U řady žáků se také osvědčuje
využívání individuálních konzultací, které nabízejí všichni vyučující. V závažnějš íc h



                                            3/6
případech pak škola vyvolává       přínosná    jednání se zákonnými    zástupci,   případně
s poradenským zařízením.
Škola nahodile využívá vlastních autoevaluačních nástrojů s cílem shromažďo vá ní
podstatných a klíčových informací o probíhajících procesech. Výsledky těchto zjištění se jí
zatím nedaří zohledňovat ve svých koncepčních dokumentech či promítnout do stanovení
opatření vedoucích do kvality výuky a hojnějšího zapojení pedagogů do dalšího vzdělává ní.
Počet neprospívajících žáků je velmi nízký, ve školním roce 2021/2022 neprospělo pouze
1 % žáků, 12 % žáků prospělo s vyznamenáním. Výsledky na konci vzdělávání do značné
míry korespondují s průběžnými výsledky a vykazují poměrně vyrovnano u úroveň.
Úspěšnost žáků u maturitní zkoušky je u oboru ekonomické lyceum dlouhodobě na
nadprůměrné úrovni v porovnání se školami podobného zaměření. Obor obchodní akademie
zaznamenal ve školním roce 2021/2022 ve společné části maturitní zkoušky ve zkušebním
předmětu matematika a český jazyk a literatura horší výsledky než školy obdobného
zaměření v rámci České republiky.
Škola zaznamenává poměrně nízkou absenci, minimalizovat se daří i neomluvenou absenci,
která je zapříčiněna pouze jednotlivci. Škola motivuje žáky k učení a k pozitivním postojům
ke škole pochvalami, které uděluje zejména za vzornou reprezentaci školy a vzorné plnění
školních povinností. Jejich počet je za minulý školní rok výrazně vyšší v porovnání
s udělenými kázeňskými opatřeními. Ta škola uděluje zejména za neomluvené hodiny.
Prostor pro seberealizaci a rozvoj nadání vytváří škola podporou účasti ve školních kolech
soutěží a olympiád a zapojením do projektových činností. Účast v mezinárodních projektech
Erasmus+, a mezinárodním programu DofE podporuje rozvoj komunikativních, sociálníc h
a personálních kompetencí. Výraznějších úspěchů dosahují žáci školy především
v jazykových, odborných a sportovních soutěžích. Výborně se žáci opakovaně uplatňují
v celostátním kole soutěže psaní na klávesnici.
Školní poradenské pracoviště tvoří výchovná poradkyně a metodik prevence. Podporu žáků
se speciálními vzdělávacími potřebami zajišťují dvě asistentky pedagoga. Účinnost
poskytované podpory je průběžně vyhodnocována rozhovory se žáky, třídními učiteli,
v rámci školního poradenského pracoviště a na pedagogických radách. Zejména výchovná
poradkyně cíleně koordinuje péči o žáky se speciálními vzdělávacími potřebami a zajišťuje
odpovídající komunikaci se zákonnými zástupci i s pedagogickým sborem. Preventivní
program školy je spíše formální, chybí pravidelný monitoring školního klimatu a vztahů
mezi žáky. Řada preventivních aktivit se uskutečňuje formou mimoškolních akcí především
sportovního zaměření. Adaptační kurzy pro nastupující žáky podporují vytváření zdravých
vztahů v rámci školního kolektivu a napomáhají předcházení vzniku školní neúspěšnosti.


                                         Závěry
Vývoj školy
- Od poslední inspekční činnosti vzrostl počet žáků i tříd.
- Průběžně dochází ke zlepšování materiálních podmínek a modernizaci.
- Došlo k navýšení finančních prostředků získávaných z projektů.




                                              4/6
Silné stránky
- Nadstandardní dlouhodobá spolupráce s několika zahraničními školami v rámci zapojení
  do projektů významně podporuje celistvý osobnostní rozvoj žáků včetně jazykovýc h
  kompetencí.
Slabé stránky a/nebo příležitosti ke zlepšení
- Ve výuce nejsou využívány efektivní vzdělávací strategie, včetně formativního
  hodnocení a diferenciace. Tato skutečnost omezuje účinnost dosahování klíčovýc h
  kompetencí u části žáků.
Doporučení pro zlepšení činnosti školy
- Zpracovat konkrétní a jasnou koncepci rozvoje celé školy, s uvedením priorit a kroků
  k jejich naplnění.
- Zefektivnit hospitační činnost, s jejími zjištěními dále pracovat, stanovovat na jejich
  základě opatření a ta dále vyhodnocovat.
- Zoptimalizovat pedagogické vedení školy – realizací vlastního hodnocení a vytipová ním
  oblastí pro zlepšení vzdělávání žáků, procesy dále komunikovat a rozvíjet na úrovni
  předmětových komisí.
- Navýšit zapojení pedagogů do dalšího vzdělávání a tyto aktivity zaměřit na moderní
  vzdělávací trendy.


            Seznam dokladů, o které se inspekční zjištění opírají
 1.   Zřizovací listina vydaná 27. 11. 2001 Jihočeským krajem včetně dodatků č. 1 až 7,
      poslední ze dne 18. 9. 2014
 2.   Jmenování na pracovní místo ředitele vydané 9. 6. 2010 Jihočeským krajem
      s účinností od 1. 8. 2010
 3.   Školní vzdělávací program střední školy obor 63-41-M/02 Obchodní akademie, obor
      78-42-M/02 Ekonomické lyceum s platností od 1. 9. 2022, čtyřleté studijní obory
      zakončené maturitou
 4.   Školní řád s platností od 1. 9. 2019
 5.   Výpis z rejstříku škol a školských zařízení k datu inspekční činnosti
 6.   Výroční zpráva o činnosti školy ve školním roce 2021/2022
 7.   Dokumentace týkající se školního poradenského pracoviště
 8.   Zápisy z pedagogických rad konaných ve školním roce 2021/2022, 2022/2023
 9.   Zápisy z porad předmětových komisí za školní rok 2021/2022, 2022/2023
10.   Třídní knihy
11.   Rozvrh hodin střední školy pro školní rok 2022/2023
12.   Plán rozvoje školy ze dne 8. 12. 2017 na období 2018 – 2022
13.   Dokumentace týkající se přijímacího řízení
14.   Doklady o ukončování studia rok 2022
15.   Plán dalšího vzdělávání pedagogických pracovníků pro školní rok 2022/2023
16.   Záznamy z hospitační činnosti školy
17.   Dokumentace týkající se oblasti bezpečnosti a ochrany zdraví včetně knihy úrazů



                                           5/6
18.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
19.   Ekonomická dokumentace školy


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivan Bartoš, Ph.D., školní inspektor,
 vedoucí inspekčního týmu                            ………………………..

 Mgr. Marie Adamová, školní inspektorka
                                                     ………………………..
 Mgr. Markéta Křivánková, školní
 inspektorka                                         ………………………..
 Ing. Romana Roušalová, odbornice na
 ekonomické obory                                    ………………………..

 Bc. Vladimír Štipl, kontrolní pracovník
                                                     ………………………..




Datem vyhotovení inspekční zprávy se rozumí datum posledního podpisu člena inspekčního
týmu.




                                              6/6
