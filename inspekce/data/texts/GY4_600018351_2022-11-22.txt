                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1177/22-M


Název                               Gymnázium, Jeseník, Komenského 281
Sídlo                               Komenského 281, 790 01 Jeseník
E-mail                              zit@gymjes.cz
IČO                                 60 045 141
Identifikátor                       600 018 351
Právní forma                        příspěvková organizace
Zastupující                         PaedDr. Antonín Javůrek
Zřizovatel                          Olomoucký kraj
Místo inspekční činnosti            Komenského 281, 790 01 Jeseník
Inspekční činnost na místě          22. − 24. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) a § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro obor vzdělání 79-41-K/81 Gymnázium, 79-41-K/41
Gymnázium a 79-42-K/41 Gymnázium se sportovní přípravou.
Zjišťování a hodnocení naplnění příslušných školních vzdělávacích programů.
                                    Charakteristika
Gymnázium, Jeseník, Komenského 281 (dále škola, subjekt) vykonává činnost střední školy,
poskytující základní vzdělání a střední stupeň vzdělání s maturitní zkouškou, a školní
jídelny- výdejny. Škola vzdělává žáky v denní formě vzdělávání v osmiletém studijním cyklu
v oboru vzdělání 79-41-K/81 Gymnázium a ve čtyřletém studijním cyklu v oborech vzdělání
79-41-K/41 Gymnázium a 79-42-K/41 Gymnázium se sportovní přípravou.
V termínu inspekční činnosti bylo ve škole vzděláváno 407 žáků, z toho bylo 18 žáků se
speciálními vzdělávacími potřebami. Stravování je zajištěno dodavatelsky od smluvního
partnera. Informace o svých aktivitách subjekt zveřejňuje ve výročních zprávách o činnosti
školy a na webových stránkách školy www.gymjes.cz.


                         Hodnocení podmínek vzdělávání
Kompetence řízení subjektu jsou rozděleny mezi ředitele školy a jeho dva zástupce, kteří při
zajišťování chodu školy, koordinaci a řízení pedagogického procesu úzce spolupracují.
Na základě předchozí inspekční činnosti přijal ředitel školy opatření v oblasti výuky
a výsledků vzdělávání, jejich realizace se však škole daří pouze částečně. Dosud se
nepodařilo plně eliminovat některé dílčí nedostatky v metodickém vedení výuky, ve které je
pouze v omezeném rozsahu využívána diferenciace vzdělávacího obsahu k zajištění
rozdílných individuálních potřeb žáků a není vytvářen dostatečný prostor pro sebehodnocení
žáků. Dále v oblasti efektivní práce s výsledky vzdělávání žáků či péči o žáky ohrožené
školním neúspěchem. Řízení školy je založeno na organizování pravidelných i operativníc h
porad, směřuje k naplňování školních vzdělávacích programů i koncepce rozvoje školy,
která byla vypracována ředitelem školy. Její obsah je zaměřen zejména na rozvoj jazykové
gramotnosti žáků i vyučujících prostřednictvím rozvoje mezinárodní spolupráce, podporu
technického vzdělávání i rozvoj materiálních podmínek školy, avšak pouze okrajově se
zabývá rozvojem efektivní práce s výsledky vzdělávání žáků. Pedagogové školy nejsou
systematicky zapojováni do vyhodnocování naplňování těchto záměrů a jejich následné
úpravy. Na dříve realizovaná dotazníková šetření v aktuálním školním roce škola
nenavázala. Zpětná vazba o kvalitě poskytovaného vzdělávání je od účastníků vzdělává ní
získávána spíše neformálním způsobem.
K realizaci koncepčních záměrů napomáhá činnost pedagogického sboru. V termínu
inspekční činnosti ve škole nepůsobili začínající učitelé. Nově příchozím vyučujícím nabízí
škola neformální zaškolovací program formou spolupráce s učiteli se stejnou předmětovou
specializací. Škola realizovala v hodnoceném období v rámci projektu Šablony vzájemné
hospitace učitelů. Na tento projekt však efektivně v aktuálním školním roce nenaváza la.
Systematicky realizované vzájemné hospitace všech vyučujících, které by vedly k průběžné
výměně zkušeností a námětů ke zkvalitňování vzdělávacího procesu, nastaveny nejsou. Také
systém poskytování zpětné vazby vyučujícím je nedostatečně nastaven. Ředitel školy dává
učitelům pouze neformální zpětnou vazbu vycházející z jeho vstupů do vyučovacích hodin.
Závěry z takto realizované hospitační činnosti nejsou systematicky prezentovány
a analyzovány na jednáních pedagogické rady. Podporováno je další vzdělávání pedagogů,
které vychází zejména z možností a potřeb školy, ale i zájmů učitelů. V hodnoceném období
bylo zaměřeno mimo jiné na vzdělávací akce tematicky zaměřené na práci s médii, rozvoj
čtenářské a informační gramotnosti, či robotiku. Podporován je také rozvoj jazykové
gramotnosti vyučujících i jejich didaktických dovedností, a to dlouholetou realizací projektů
Erasmus+.




                                            2/9
Na pravidelných jednáních pedagogické rady se projednávají především organizač ní
záležitosti a stanovení úkolů pedagogickým pracovníkům. Výsledky vzdělávání žáků
v průběhu vzdělávání a při jeho ukončování jsou sumarizovány, ale nejsou analyzovány a na
úrovni pedagogické rady ani metodických orgánů nejsou přijímána opatření k nápravě.
Činnost předmětových komisí, které jsou stanoveny pro oborově příbuzné vyučovac í
předměty, probíhá plánovitě, její těžiště však spočívá zejména v předávání organizač níc h
informací, ve formální kontrole plnění výstupů školních vzdělávacích programů. Pouze
částečně se zabývají navrhováním opatření ke zlepšování výsledků vzdělávání žáků
a vyhodnocováním jejich účinnosti.
Realizaci koncepčních záměrů školy příznivě ovlivňuje partnerská spolupráce, a to zejména
s místními sportovními oddíly a např. v oblasti rozvoje robotiky s firmami. Rozvoji
jazykové gramotnosti žáků přispívá spolupráce se školami v Německu, dlouholeté zapojení
školy do projektů Erasmus+ a strategická partnerství s dalšími školami v zahraničí. Subjekt
aktivně propaguje svoji činnost ve vztahu k potencionálním zájemcům o studium
i veřejnosti. V této oblasti spolupracuje zejména se základními školami v okolí. Pozitive m
je také činnost rodičovského sdružení, které škole pomáhá při pořádání školních akcí.
Významným partnerem školy je studentská rada, jejímž prostřednictvím je žákům umožně na
participace na chodu školy.
Pro zajištění vzdělávání má subjekt vytvořeny příznivé materiální a prostorové podmínky,
které jsou neustále zlepšovány. Za přispění finančních prostředků od zřizovatele, doplňkové
činnosti a prostředků z operačních programů dochází k postupné obnově a modernizac i
materiálního vybavení školy. Tato skutečnost se pozitivně odráží v dostatečném množství
didaktické techniky, v její pravidelné modernizaci, rozšiřování laboratoře robotiky
i vybudování nového sportovního hřiště. Rozvoji komunikativní a sociální kompetence žáků
přispívají také odpočinkové zóny pro žáky, k estetické úpravě prostor školy jsou také vhodně
využívány žákovské práce, trofeje a ocenění ze sportovních i naukových soutěží.


                          Hodnocení průběhu vzdělávání
V hodnocených vyučovacích hodinách převažovala příjemná pracovní a tvůrčí atmosféra,
nekonfliktní vztahy mezi žáky a učiteli, partnerský přístup založený na vzájemné důvěře
a respektu. Společným znakem byl zájem žáků o výuku a jejich motivace podílet se na
průběhu vyučovacích hodin. Ve většině vyučovacích hodin bylo patrné střídání frontální
a samostatné práce, v části byla využita efektivní práce ve dvojicích či skupinách. Názornost
výuky byla podpořena vhodným obrazovým materiálem, v části hodnocených vyučovac íc h
hodin také didaktickou technikou a jejím aktivním využitím učiteli, méně pak žáky. Slabinou
většiny vyučovacích hodin byla absence individuální práce se žáky se speciálními
vzdělávacími potřebami. Žáci pracovali na úkolech se stejnou náročnosti, diferenc iace
zadané práce nebyla zaznamenána ani vzhledem k žákům nadaným. V úvodu vyučovac íc h
hodin byl žákům vhodně sdělen vzdělávací cíl, který vycházel z požadavků školních
vzdělávacích programů, taktéž byla po obsahové stránce stanovena náplň hodiny. Ta pak
byla vyučujícími v části vyučovacích hodin formálně shrnuta bez aktivního zapojení žáků.
V závěrech většiny vyučovacích hodin nebyl vytvořen žákům dostatečný prostor pro
sebehodnocení či vzájemné hodnocení jako motivační faktor k dalšímu učení a prostředku
osobnostního rozvoje. Ojediněle byli ohodnoceni žáci, kteří byli v hodině aktivní
a komunikativní. Jen výjimečně však při tom byla žákům poskytnuta formativní zpětná
vazba motivující je k dalšímu učení a reflektující jejich individuální pokrok.
Hodnocené vyučovací hodiny cizích jazyků vedly prostřednictvím zvolených metod a forem
práce efektivně k rozvoji komunikativní kompetence a jazykové gramotnosti žáků.


                                            3/9
Pravidelně a účelně zařazovaná práce ve dvojicích či skupinách poskytovala žákům dostatek
prostoru k vlastnímu mluvnímu vyjádření. Důraz byl rovněž kladen na upevňování znalostí
gramatiky a rozšiřování slovní zásoby i na rozvoj správné výslovnosti. Důsledným vedením
vyučovacích hodin cizích jazyků v cílovém jazyce vyučujícími byli žáci motivo vá ní
k aktivnímu užívání cizího jazyka. Pouze v jedné z hodnocených vyučovacích hodin bylo
zaznamenáno nadužívání mateřského jazyka.
Ve vyučovacích hodinách českého jazyka pedagogové vycházeli z dosavadních znalostí
a dovedností žáků. Při jazykových činnostech byla rozvíjena především recepce, ale
i produkce žáků byla častá. Důraz byl důsledně kladen na rozvoj čtenářské gramotnosti
s ojedinělými prvky mediální výchovy. Jako podpůrný materiál byly při výuce využívá ny
učebnice, pracovní sešity a pracovní listy. V průběhu většiny hospitovaných vyučovac íc h
hodin byla vyučujícími účelně využita didaktická technika. Rozmanité využití vzdělávac íc h
nástrojů bylo vhodně použito při opakování realizovaného vzdělávacího obsahu a výkladu
pedagoga. Ve vyučovacích hodinách základů společenských věd byla při teoretickém
výkladu reflektována témata z reálného života. Časté propojení teorie a praxe vedlo
k účelnému rozvoji osobnosti žáků a jejich postojů.
V průběhu vyučovacích hodin matematiky respektovali pedagogové pracovní tempo žáků,
individualizace a diferenciace zadávaných úkolů podle jejich individuálních potřeb však
bylo využito pouze v menšině navštívených vyučovacích hodin. Výuka vedená převážně
frontální formou s řízeným rozhovorem a s převažující aktivitou učitele podpořená
samostatnou prací žáků většinou postrádala prvky moderní výuky (práce s chybou, využití
digitální techniky). Rovněž účinná práce ve skupině podporující zájem a aktivitu žáků, byla
využita v menší míře, ale tam, kde ji vyučující zařadili, účelně rozvíjela kooperativní
dovednosti žáků, podporovala schopnost spolupráce a rozvoj jejich vzájemné komunikace,
žáci si dokázali práci rozdělit, přirozeně si radili a navzájem si pomáhali.
V přírodovědných předmětech byli žáci vedeni k hledání vzájemných souvislostí, využívá ní
již získaných poznatků a mezipředmětových vztahů. Cíleně byla rozvíjena přírodovědná
gramotnost a formovány zejména klíčové kompetence k řešení problémů, k učení
a k uplatnění logického uvažování v rámci průřezových témat. Žáci měli dostatek prostoru
k otázkám, k vyjadřování vlastního názoru, k diskusi, věcné argumentaci a zdůvodňo vá ní
postupů. Žáci si přirozeným způsobem osvojovali aritmetické zákonitosti a abstraktní
představivost, byli aktivní při kladení dotazů a samostatně nalézali řešení.
Schopnostem žáků odpovídal také obsah výuky v hodnocených vyučovacích hodinách
tělesné výchovy, které byly provázány celou řadou sportovních aktivit. Žáci byli vedeni
k rozvoji fyzické zdatnosti, pohybovým činnostem, postřehu a k vzájemné spolupráci.
Přiměřená náročnost sportovních úkonů u nich podněcovala pozitivní vztah k tělesnému
cvičení, dodržování soutěžních pravidel, ale také zásad bezpečnosti a ochrany zdraví.
Pohybové aktivity byly všestranně rozvíjející, ale i relaxační. Žáci sportovních tříd se mohou
sportovně nadstandardně profilovat v oblasti lezectví, cyklistiky, sjezdového i běžeckého
lyžování. Pohybové dovednosti žáků se sportovní přípravou škola dále aktivně rozvíjí
tréninkovými hodinami např. cyklistiky, běžeckého lyžování nebo sportovního lezení pod
vedením specializovaných trenérů.


                          Hodnocení výsledků vzdělávání
Škola sleduje úspěšnost žáků ve vzdělávání a jejich výsledky za jednotlivá klasifik ač ní
období na úrovni tříd, avšak se získanými informacemi dále nepracuje systematicky. Systém
přijímání konkrétní návrhů ke zlepšení výsledků jednotlivých žáků ani následné hodnocení


                                             4/9
účinnosti přijímaných opatření není efektivně nastaven. Škola identifikuje žáky s rizike m
školního neúspěchu a poskytuje jim podporu formou doučování či individ uálních konzultac í.
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
písemné práce většího rozsahu, což vyučujícím umožňuje porovnávat dosažené výsledky
s očekávánými výstupy školních vzdělávacích programů. Systém analýzy dat z interní
evaluace však není jednotně nastaven, vyučující se systematicky nezabývají návrhem
opatření vedoucích k minimalizaci chyb a zlepšování výsledků vzdělávání žáků. Také nejsou
stanovena jednotná kritéria pro hodnocení výsledků vzdělávání v rámci jednotlivýc h
vzdělávacích oblastí. Škola tak postrádá nástroj, který by jí umožnil objektivní srovnání
jednotlivých tříd a poskytoval ucelenou zpětnou vazbu o rozdílech a úrovni dosažených
výsledků jednotlivých žáků. Informace získané z testování jsou zpravidla konstatovány
a vyhodnocovány pouze na úrovni tříd, ale nejsou důsledně analyzovány v rámci celé školy.
Záznamy z jednání pedagogické rady obsahují převážně statistická vyhodnocení prospěchu,
chování a absence žáků jednotlivých tříd. Detailnější rozbor a zejména aktuálně vytvořený
návrh konkrétních opatření pro práci s jednotlivými žáky ohroženými školním neúspěchem
a následné systematické vyhodnocování individuální podpory a pokroku těchto žáků zde
však chybí. V těchto směrech jsou metodické orgány a pedagogická rada využívány v malé
míře.
Škola dlouhodobě a systematicky sleduje a vyhodnocuje úspěšnost žáků u maturitní
zkoušky. Stejně jako v předchozích letech i ve školním roce 2021/2022 uspěli u maturitní
zkoušky (v řádném a opravném termínu) všichni žáci. Výsledky žáků dlouhodobě
korespondují s úspěšností žáků dané skupiny oborů. Z uplynulých tří let je patrné, že škola
má dobré výsledky srovnatelné s průměrnou úspěšností gymnázií v České republice. Velká
část absolventů školy pokračuje ve studiu na vysokých školách, případně na vyšších
odborných školách.
Škola využívá konzultací, besed, přednášek a exkurzí pro žáky, oceňován je dlouhodobý
rozvoj talentovaných žáků gymnázia v oblasti robotiky. Na tomto poli dosahují žáci školy
významných úspěchů s mezinárodním přesahem. Při hodnocení chování jsou uplatňová ny
postupy založené na nastavených pravidlech školního řádu. Bohatě je využívána pozitivní
motivace udělováním pochval, které vysoko přesahují počet uložených kázeňských opatření.
Škola oceňuje žáky převážně za reprezentaci, studijní výsledky a jejich úspěšnou práci na
projektech a dalších aktivitách. Žáci školy jsou motivováni k účasti v soutěžích
a olympiádách, jejich úspěšnost škola sleduje a vyhodnocuje. Žáci dosahují úspěchů
v regionálních a republikových soutěžích, např. v cizích jazycích, biologické, přírodovědné
a chemické olympiády apod. Sportovní dovednosti žáků ověřuje škola ve sportovních
soutěžích a turnajích. Rozvoj kompetencí žáků a dosahování dobrých výsledků vhodně
doplňují exkurze a zájezdy, besedy s odborníky a také projektové aktivity zejména v oblasti
přírodovědného nebo společenskovědního vzdělávání.
Žákům, jejich zákonným zástupcům i vyučujícím nabízí škola poradenské služby, které jsou
zajišťovány výchovnou poradkyní a školním metodikem prevence ve spolupráci s ředitelem
školy a třídními učiteli. Mezi stěžejní činnosti výchovné poradkyně patří poradenská činnost,
která je zaměřena na integraci žáků se speciálními vzdělávacími potřebami. Zprostředkování
informací o těchto žácích směřuje k vyučujícím daného žáka. Systém přenosu informac í
o těchto žácích směrem ke všem pedagogům však není funkčně nastaven, což se projevilo
v průběhu inspekční činnosti nedostatečným povědomím některých vyučujících o žácích
s potřebou podpůrných opatření. Výchovná poradkyně také pomáhá se začleněním



                                            5/9
podpůrných opatření do výuky, není však systematicky zapojena do hospitační činnost i
zaměřené na hodnocení efektivity využívaných podpůrných opatření ve výuce. V oblasti
kariérového poradenství je její činnost cíleně zaměřena na práci s profesními vizemi žáků
a úzce spolupracuje se školním metodikem prevence.
K rozvoji sociálních kompetencí žáků a vytváření příznivého klimatu v nově utvářenýc h
kolektivech přispívá pravidelné organizování adaptačních kurzů pro žáky prvních ročníků.
Cílem je předcházet výskytu rizikových jevů, konfliktních situací mezi žáky samotnými
i jednotlivými třídami a posílit důvěru mezi žáky a vyučujícími. Efektivitu prevence zvyšuje
škola organizováním tematicky zaměřených a odborně vedených besed, přednášek
a preventivních programů, které byly v hodnoceném období zaměřeny na témata závislos tí,
šikany, poruch příjmu potravy. Témata související s prevencí jsou rovněž začleňována přímo
do výuky vybraných vyučovacích předmětů a v případě potřeby je problematika rizikové ho
chování součástí třídnických hodin. Metodik prevence aktivně vyhledává inovativní postupy
pro práci se žáky, účastní se krajské konference primární prevence rizikového chování
a vytváří metodické oběžníky pro zákonné zástupce žáků. Spolupracuje s místními školami
a neziskovými organizacemi. Žáci mají možnost vyjádřit se k dění ve škole přímo
při osobním kontaktu s vyučujícími nebo prostřednictvím zástupců jednotlivých tříd v rámci
studentské rady. Přirozeným nástrojem k realizaci preventivních aktivit je přehledně
zpracovaná preventivní strategie školy včetně jejich příloh zaměřených na prevenci
rizikového chování, avšak podrobněji rozpracovaná strategie k zajištění jednotného postupu
a podpory žákům ohroženým školním neúspěchem či žákům nadaným chybí. I když je
program poradenských služeb průběžně vyhodnocován, nebyly některé dokumenty školního
poradenského pracoviště dlouhodobě aktualizovány.


                                         Závěry
Vývoj školy
- Od minulé inspekční činnosti se škole podařilo realizovat pouze část navrhova nýc h
  opatření.
- Postupně jsou zkvalitňovány a rozšiřovány materiální podmínky pro vzdělává ní
  a poskytování školských služeb.
Silné stránky
- Systematická podpora dalšího vzdělávání i účast v projektech přispívá k rozvoji
  funkčních gramotností žáků i vyučujících.
- Žáci školy jsou motivování k dosahování dobrých výsledků, soustavně je podporována
  jejich účast v soutěžích, ve kterých dosahují výborných výsledků, ať už v oblasti sportu,
  či robotiky.
Slabé stránky a/nebo příležitosti ke zlepšení
- Pedagogům není poskytována systematická zpětná vazba k jejich práci, kontrolní
  a hospitační činnost vedení školy probíhá spíše neformálním způsobem.
- Omezené využití diferenciace vzdělávacího obsahu se v průběhu hodnocených
  vyučovacích hodin projevilo v nižší míře konkrétní podpory vzdělávání žáků se speciálně
  vzdělávacími potřebami a žáků nadaných.
- V závěrech většiny hodnocených vyučovacích hodin bylo zařazováno zhodnocení
  vyučovací jednotky ze strany pedagoga jen formálně. Žákům nebyl poskytován prostor
  pro jejich zhodnocení vyučovací hodiny či sebehodnocení, ani nebylo využito formativní


                                            6/9
  zpětné vazby jako prostředku ověřování a rozvoje osobnosti žáků a jejich motivace
  k dalšímu vzdělávání.
- Systém kontrolní činnosti není v dostatečné míře zaměřen na vyhodnocování a přijímá ní
  opaření v oblasti výsledků vzdělávání žáků. Škola sice získává informace o vzdělávac íc h
  výsledcích žáků, nejsou z nich však důsledně přijímána konkrétní opatření na podporu
  úspěšnosti všech žáků ve vzdělávání.
Doporučení pro zlepšení činnosti školy
- Poskytovat učitelům pravidelnou zpětnou vazbu vedoucí ke zkvalitňování jejich
  pedagogické práce a zobecňovat výsledky hospitační činnosti na jednáních pedagogické
  rady.
- Prostřednictvím hospitační činnosti, jednání pedagogické rady a práce předmětových
  komisí podporovat využití efektivního metodického vedení výuky, především ve smyslu
  intenzivnějšího uplatňování individuálního přístupu k žákům, důsledné diferenc iace
  vzdělávacího obsahu a výukových aktivit vzhledem k nadaným žákům.
- Nadále podporovat a rozvíjet spolupráci pedagogických pracovníků formou vzájemnýc h
  hospitací za účelem odborné zpětné vazby, kolegiálního hodnocení a sdílení získanýc h
  poznatků a námětů vedoucích ke zkvalitňování průběhu vzdělávání.
- Důsledněji diferencovat vzdělávací činnosti žáků s ohledem na jejich individuá lní
  vzdělávací možnosti a potřeby. Identifikovat také žáky nadané v konkrétních
  vzdělávacích oblastech, zaměřit se na jejich rozvoj prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů) a podpořit
  je tak v jejich odborném růstu.
- Jasně stanovovat cíl vyučovací hodiny a využívat její závěr k hodnocení naplnění daného
  cíle. Do hodnocení zapojovat i žáky tak, aby obdrželi zpětnou informaci o dosažené
  úrovni poznání a jak své učení dále řídit. K posílení sociálního rozvoje a komunikač níc h
  kompetencí žáků uplatňovat ve výuce společně se sebehodnocením také vrstevnické
  hodnocení.
- Změnit přístup k využívání stávajících metodických orgánů a pedagogické rady, zlepšit
  zejména jejich hodnoticí činnost. Při jejich jednáních přijímat konkrétní opatření
  v návaznosti na analýzu výsledků vzdělávání žáků, zpětně vyhodnocovat účinnost těchto
  opatření a následně je upravovat nebo zavádět další opatření.
- Sjednotit systém analýzy získaných dat z interního a externího testování žáků na úrovni
  jednotlivých ročníků a celé školy. Nastavit jednotná kritéria hodnocení výsledků
  vzdělávání žáků pro jednotlivé vzdělávací oblasti.
- Pro zajištění podpory společného přístupu všech vyučujících konkretizovat, podrobněji
  rozpracovat a pravidelně vyhodnocovat strategii práce se žáky ohroženými školním
  neúspěchem.
- Systematicky nastavit a konkretizovat práci s nadanými žáky a nastavit funkční systém
  přenosu informací o žácích se speciálním vzdělávacími potřebami směrem ke všem
  vyučujícím.
- Podporovat vyhodnocování uplatňovaných          podpůrných    opatření také zapojením
  výchovné poradkyně do hospitační činnosti.




                                            7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací program pro základní vzdělávání a gymnázium, s platností od
      1. 9. 2015, včetně dodatku k 1. 9. 2019
 2.   Školní vzdělávací program pro gymnázium se sportovní přípravou, s platností od
      1. 9. 2015
 3.   Školní řád a pravidla pro hodnocení výsledků vzdělávání žáků (klasifikační řád),
      úprava platná od 2. 9. 2019, ze dne 26. 6. 2019
 4.   Vnitřní řád školní jídelny- výdejny na Gymnáziu Jeseník, Komenského 281, ze dne
      1. 9. 2016
 5.   Výroční zprávy za školní roky 2020/2021, 2021/2022
 6.   Materiál ke komplexnímu hodnocení práce ředitele 2019, ze dne 16. 7. 2019
 7.   Rozvrh vyučovacích hodin, školní rok 2022/2023
 8.   Zápisy z pedagogické rady, školní roky, 2021/2022, 2022/2023
 9.   Složky: Zápisy z činnosti předmětové komise (měsíční frekvence), školní roky
      2021/2022, 2022/2023
10.   Přehled prospěchu, chování a absence žáků za 1. a 2. pololetí školního roku
      2021/2022
11.   Složky: Písemné práce z vybraných vyučovacích předmětů (namátkový výběr), školní
      rok 2021/2022, 2022/2023
12.   Plán práce výchovného poradenství, školní rok 2022/2023
13.   Dlouhodobé úkoly výchovného poradenství pro období září 2020 – červen 2024
14.   Záznamový list žáka s poruchou učení, namátkový výběr, k termínu inspekční
      činnosti
15.   Preventivní program školy, školní rok 2022/2023 vedený k termínu inspekční činnosti
16.   Zpráva přehledů činností metodika prevence a jejich hodnocení, školní rok 2021/2022
17.   Krizový plán pro oblast užívání návykových látek, šikany, krádeží a vandalis mu,
      nedatováno
18.   Vybrané složky žáků se speciálními vzdělávacími potřebami vedené k termínu
      inspekční činnosti
19.   Konkretizace školního řádu v oblasti primární prevence v rámci MPP, program proti
      šikanování s účinností od 14. 10. 2015
20.   Konkretizace školního řádu v oblasti primární prevence v rámci MPP, Směrnice
      k primární prevenci sociálně patologických jevů u dětí, žáků a studentů s účinností od
      14. 10. 2015
21.   Plán DVPP pro školní poradenské pracoviště, školní rok 2022/2023


                                           8/9
22.   Inspekční zpráva, čj. ČŠIM-1359/16-M, ze dne 11. 11. 2016
23.   Doklady vztahující se k zajištění podmínek bezpečnosti a ochrany zdraví žáků
24.   Doklady o dosaženém vzdělání pro splnění odborné kvalifikace pedagogickýc h
      pracovníků školy, referenční vzorek, ke dni inspekční činnosti
25.   Doklady vztahující se k finančním podmínkám školy
26.   Doklady vztahující se k oblasti školního stravování školy


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Markéta Kadaňková, školní inspektorka,
 vedoucí inspekčního týmu

 Mgr. Věra Krakovská, školní inspektorka

 Mgr. Iva Švecová, školní inspektorka

 Ing. Bc. Milan Vlach, školní inspektor

 Ing. Petra Kalabisová, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                               9/9
