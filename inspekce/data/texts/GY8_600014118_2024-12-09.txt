                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-3134/24-B
                                      Sp. zn. ČŠIB-S-643/24-B


Název                               Městské víceleté gymnázium Klobouky u Brna,
                                    příspěvková organizace
Sídlo                               Vinařská 719/29, 691 72 Klobouky u Brna
E-mail                              gymklob@seznam.cz
IČO                                 48 455 822
Identifikátor                       600 014 118
Právní forma                        příspěvková organizace
Zastupující                         Mgr. Petr Hrádek
Zřizovatel                          město Klobouky u Brna
Místo inspekční činnosti            Vinařská 719/29, Klobouky u Brna
Inspekční činnost na místě          9. 12. 2024 − 11. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Městské víceleté gymnázium Klobouky u Brna, příspěvková organizace (dále škola)
vykonává činnost střední školy. Ke dni inspekční činnosti se ve škole vzdělávalo v osmi
třídách 194 žáků v denní formě oboru vzdělávání 79-41-K/81 Gymnázium (osmileté). Škola
poskytovala podporu 4,6 % žáků se speciálními vzdělávacími potřebami, dvěma nadaným
a jednomu žákovi s odlišným mateřským jazykem. Vzdělávání žáků probíhá v členité
budově, kterou sdílí společně se základní školou. Žáci mají možnost se stravovat v jídelně
základní školy a využívat nabídku ze dvou druhů jídel.


                         Hodnocení podmínek vzdělávání
Ředitel školy, jenž byl v době inspekční činnosti ve vedoucí pracovní pozici přes dva roky,
vycházel ze své prvotní koncepce rozvoje školy. Daří se mu plnit cíle v oblasti zvýšení
efektivity a kvality vzdělávání a také rozvoje žádoucího klimatu školy. Od poslední
inspekční činnosti došlo k mírnému zlepšení úrovně výuky ve využívaní různých forem
a metod výuky. Ředitel školy účelně delegoval některé kompetence na svého zástupce.
Vedení školy se ale zatím nepodařilo vytvořit kvalitní a rychlý způsob přenosu a sdílení
informací a potřebných agend školy, jako například zápisů z provozních porad nebo jednání
pedagogické rady. Ačkoliv je využíván elektronický informační systém školy, není ještě
zaveden efektivní interní digitální prostor, ve kterém by všichni pracovníci měli možnost
rychle a operativně reagovat na vzniklé aktuální potřeby a sdílet dokumenty školy. Zápisy
z pedagogických rad a jednání předmětových komisí obsahují informace týkající se
především organizačních záležitostí, vyhodnocují chod školy formálně, jen z části plní úkoly
stanovené strategickými dokumenty. V jejich činnosti chyběla například agenda
sjednocování hodnocení výsledků vzdělávání nebo přístup k žákům se zájmem, nadáním
a se speciálními vzdělávacími potřebami. Adaptace začínajících a nových pedagogů je
postavena především na práci uvádějících učitelů. Vedení školy se u těchto pracovníků zatím
méně zaměřuje na hodnocení průběhu výuky, což vede k méně efektivní zpětné vazbě, i když
je jinak hospitační činnost kvalitní. Další vzdělávání pedagogických pracovníků je relativně
pestré a částečně se propisuje do kvality výuky. Zatím nejsou nastaveny individuální plány
osobního rozvoje pedagogů, které by napomohly ještě více zlepšit kvalitu výuky. Ve škole
aktivně pracuje školní parlament, který nejen že poskytuje vedení školy podněty k řešení,
ale také realizuje některé zajímavé aktivity v rámci výuky i mimo ni.
Školní poradenské pracoviště, jehož organizace i personální obsazení je standardní,
poskytuje kvalitní poradenskou péči žákům se speciálními vzdělávacími potřebami, jejich
zákonným zástupcům a pedagogům. Aktuální informace o konkrétních potřebách těchto
žácích jsou projednávány na pravidelných schůzkách členů školního poradenského
pracoviště a předávány vyučujícím zejména na jednání pedagogické rady. Metodička
prevence ve spolupráci s třídními učiteli a školní psycholožkou organizují pro žáky
odpovídající preventivní programy, adaptační kurzy a další potřebné aktivity i ve spolupráci
s externími organizacemi, které jsou účinnou prevencí sociálně patologických jevů.
Efektivitu poradenských služeb a dobrou spolupráci s dalšími pedagogy i zákonnými
zástupci žáků dokládá také aktivní účinná intervence v problematickém třídním kolektivu,
úspěšné řešení závažných rodinných problémů a složitějších případů projevů rizikové ho
chování žáků. Školní psycholožka s ostatními členy pracoviště organizuje každoroční
sociometrické šetření, na základě jeho závěrů pak stanovuje konkrétní záměry pro práci
s jednotlivými třídními kolektivy. V posledním období řeší i otázky budoucího studijně
pracovního uplatnění žáků. Škola vyhledává nadané žáky nebo žáky, kteří mají větší zájem


                                            2/7
o jednotlivé předměty. Ti mají možnost se realizovat v soutěžích a školních olympiádác h
nebo se podílet na vrstevnickém doučování, jako takzvaní tutoři. Avšak v průběhu výuky
byla cílená podpora a diferenciace učiva směrem k nadanějším žákům sledována jen v menší
míře. Vedoucí poradenského pracoviště je aktivní v tvorbě preventivních videí, dále se
profesně vzdělává, ale také sdílí příklady dobré praxe s ostatními školami, což zajišťuje
přesah těchto činností mimo školu a pomáhá udržovat kvalitu poskytované péče.
Ředitel školy se v koncepci rozvoje věnuje také oblasti materiálních podmínek pro
vzdělávání. Prostorové podmínky jsou omezené a v době inspekční činnosti byla i učebna
chemie a fyziky, která je ve školním vzdělávacím programu deklarována jako odborná,
využívána jako kmenová. Částečně je tato situace řešena využíváním učebny chemie na
základní škole ve stejné budově a nákupem mobilních pomůcek, které jsou však orientovány
pouze na některé učivo. Pro výuku fyziky nejsou optimální podmínky, a to zvláště pro žáky
3. a 4. ročníku, kde je integrován vzdělávací obsah oboru Člověk a svět práce –
Práce s laboratorní technikou. Školní vzdělávací program předpokládá, že na laboratorní
cvičení se třída dělí na dvě skupiny, což aktuálně není z objektivních důvodů možné
realizovat. Vedení školy ve spolupráci se zřizovatelem situaci řeší a v době inspekční
činnosti byly zahájeny stavební práce, které mají vést k rozšíření počtu odborných učeben.
Škola eviduje zvýšené procento úrazovosti žáků. Jde o drobné úrazy, jejichž převážná
většina je způsobena v tělesné výchově, na sportovních nebo adaptačních kurzech. Škola
provádí po každém úrazu preventivní proškolení odpovědných pedagogických pracovníků
tak, aby odcházelo k jejich snížení.


                          Hodnocení průběhu vzdělávání
Převážná většina sledovaných hodin byla dobře obsahově i odborně připravena. Žáci měli
osvojená pravidla práce, výuka nebyla narušována kázeňskými problémy a vyučující kladli
na žáky přiměřené a jasné požadavky. Výhodou některých sledovaných vyučovacích hodin
byl malý počet žáků, což zpravidla učitelé dokázali efektivně využít k jejich aktivnímu
zapojení do výuky. Převažovala forma samostatné práce doplňovaná frontální výukou, práce
ve dvojících a ve skupinách se vyskytovala v malé míře. Upozaděním frontální výuky se
zvyšovala efektivita hodin a žákům vznikaly nové možnosti k zapojení se například do
řešení problematických úloh. Obsah hospitovaných hodin směřoval nejvíce k prohlubová ní
znalostí a dovedností žáků, menší pozornost byla věnována rozvoji komunikač níc h
dovedností. To souviselo i s tím, že žáci jen ojediněle při práci využívali různé informač ní
zdroje, nevyhledávali a neanalyzovali nové poznatky. Žákům nadaným a těm, kteří jevili
o předmět zájem, nebyly nabízeny kognitivně náročnější úkoly. Převažovalo efektivní
využívání didaktické techniky, ale obvykle ze strany pedagogů. Velká část učitelů
v závěrečné fázi hospitovaných hodin opomíjela shrnutí probraného učiva, dosažení
vzdělávacích cílů a vyhodnocení práce žáků s ohledem na jejich dosažený pokrok.
Ve sledovaných hodinách českého jazyka a literatury podporovala koncepce výuky
uplatnění vědomostí žáků při procvičování jazykových a gramatických jevů, případně
systematizaci literárních poznatků. V hodinách literatury vedly pedagožky žáky k uvažová ní
v kontextu doby a přispěly k formování názorů na literární dílo a osobnosti autorů.
Spolupráce žáků při řešení úkolů, tematická diferenciace učiva či využití digitálníc h
technologií se vyskytovaly často. Ojediněle byly zařazeny do výuky specifické úkoly pro
nadané žáky. Hospitované hodiny cizích jazyků probíhaly převážně v cílovém jazyce, nejen
v případě anglického jazyka, ale i u dalších cizích jazyků (německý, francouzský a ruský).
Žáci často propojovali probíraná témata se zkušenostmi z reálného života, a to podpořilo
uvažování v širších souvislostech a vedlo k upevnění komunikativních kompetencí. Pestré


                                            3/7
aktivizační formy (práce ve dvojicích, skupinová práce), efektivní střídání činností (poslech,
četba textů, konverzace, hry) a optimálně vytvořené cizojazyčné prostředí zřetelně upevnily
jazykové kompetence žáků napříč všemi hodinami cizích jazyků. Ve sledované výuce
matematiky měly hodiny rozdílnou úroveň. Většinou byla efektivně zařazena samostatná
práce žáků v kombinaci s účelným využitím digitálních technologií. Vyskytla se však
i výuka, která nebyla z didaktického hlediska realizována na odpovídající úrovni, kdy
pedagožka nerespektovala pracovní tempo žáků. V hospitovaných hodinách předmětů
vzdělávací oblasti Člověk a příroda vedli učitelé výuku účelně, využívali pracovní listy,
demonstrační pokusy, videa a názorné pomůcky. Bylo pozorováno zaujetí žáků předmětem,
Ve většině sledovaných hodin pracovali žáci se zaujetím, měli možnost obhajovat svou
práci. V některých hodinách však byli žáci méně aktivní, informace jim byly předkládány.
Celkově byla výuka vedena odborně správně. Ve sledované výuce předmětů vzdělávac í
oblasti Člověk a společnost bylo téma výuky účelně propojováno s realitou. Žáci měli
možnost rozvíjet své kritické myšlení při analýze dat, spolupracovali a diskutovali při plnění
zadaného úkolu. Pozorováno bylo i účinné vyhodnocení vzdělávacích cílů. Výuka
pohybových aktivit ve vzdělávací oblasti Člověk a zdraví probíhala s nedostatky
ve struktuře a organizaci hodin. Chyběl úvod, závěr a zhodnocení hodiny.


                          Hodnocení výsledků vzdělávání
Znalosti a dovednosti žáků průběžně ověřují pedagogové běžnými evaluačními nástroji. Žáci
i jejich zákonní zástupci jsou o výsledcích vzdělávání průběžně informováni prostřednictvím
elektronického informačního systému. Zákonní zástupci mají také možnost získat další
informace o výsledcích vzdělávání žáků na třídních schůzkách, konzulta c íc h
a individuálních pohovorech, které jsou často zaměřené na řešení konkrétních problémů
jednotlivců. Výsledky vzdělávání a hodnocením chování se spíše na statistické úrovni
zabývají učitelé na jednáních pedagogické rady. Vedení školy zpracovává analýzu výsledků
vzdělávání a zaměřuje se nejen na průběžné výsledky vzdělávání, ale i na úspěšnost žáků při
ukončování vzdělávání maturitní zkouškou. Ze záznamů z jednání pedagogické rady není
zřejmé, zda jsou s touto analýzou seznamování všichni vyučující.
Škola v posledních letech zaznamenala ojedinělé případy vyšší absence, neomluve ná
absence je ojedinělý jev. Průměrná absence činila v loňském školním roce 150 hodin na
žáka. Významným nástrojem k jejímu snižování je ve školním řádu stanovený limit splnění
minimální docházky do daného vyučovacího předmětu potřebný pro uzavření hodnocení
v řádném termínu. Výsledky vzdělávání žáků měly v době od poslední inspekční činnosti
srovnatelnou úroveň. V posledním školním roce ze 194 žáků prospělo s vyznamenáním 121
a pouze jeden žák neprospěl. Úspěšnost žáků při ukončování vzdělávání maturitní zkouškou
je rovněž dlouhodobě výborná. V posledních dvou letech všichni žáci, kteří se k maturitní
zkoušce přihlásili, ji také úspěšně vykonali. Výchovná opatření jsou ve škole využívá na
především formou pochvaly a kázeňská opatření jsou udělována pouze ojediněle.
V průběhu celého studia jsou žáci motivováni k účasti v soutěžích a olympiádách. V těchto
aktivitách dosahují dobrých výsledků, a to i na úrovni krajských a celostátních kol. Škola
opakovaně získala akreditaci v projektu Erasmus+, díky kterému je organizována řada
zahraničních vzdělávacích výjezdů a programů pro žáky i pedagogy včetně organizace
návštěvy zahraničních studentů ve škole a okolním regionu. Zapojením do tohoto projektu
získávají žáci nejen cizojazyčné dovednosti, ale také je podporován rozvoj jejich sociálníc h
kompetencí. Žáci pracují i ve speciálních projektech, jako příklad lze uvést kreativní
programovací výzvy Evropské vesmírné agentury a Evropský den jazyků. Pořádají také
soutěž pro základní školy s názvem Kloboucká pětka. Vzhledem ke své velikosti je škola


                                             4/7
aktivním partnerem zřizovatele a dalších subjektů v regionu. Žáci školy se celoročně podílí
na realizaci akcí pro občany města, například v době adventu. Zapojením do výše uvedených
projektů škola obohacuje standardní výuku a vytváří vhodné podmínky pro propojení
vzdělávacího obsahu s reálným životem.


                                         Závěry
Vývoj školy
– Obměna vedení školy.
– Rozšíření přenosného materiálního vybavení školy.
– Přetrvávající velmi dobré průběžné i celkové výsledky vzdělávání žáků.
Silné stránky
– Škola udržuje kvalitní partnerské vztahy se zřizovatelem a dalšími institucemi, s nimiž
  společně realizuje řadu aktivit, které upevňují u žáků sounáležitost s regionem. (1.5)
– Zapojení do mezinárodních projektů přispívá k rozvoji klíčových kompetencí žáků
  a jejich povědomí o globálních problémech. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Prostorové podmínky školy neumožňují realizaci náročnějších výukových aktivit
  v přírodovědných předmětech. (2.4)
– Ve většině sledovaných hodin nebylo pozorováno zhodnocení dosažených vzdělávac íc h
  cílů s ohledem na individuální pokrok žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vyhledávat a realizovat aktivity umožňující žákům praktické činnosti v přírodovědnýc h
  předmětech.
– V rámci hospitační činnosti mimo jiné sledovat práci se vzdělávacími cíli v průběhu celé
  hodiny.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            5/7
           Seznam dokladů, o které se inspekční zjištění opírají
 1.   Jmenovací dekret na vedoucí pracovní místo ředitele čj. 10/22/42RM ze dne 13. 4.
      2022 s účinností od 1. 8. 2022
 2.   Výpis z rejstříků škol a školských zařízení, tisk ze dne 28. 11. 2024
 3.   M8, výkaz o střední škole podle stavu ke 30. 9. 2024 ze dne 1. 10. 2024
 4.   Koncepce rozvoje Městského víceletého gymnázia Klobouky u Brna
 5.   Školní vzdělávací programy platné ve školním roce 2024/2025
 6.   Školní řád, Pravidla pro hodnocení výsledků vzdělávání žáků s účinností
      od 2. 9. 2024
 7.   Zápisy z jednání pedagogické rady ve školním roce 2023/2024 a 2024/2025
 8.   Zápisy z jednání předmětových komisí ve školním roce 2023/2024 a 2024/2025
 9.   Zápisy z provozních porad ve školních rocích 2023/2024 a 2024/2025
10.   Rozvrh hodin platný ve školním roce 2024/2025
11.   Elektronický informační systém školy vedený ve školním roce 2024/2025
12.   Dokumentace školního poradenského pracoviště vedená ve školních letech
      2023/2024 a 2024/2025
13.   Dokumentace k zajištění zdraví a bezpečnosti žáků ve školních letech 2023/2024
      a 2024/2025
14.   Hospitační záznamy vedení školy ve školních rocích 2023/2024 a 2024/2025
15.   Zápisy z jednání školního parlamentu ve školních rocích 2023/2024 a 2024/2025
16.   Plán podpory začínajícího učitele, vzorek
17.   Výroční zprávy školy za školní roky 2021/2022, 2022/2023 a 2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 PhDr. Jiří Wasserburger, školní inspektor
 Ing. Ilona Ptáčková, školní inspektorka
 Mgr. Dana Karpíšková, školní inspektorka
 Bc. Dana Haláková, kontrolní pracovnice


                                         6/7
2. 1. 2025




             7/7
