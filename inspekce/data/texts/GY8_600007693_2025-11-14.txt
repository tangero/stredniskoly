                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-4089/25-S
                                       Sp. zn. ČŠIS-S-843/25-S


Název                               Gymnázium, Čelákovice, J. A. Komenského 414
Sídlo                               J. A. Komenského 414, 250 88 Čelákovice
E-mail                              info@gcelakovice.cz
IČO                                 43 755 054
Identifikátor                       600 007 693
Právní forma                        příspěvková organizace
Zastupující                         Mgr. Barbara Holubcová
Zřizovatel                          Středočeský kraj
Místo inspekční činnosti            J. A. Komenského 414, Čelákovice
Inspekční činnost na místě          14. 11. a 18. − 19. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) aktuálně vzdělává v denní formě 332 žáků, z toho
214 žáků v osmi třídách osmiletého a 118 žáků ve čtyřech třídách čtyřletého oboru
Gymnázium. Počet žáků se v posledních letech zvýšil, naplněnost školy se pohybuje kolem
83 %.
K termínu inspekční činnosti se ve škole vzdělávalo 20 žáků se speciálními vzdělávac ími
potřebami (dále „SVP“), jeden z nich podle individuálního vzdělávacího plánu (dále „IVP“).
Škola vykazovala dalších 30 žáků s IVP povoleného z jiných závažných důvodů. Devět žáků
s odlišným mateřským jazykem nemá jazykovou bariéru.
Stravování žáků je zajištěno ve školní jídelně jiného subjektu.


                          Hodnocení podmínek vzdělávání
Ředitelka školy (dále „ředitelka“), ve funkci od roku 2019, dlouhodobě rozvíjí koncepci
zaměřenou zejména na zvyšování úspěšnosti žáků u maturitní zkoušky a stabilizac i
pedagogického sboru. Naplňování strategického záměru vhodně podporuje pravidelné
zařazování písemných zkoušek z maturitních předmětů ve všech ročnících čtyřletého
i osmiletého oboru a maturit nanečisto ve vyšších ročnících, což vede žáky k práci
s rozsáhlejšími tematickými celky, průběžnému opakování a upevňování znalostí
i dovedností.
K naplňování profilu absolventa účelně přispívají týdenní praxe maturantů realizo va né
v projektu ve spolupráci s partnerskými gymnázii, během nichž žáci ověřují teoretické
poznatky v reálném prostředí a získávají představu o činnostech v různých profesních
oblastech. Příznivě působí také spolupráce školy s vysokými školami, zejména
v přírodovědných a technických oborech, která podporuje jejich motivaci k dalšímu studiu.
K rozvoji partnerství se zákonnými zástupci přispívá činnost nově založeného spolku rodičů,
který podporuje komunikaci školy s rodinami a zapojení rodičů do školního života.
Ředitelka uplatňuje systematický model řízení založený na účelném rozdělení pravomocí,
vhodném delegování kompetencí a průběžné komunikaci s pedagogickým sborem.
Organizační strukturu upravila vytvořením tří vedoucích pracovních pozic a posílením role
zástupkyně, což umožňuje operativní koordinaci vzdělávání. Porady s učiteli probíhají
pravidelně, s možností online účasti pedagogů zaměstnaných v nižším pracovním úvazku.
Součástí účinného řízení školy je systematická podpora práce třídních učitelů, která vytváří
stabilní rámec jejich činnosti a zahrnuje i možnost hospitovat výuku ve vlastní třídě v případě
potřeby. Kontrolní a hospitační činnost se od předchozí inspekční činnosti zkvalitnila.
Sledování kvality výuky probíhalo formou společných hospitací a následné reflexe. Vedení
při hospitacích vycházelo z předem stanovených kritérií, zjištění dále systematick y
vyhodnocovalo a přijímalo cílená opatření, která následně ověřovalo. Funkčně nastavený
systém hospitační činnosti účelně napomáhal monitorování kvality výuky. Nedostatky
v kontrolní činnosti ředitelky, které neměly přímý dopad na kvalitu vzdělávání, byly
v průběhu inspekční činnosti odstraněny.
Od předchozí inspekční činnosti došlo k částečné obměně pedagogického sboru.
Z celkového počtu 35 učitelů splňuje 26 odbornou kvalifikaci. Z devíti nekvalifikova nýc h
si ji pět doplňuje studiem. Stabilizaci pedagogického sboru podporuje zaměření školy
na postupné posilování týmu učiteli zaměstnanými v plném pracovním úvazku, což přispívá
k plynulejší organizaci vzdělávání i doprovodných aktivit. Ředitelka dlouhodobě usiluje
o posílení týmu odborně kvalifikovanými učiteli. Podpora začínajících a nově nastupujíc íc h
pedagogů je zajišťována prostřednictvím uvádějících učitelů, vyučujících téhož předmětu
a vedení školy. V předmětových komisích se projevuje rozdílná míra kooperace. Některé
systematicky sdílejí výukové materiály, metodické postupy a plánování, příležito stně
realizují tandemovou výuku, jiné vykazují nižší míru spolupráce. Vedení školy se s předsedy
předmětových komisí pravidelně setkává, čímž zajišťuje průběžnou informova no st
i koordinaci jejich činnosti. Vzdělávání realizované pro celý pedagogický sbor probíhá


                                             2/8
průběžně, avšak individuální účast pedagogů na dalším vzdělávání je méně četná a jen
v omezené míře směřuje k rozvoji moderních výukových metod. Poznatky z proběhlých
školení byly účelně využity, například při úpravě kritérií pro ročníkové práce na základě
školení zaměřeného na využití umělé inteligence.
Školní poradenské pracoviště tvoří výchovná poradkyně a školní metodička prevence, obě
s absolvovaným specializačním studiem. V rámci projektového financování působí ve škole
dvě školní asistentky, z nichž jedna nekvalifikovaně ve funkci školní psycholožk y.
Kariérový poradce se zaměřuje na podporu žáků při volbě seminářů a plánování pomaturitní
vzdělávací cesty.
Škole se daří vytvářet prostředí podporující vstřícné vztahy, otevřenou komunikaci a silnějš í
identifikaci žáků se školou, což se odráží také v péči vedení a pedagogů o každodenní
komfort žáků. Od předchozí inspekční činnosti se v prostorách školy podařilo vytvořit větší
počet relaxačních míst umožňujících studium i neformální setkávání. V některých třídách
přispívá ke kvalitě vztahového klimatu iniciativa třídních učitelů, kteří organizují společné
akce pro žáky a jejich rodiče, čímž posilují vzájemné vztahy i sounáležitost se školou.
Materiální podmínky jsou průběžně zlepšovány díky hospodárnému vícezdrojo vé mu
financování školy. Rekonstruovaná aula a modernizovaná chemická laboratoř poskytují
vhodné zázemí pro výuku i školní akce. K rozvoji digitálních kompetencí žáků přispívá
mobilní počítačová učebna, 3D tiskárna a nově pořizované digitální technologie i měřicí
přístroje využívané ve výuce. Ke zkvalitňování materiálního zázemí přispívá také spolupráce
školy s externími partnery.
Škola věnuje bezpečnosti a ochraně zdraví žáků pozornost prostřednictvím stanovenýc h
pravidel a postupů ve vnitřních předpisech, s nimiž byli žáci prokazatelně seznamová ni.
Úrazovost se dařilo udržovat na nízké úrovni.


                          Hodnocení průběhu vzdělávání
Výuka byla ve sledovaných hodinách připravena v návaznosti na školní kurikulá r ní
dokumenty a směřovala k rozvoji znalostí a dovedností žáků. V hodinách byly uplatňová ny
metody podporující porozumění učivu, nicméně prostor pro aktivní zapojení žáků
a vzájemnou interakci byl většinou malý. Podpora kritického myšlení, práce s informace mi
z různých zdrojů a hlubší analýza úloh se objevovala spíše výjimečně, stejně jako cílený
rozvoj postojových kompetencí. Individuální vzdělávací potřeby žáků byly zohledňo vá ny
v malém rozsahu, především v případě nadaných žáků, u nichž neprobíhal cílený rozvoj
jejich potenciálu. Formativní hodnocení včetně sebehodnocení a vrstevnického hodnocení
bylo uplatňováno jen omezeně, což snižovalo příležitosti žáků porozumět vlastnímu pokroku
a lépe řídit své učení; sebehodnocení, pokud bylo zařazeno, mělo spíše formální podobu.
Většina hodin probíhala v klidném a pracovním prostředí, žáci respektovali pravidla
a do výuky se zapojovali, avšak rozvoj spolupráce a schopnosti žáků analyzo vat
a porovnávat zadané úlohy nebyl ve všech případech důsledně podporován.
Ve sledovaných hodinách českého jazyka a literatury byla pozornost zaměřena
na porozumění jazykovým i literárněhistorickým pojmům a na jejich praktické využití.
Výuka vhodně podporovala uplatnění získaných znalostí a účinně směřovala k hlubš ímu
porozumění probíraným jevům. Zadání úloh bylo promyšlené, podporovalo přesnější
uchopení jazykových jevů a jejich promyšlenou aplikaci. Vyučující kombinovali frontální
výklad s kooperativními činnostmi, jejichž přínos však nebyl vždy plně využit, protože




                                             3/8
skupiny postupovaly rozdílným tempem a absence průběžné zpětné vazby i průběžného
hodnocení snižovala motivaci části žáků i jejich pozornost.
Výuka cizích jazyků byla ve sledovaných hodinách realizována s rozdílnou mírou podpory
aktivní komunikace a rozvoje jazykových dovedností. V anglickém jazyce se přibližně
v polovině sledované výuky účelně pracovalo s opakováním slovní zásoby a gramatick ýc h
jevů v reálných situacích; vhodně byla zařazena poslechová cvičení i využití didaktické
techniky k aktivizaci žáků. Ve zhruba dvou třetinách hospitovaných hodin se uplatnily
párové a skupinové činnosti rozvíjející kooperativní a komunikativní dovednosti. V části
výuky však převažovala práce s učebnicí, která méně podporovala produktivní jazykové
projevy. Hospitované hodiny německého a španělského jazyka probíhaly v podnětném
prostředí; ve výuce španělštiny vedené rodilým mluvčím byl rozvoj jazykové gramotnosti
cíleně podporován vhodně zvolenými metodami. Ve třetině sledovaných hodin dalších
cizích jazyků byly využity pestré aktivity motivující žáky k učení a spolupráci,
avšak ve zbývajících hodinách se méně uplatňovaly postupy rozvíjející komunikativní
kompetence. Práce s digitálními technologiemi či různými informačními zdroji
se objevovala v omezené míře. Oblastí ke zlepšení ve výuce německého a španělského
jazyka představuje důslednější používání cílového jazyka vyučujícími.
Ve sledovaných hodinách společenskovědních předmětů, výchovy k občanství, zeměpisu
a dějepisu se ukázaly rozdíly v kvalitě vedení výuky. V přibližně polovině hodin učitelé
efektivně pracovali s řízeným rozhovorem a vedli žáky k naplňování vzdělávacích cílů,
avšak bez závěrečné reflexe, která by umožnila shrnutí podstatných závěrů. V ostatních
hodinách převládala málo účinná frontální výuka, během níž nebyly dostatečně využity
zařazené materiály ani potenciál zvolených činností pro rozvoj spolupráce, argumentace
a hlubšího porozumění. Skupinová a párová práce se objevovala spíše ojediněle a její
výsledky nebyly vždy společně analyzovány. Okamžitá zpětná vazba byla poskytována
převážně jednotlivcům, systematické zapojení žáků do hodnocení vlastní práce či práce
vrstevníků se neuplatnilo.
V matematice byli žáci v úvodu sledovaných vyučovacích hodin zpravidla jasně
seznamováni s konkrétním vzdělávacím cílem. Úvodní opakování učiva bylo často doplněno
vhodně zvolenými digitálními aplikacemi a činnostmi rozvíjejícími kritické myšle ní.
Následná práce kombinovala frontální vedení s individuálním a skupinovým řešením úloh,
během něhož žáci rozvíjeli spolupráci a postupy potřebné k řešení matematickýc h problémů.
Učitelé průběžně ověřovali porozumění učivu a poskytovali žákům potřebnou dopomoc.
Individuální tempo žáků bylo zohledněno možností počítat další příklady. Podpora nadaných
žáků se objevovala pouze ojediněle formou zadání náročnějších úkolů. V některých
hodinách byl zaznamenán účelný rozvoj matematického myšlení prostřednictvím her
ve skupinách. Splnění výukového cíle bylo vyhodnocováno učiteli, méně již samotnými
žáky.
Ve sledovaných vyučovacích hodinách přírodovědných předmětů byla výuka vedena
aktivně a žáci pracovali s učivem v různých formách činností. V biologii a chemii
se uplatňovaly postupy podporující porozumění i kritické myšlení, například brainstorming,
tvorba myšlenkových map nebo vedení žáků k vyvozování souvislostí. Digitální aplikace
byly využívány jak k procvičování, tak k posílení názornosti výkladu. V chemii žáci
pracovali s informacemi z více zdrojů, své výstupy prezentovali ostatním a účelně
se navzájem hodnotili. Ve fyzice byla zaznamenána efektivně organizovaná skupinová práce
rozvíjející komunikační kompetence. Naopak při výkladu nového učiva vedlo předávání
hotových poznatků k nižšímu zapojení žáků. Někteří učitelé využívají webovou aplikaci
k ukládání výukových materiálů.



                                           4/8
                         Hodnocení výsledků vzdělávání
Škola hodnotí výsledky vzdělávání žáků systematicky, zejména prostřednictvím písemného
zkoušení, ústních zkoušek a výstupů samostatných prací. Sleduje také úspěšnost žáků
v soutěžích a výsledky maturitní zkoušky. Žáci i zákonní zástupci jsou o průběžném
prospěchu účelně informováni prostřednictvím elektronické aplikace, dále při třídníc h
schůzkách a individuálně e-mailem či telefonicky. Výsledky vzdělávání škola pravidelně
vyhodnocuje v pedagogické radě a přijímá odpovídající opatření, například formou
doučování.
Žáci školy dosáhli ve školním roce 2024/2025 velmi dobrých výsledků vzdělává ní.
V osmiletém oboru vzdělání tvořili žáci s vyznamenáním přibližně polovinu všech žáků.
Na vyšším stupni osmiletého oboru vzdělání byl podíl žáků se slabým prospěchem
(hodnocených v jednom nebo více předmětech stupněm dostatečný) přibližně třetinový;
nejvyšší byl v maturitním ročníku. Ve čtyřletém oboru vzdělání dosáhli žáci převážně
dobrých výsledků. S vyznamenáním prospěla zhruba pětina žáků, zatímco podíl žáků
se slabým prospěchem se pohyboval kolem třetiny všech žáků a ve čtvrtém ročníku byl
přibližně poloviční. V obou oborech vzdělání pouze ojediněle žáci neprospěli. Největší
obtíže jim působila matematika a chemie, v menší míře biologie a španělský jazyk.
Výsledky žáků ve společné části maturitní zkoušky (dále „MZ“) posuzované podle hrubé
neúspěšnosti, tedy podílu žáků zkoušku nekonajících nebo u zkoušky neúspěšnýc h
z přihlášených žáků, byly v období posledních pěti let převážně lepší nebo srovnatelné
s celostátním průměrem v příslušné skupině oborů vzdělání. Ve školních letech 2021/2022
až 2023/2024 všichni přihlášení žáci ve společné části MZ uspěli. Ve školním roce
2024/2025 po podzimním termínu činila hrubá neúspěšnost ve čtyřletém gymnáziu 3 %,
neboť jeden žák neuspěl; žáci osmiletého gymnázia ve zkoušce uspěli všichni. V profilo vé
části MZ dosahovali žáci obou oborů vzdělání dlouhodobě dobrých výsledků, které byly
v delším časovém horizontu srovnatelné nebo lepší než průměr v ČR v dané skupině oborů
vzdělání. Ve školním roce 2024/2025 po podzimním termínu neuspěli dva žáci čtyřletého
gymnázia, žáci osmiletého gymnázia uspěli všichni.
Průměrná absence žáků ve školním roce 2024/2025 činila přibližně 145 hodin na žáka,
přičemž v osmiletém oboru byla mírně nižší než ve čtyřletém. Absence žáků byla
v jednotlivých třídách nerovnoměrná; vyšší počty zameškaných hodin se objevovaly
zejména ve vyšších ročnících obou oborů vzdělání. Na výši průměrné absence se význa mně
podílí i započítávání zameškaných hodin u žáků vzdělávajících se podle IVP, včetně těch,
kteří dlouhodobě pobývají v zahraničí.
Škola účinně identifikuje vzdělávací potřeby žáků včetně těch, kteří dosahují slabšího
prospěchu, a systematicky přijímá podpůrná opatření zaměřená na předcházení školní
neúspěšnosti. Podpora žáků s SVP je realizována v souladu s doporučením školských
poradenských zařízení; jejich výsledky jsou obecně srovnatelné s ostatními žáky.
Preventivní program je realizován efektivně a tematicky zahrnuje mimo jiné i problematik u
nadužívání digitálních technologií. Významná je role třídních učitelů při posilová ní
spolupráce a příznivého klimatu v třídních kolektivech, což se mj. promítá také
do postupného snižování počtu žáků odcházejících z osmiletého oboru po ukončení povinné
školní docházky. V závěru školního roku 2024/2025 odešlo přibližně 26 % žáků kvarty,
v aktuálním školním roce se podíl snížil na 18 %. Škola rovněž organizuje etické dílny
ve spolupráci s externím subjektem. Pochvaly převažují nad kázeňskými opatřeními
ukládanými zejména za porušování pravidel používání mobilních telefonů ve výuce; jejich
aplikace je jednotná a důsledná.



                                           5/8
Žákovský parlament se pravidelně podílí na organizaci školních, komunitníc h
a charitativních akcí zaměřených na sociálně znevýhodněné děti i žáky s SVP a efektivně
ovlivňuje utváření školního prostředí prostřednictvím podnětů ke zlepšení, které vedou
k realizaci úprav zvyšujících komfort a bezpečí žáků. Žáci se zároveň zapojují do projektů
zaměřených na ochranu životního prostředí, včetně celostátní iniciativy Ukliďme Česko.
Organizované aktivity rozvíjejí občanskou angažovanost, spolupráci a sociální citlivo st.
Škola současně realizuje program Mezinárodní ceny vévody z Edinburghu (DofE), který
podporuje vytrvalost, samostatnost a systematickou účast v dobrovolnických činnostech
a probíhá v úzké spolupráci s partnerskými školami v regionu. Významnou součástí života
školy je rovněž tvorba školního časopisu, při níž žáci rozvíjejí psaný projev, mediální
gramotnost i týmovou spolupráci.
Ročníkové práce realizované ve třetím ročníku čtyřletého oboru a v sedmém ročníku
osmiletého oboru představují systematicky rozvíjený nástroj podpory samostatnosti,
kritického myšlení a odborného vyjadřování žáků. Umožňují profilaci podle individuálníc h
zájmů, propojování poznatků napříč vzdělávacími oblastmi a rozvoj prezentačníc h
dovedností při veřejné obhajobě. Odborný přesah vybraných prací se projevil úspěchy
ve středoškolské odborné činnosti, v níž se žáci umístili v krajském kole, a také
v mezinárodní soutěži Eustory, kde jedna z prací získala mimořádné ocenění. Příležito stně
je umožněna prezentace prací v návaznosti na spolupráci s vysokými školami, což žákům
otevírá přístup k akademickému prostředí a podporuje jejich zájem o další studium.
Žáci jsou učiteli systematicky motivováni k účasti ve vědomostních, jazykových i odborných
soutěžích, což podporuje jejich studijní motivaci i rozvoj znalostí a odborných kompetencí.
Ve školním roce 2024/2025 dosáhli dobrých výsledků zejména v okresních kolech
přírodovědných, matematických a jazykových olympiád a umístili se také v krajských
kolech dějepisné olympiády a soutěže ve španělském jazyce. Výměnné pobyty s partnerskou
školou v Maďarsku i zaměřené zahraniční exkurze rozšiřují vzdělávání o mezinárod ní
zkušenost a poskytují žákům smysluplné příležitosti k využití cizích jazyků.



                                         Závěry
Vývoj školy
– Zvýšil se počet žáků školy.
– Došlo k reorganizaci vedení školy a k částečné obměně pedagogického sboru.
– Byl založen spolek rodičů.
– Posílila se role žákovského parlamentu.
Silné stránky
– Spolupráce školy s externími partnery přispívá ke zkvalitňování materiálního zázemí.
  (1.5)
– Účinné řízení a podpora práce třídních učitelů přispívají k posilování vztahů mezi žáky,
  rodiči a školou a podpoře žákovské soudržnosti. (2.2)
– Ročníkové práce, týdenní praxe maturantů a spolupráce s vysokými školami poskytují
  žákům reálné zkušenosti z akademického i profesního prostředí a podporují jejich
  odborný rozvoj i motivaci k dalšímu studiu. (5.3)



                                            6/8
– Aktivní zapojování žáků do charitativních, komunitních a dobrovolnických aktivit,
  včetně činnosti žákovského parlamentu, rozvíjí jejich občanskou angažovano st,
  odpovědnost a sociální citlivost. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší míra profesního rozvoje pedagogů v oblasti moderních výukových metod se odráží
  v omezeném využívání diferenciace, individualizace a inovativních postupů ve výuce.
  (3.5)
– Ojedinělé využívání kooperativních forem výuky, minimální prostor pro vzájemno u
  komunikaci žáků a málo časté zapojení činností rozvíjejících kritické myšlení a práci
  se zdroji oslabují účinnost zvolených výukových strategií. (4.2)
– Omezené využívání formativního, vrstevnického a sebehodnocení snižuje příležitos ti
  žáků porozumět vlastnímu pokroku a lépe řídit své učení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit profesní rozvoj pedagogů v oblasti moderních a aktivizačních výukových metod
  a zajistit jejich systematické uplatňování včetně diferenciace a individualizace ve výuce.
– Rozšířit využívání interaktivních forem výuky a cíleně vytvářet prostor pro vzájemno u
  komunikaci žáků, podporu kritického myšlení a práci s informacemi z různých zdrojů.
– Využívat formativní zpětnou vazbu i informace o individuálním pokroku žáků
  a systematicky zapojovat sebehodnocení i vrstevnické hodnocení do výuky za účelem
  důsledného rozvoje kompetence k učení žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2024/2025 a 2025/2026 k termínu
      inspekční činnosti
 3.   Další povinná dokumentace podle § 28 školského zákona




                                            7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Mgr. Eva Karasová, školní inspektorka
 Mgr. Lenka Hůrková, školní inspektorka
 Ing. Jana Diopová, školní inspektorka
5. 12. 2025




                                          8/8
