                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIS-485/25-S
                                       Sp. zn. ČŠIS-S-101/25-S


Název                               Střední průmyslová škola stavební a Obchodní
                                    akademie, Kladno, Cyrila Boudy 2954
Sídlo                               Cyrila Boudy 2954, 272 01 Kladno
E-mail                              skola@sosik.cz
IČO                                 61 894 371
Identifikátor                       600 006 964
Právní forma                        příspěvková organizace
Zastupující                         RNDr. Václav Opatrný
Zřizovatel                          Středočeský kraj
Místo inspekční činnosti            Cyrila Boudy 2953, Kladno
                                    Cyrila Boudy 2954, Kladno
Inspekční činnost na místě          18., 19. a 20. února 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jejich souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ“), domova
mládeže (dále „DM“) a školní jídelny. Škola poskytuje vzdělávání v oborech středního
vzdělávání Stavebnictví, Technické lyceum, Ekonomické lyceum a Obchodní akademie.
Ve 20 třídách se vzdělává 563 žáků (78% naplněnost). Škola eviduje 53 žáků se speciálními
vzdělávacími potřebami a 12 s odlišným mateřským jazykem, kteří nemají jazykovou
bariéru. V DM bylo k termínu inspekční činnosti evidováno 48 ubytovanýc h
(19% naplněnost). Od inspekční činnosti v roce 2019 se výrazně zvýšil počet žáků.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2018. Koncepce rozvoje školy je
zaměřena především na oblast zkvalitnění výchovně vzdělávacího procesu, např. zaváděním
nových forem a metod výuky, na zlepšení materiálně technického zázemí školy, zejména
vybavením tříd interaktivními tabulemi. Podnětná strategie rozvoje školy klade velký důraz
na vytváření pozitivního klimatu a wellbeing ve škole s vyváženým vztahem mezi učiteli
a žáky, což náležitě rozvíjí jejich klíčové kompetence. Postupné naplňování uvedených
záměrů vyhodnocuje ředitel účelně SWOT analýzou. Zlepšila se evaluační činnost,
zpřehledněna byla klasifikační kritéria, pravidelně probíhají dotazníková šetření
v souvislosti s klimatem školy. Mezi identifikovaná rizika patří např. převládajíc í
konzervativní forma výuky.
Ředitel účelně delegoval část kompetencí na zástupce. Zřízena byla také rada ředitele,
jejímiž členy jsou i výchovní poradci a předsedové předmětových komisí. Zásadní
pedagogické, organizační a metodické záležitosti jsou pravidelně projednávány
v pedagogické radě a provozních poradách. Funkční je studentský parlament, který navrhuje
realizaci různých aktivit a zprostředkovává efektivní komunikaci mezi žáky a vedením
školy.
Vnitřní informační systém je funkčně nastaven, založený je zejména na osobním kontaktu
zaměstnanců a na elektronické komunikaci. Kontrolní a hospitační činnost ve SŠ a v DM je
realizována, vymezovány jsou většinou konkrétní závěry. Systematické přijímání opatření
ke zlepšení činnosti školy a dalšímu rozvoji pedagogické práce bylo však zazname ná no
pouze částečně.
Počet pedagogických pracovníků se od předchozí inspekční činnosti zvýšil a částečně se
obměnil. Personální podmínky se zlepšily např. ustanovením pozice koordinátora ŠVP
a uvádějícího učitele. Vzdělávání ve SŠ zajišťuje 49 učitelů včetně ředitele, z nichž
předpoklad odborné kvalifikace nesplňuje jedna učitelka. V DM působí tři vychovate lk y,
jedna z nich nesplňuje předepsanou kvalifikaci. Pedagogický tým v DM doplňuje jedna
asistentka pedagoga, ta nesplňuje předepsané vzdělání. Ředitel se prokazatelně snaží získat
odborně kvalifikované pedagogy. Plánovité další vzdělávání pedagogických pracovníků
probíhá s ohledem na potřeby školy a zájmy jednotlivých pedagogů. Prioritou zůstává
studium ke splnění kvalifikačních předpokladů těch, kterým předepsané vzdělání chybí.
Také vedení školy vhodně dbá o svůj profesní rozvoj, vzdělává se zejména v oblasti řízení.
Činnost školního poradenského pracoviště zajišťují tři kariéroví poradci, dva z nich jsou
zároveň výchovnými poradci a jeden školní metodik prevence. Celý tým účelně poskytuje
poradenství a konzultace žákům, jejich zákonným zástupcům a pedagogickým pracovníkům.
Škola správně identifikuje projevy rizikového chování, velký důraz je zároveň kladen
na jejich prevenci.
Materiální podmínky se výrazně zlepšily především v oblasti digitálních technologií.
Pořízena byla např. virtuální učebna, 3D brýle a nové počítače. Zřízeny byly další
odpočinkové zóny pro žáky. Proběhla obnova zařízení učeben. V DM byly rekonstruovány
koupelny a sociální zařízení.



                                           2/8
Finanční zdroje školy, včetně prostředků z různých projektů a programů, z doplňkové
činnosti aj., jsou efektivně vynakládány k zajištění vzdělávání v souladu se ŠVP.
Bezpečnosti a ochraně zdraví věnuje škola patřičnou pozornost stanovením pravidel
a postupů, o nichž jsou žáci prokazatelně informováni. Vstup do budovy byl v době
inspekční činnosti zabezpečen. Příčiny úrazů škola vyhodnocuje, přijímá většinou účinná
opatření, míra úrazovosti je nízká.


                         Hodnocení průběhu vzdělávání
Ve všech hospitovaných hodinách všeobecně vzdělávacích a odborných předmětů vycháze l
stanovený cíl správně z příslušných ŠVP. Výuka probíhala ve vstřícné atmosféře
s partnerským přístupem vyučujících k žákům, zaznamenány nebyly žádné kázeňské
problémy. Systematicky byly využívány poznatky žáků z reálného života nebo z jiných
předmětů. Prakticky zaměřené činnosti v odborných předmětech podporovaly rozvoj
odborných kompetencí žáků a přispívaly k naplňování profilu absolventa. Patrný byl důraz
na využití teoretického učiva v praxi. Výuka byla většinou připravená a věcně správná.
Ve třech čtvrtinách výuky však nebyly dostatečně zastoupeny kooperativní formy potřebné
k rozvoji sociálních kompetencí žáků a podporující jejich aktivní zapojení do výuky.
Zaznamenána nebyla ani diferenciace obsahu a činností vedoucích k individuálnímu rozvoji
žáků. Využito nebylo sebehodnocení či vrstevnické hodnocení k získání efektivní zpětné
vazby o míře zvládnutí učiva nebo k vyhodnocení splnění vzdělávacího cíle, což přetrvává
od předešlé inspekční činnosti. Žáci nebyli podněcováni k dialogu, který by podporoval
učení, nebyli ani vedeni k obsahově náročnější komunikaci. Pouze ojediněle byla využita
práce s informačními zdroji.
Vzdělávací strategie v hospitovaných hodinách všeobecně vzdělávacích předmětů zpravidla
vhodně rozvíjely vědomosti i dovednosti žáků. Výuka českého jazyka a literatury měla velmi
rozdílnou úroveň. Ve zdařilé výuce probíhala skupinová práce s důrazem na porozumění
textu a rozvoj analytického myšlení. Účelně byl aplikován kulturněhistorický kontext, což
většinou umožnilo žákům pochopení souvislostí probíraného učiva. Patřičně byla využita
práce s různými informačními zdroji, která účinně podporovala snahu žáků o logickou
argumentaci. V maturitních ročnících byla sice patrná důsledná systematizace učiva,
zařazení opakovacích prací bez následné zpětné vazby s ohledem na splnění zadaných úkolů
však velmi snižovalo efektivitu výuky. Ve dvou třetinách výuky cizích jazyků (anglické ho,
německého a francouzského) byly uplatněny formy a metody práce, které většinou
podněcovaly aktivitu žáků. Zaznamenané činnosti žáků i poslechové texty rodilých mluvč í
přispívaly k účelnému rozvíjení cizojazyčných kompetencí a jazykové gramotnosti
odpovídající věku žáků. Příležitostí ke zlepšení je však aktivní komunikace žáků
v příslušném jazyce. Čtvrtina hospitované výuky matematického vzdělávání podporovala
logické uvažování žáků. Ti byli účinnými postupy vedeni k vyvozování postupu výpočtu.
Při řešení úloh bylo účelně postupováno od jednodušších ke složitějším zadáním.
Předkládané úlohy umožňovaly žákům uplatnit alternativní postupy řešení, což mnozí
aktivně využívali. V převládající frontální výuce v dalších hodinách nebyly dostatečně
využity aktivizační a motivační didaktické postupy, což vedlo k její jednotvárnosti.
Zaznamenán nebyl ani souvislejší projev žáků v návrhu nebo obhajobě jejich řešení či
ve zdůvodňování.
Přírodovědné vzdělávání probíhalo v účelně vybavených laboratořích, v nichž žáci činorodě
vypracovávali zadané úkoly. Zaznamenáno bylo zejména upevňování získaných poznatků
z teoretické výuky. Při práci ve skupinách byli žáci dostatečně aktivizováni, zároveň byli
vedeni ke správnému používání odborné terminologie a k smysluplné práci s laboratorními


                                           3/8
pomůckami. Praktické ověření teoretických poznatků účelně motivovalo žáky v jejich
procesu učení. Přínosnost výuky biologie však snižovala frontální forma opakování učiva,
na níž většina žáků neparticipovala. Účinnější zapojení žáků do výuky bylo patrné
při zkoumání biologického vzorku pomocí mikroskopu. Výuka fyziky se vyznačova la
kolísavou efektivitou ve vztahu k cíli a struktuře hodiny a spektru používaných výukovýc h
metod. Výuka technické fyziky využívající frontálně vedený výklad v kombinaci
se samostatnou prací žáků byla účelná, názornost v ní byla podpořena digitální ukázkou
praktického využití probíraného učiva. To náležitě přispívalo k jeho pochopení.
V hospitované výuce odborných ekonomických předmětů převažoval přehledný
a srozumitelný výklad s využitím připravených příkladů a zadání na pracovních listech.
Ve výuce práva byla příkladně využita aktivizace žáků při rozdělení rolí v prožitkové m
učení. To účelně přispívalo k osvojení a aplikaci odborné terminologie. V hodinách
informačních a komunikačních technologií byla správně využita didaktická technika, což
efektivně podporovalo názornost. Konkrétní příklady přispívaly k přínosnému procesu učení
a k práci s chybou. Žáci rovněž prokazovali velmi dobré znalosti při programová ní
webových stránek. V části hospitovaných hodin byla efektivita pozitivně ovlivněna realizac í
skupinových prací s patřičným využitím jejich kooperačních činností. V další části výuky
však chyběla vyšší názornost, což nepřispívalo k náležitému pochopení učiva. Převládajíc í
aktivní role vyučujících v polovině hodin vedla k pasivitě většiny žáků. Vlastní dedukce
poznatku samotnými žáky a jejich zaměření na složitější problémové otázky nebylo
zaznamenáno.
Ve výuce odborných předmětů stavebního zaměření převládala frontální výuka založená
na srozumitelném a přehledně strukturovaném výkladu učitele. Na podněcující otázky
vyučujících reagovali však většinou jen jednotlivci. Spontánní zapojení žáků do diskuse
s vyučujícími bylo spíše výjimkou. Přibližně ve třetině výuky výklad zabral téměř celou
vyučovací hodinu, což se v jejím závěru projevovalo nižší soustředěností či pasivitou žáků.
Účelná aktivizace byla zaznamenána při prostřídání výkladu např. s prezentací skupinové
práce žáků. Pozitivem výuky bylo důsledné uplatnění zásady názornosti prostřednictvím
počítačových prezentací, videoukázek, modelů či vzorků materiálů aj. Návštěva stavby
vhodně umožňovala propojit výklad učitele s ukázkou reálného průběhu stavebních prací.
Při výpočtech bylo dbáno na upevnění dovednosti správně použít vzorce s pomocí vlastníc h
poznámek a příslušných tabulek. Výuka zaměřená na odborné kreslení a konstrukční cvičení
účelně přispívala k rozvíjení představivosti žáků. Převažující podíl samostatné práce žáků
zvyšoval její efektivitu. Vyučující se podle potřeby žákům věnovali, zohledňovali jejich
tempo i míru osvojených znalostí či manuálních dovedností. Tomu napomáhala i tandemová
výuka využitá v jedné z vyučovacích hodin. Zdařile byli žáci podporováni při práci
s odborným softwarem, při které byli účelně vedeni k logickému myšlení a uvažová ní
o stavebních konstrukcích v potřebných souvislostech.
Esteticky podnětné prostředí DM a nabídka různých volnočasových aktivit a kroužků účelně
přispívají k osobnostnímu i profesnímu růstu žáků.


                          Hodnocení výsledků vzdělávání
Míru osvojení výstupů příslušných ŠVP škola ověřuje zejména různými druhy písemného
a ústního zkoušení a hodnocením výstupů samostatných i skupinových prací žáků. Výsledky
vzdělávání žáků škola hodnotí klasifikací. Průběžné informace o prospěchu jsou žákům
i jejich zákonným zástupcům operativně dostupné elektronicky. Další informace jsou
předávány při třídních schůzkách, osobních jednáních, e-mailem atp.



                                            4/8
V průběhu vzdělávání dosahují žáci dobrých výsledků. Na konci školního roku 2023/2024
prospělo více než 97 % žáků (cca 17 % s vyznamenáním). Patrné byly mezioborové rozdíly.
V oborech Technické lyceum a Ekonomické lyceum prospěli všichni žáci, v Obchodní
akademii podíl neprospívajících činil necelá 2 % a v oboru Stavebnictví cca 6 %. Tomu
odpovídá i dosažený průměrný prospěch – v Ekonomickém a Technickém lyceu
a v Obchodní akademii se pohyboval kolem 1,8–1,9, ve Stavebnictví činil cca 2,3.
Obdobných výsledků a mezioborových rozdílů bylo dosaženo také ve školním roce
2022/2023.
Ve skupině všeobecně vzdělávacích předmětů vykazují žáci slabý (hodnocení stupněm
dostatečný) nebo nedostatečný prospěch v matematice (cca pětina žáků). V odborných
předmětech patří k náročnějším zejména odborné předměty oboru Stavebnictví, např.
pozemní stavitelství nebo stavební konstrukce (cca čtvrtina žáků se slabým či nedostatečným
prospěchem).
Celková absence činila ve školním roce 2023/2024 cca 122 hodin na žáka, bez výraznějš íc h
rozdílů mezi jednotlivými obory vzdělání. Ve srovnání se školním rokem 2022/2023
(116 hodin na žáka) se jedná o mírný nárůst. Příznivý je vývoj neomluvené absence, která
je nízká a meziročně se snížila z cca 0,27 na 0,14 hodiny na žáka. Neomluvenou absenci
vykazují jen jednotlivci a zpravidla se jedná o nízký počet hodin neomluvené absence
u konkrétního žáka. Z podrobných výsledků za rok 2023/2024 je zřejmé, že neomluve ná
absence je u většiny žáků přechodnou záležitostí, pokud se vyskytne v prvním pololetí,
v druhém pololetí se již u stejných žáků neopakuje.
Ve školním roce 2023/2024 nebylo třeba hodnotit chování žáků sníženým stupněm,
ve školním roce 2022/2023 byl počet žáků se sníženým stupněm z chování zanedbatelný.
Počet uložených kázeňských opatření byl ve školním roce 2023/2024 nízký, jednalo se
zpravidla jen o napomenutí nebo důtky třídního učitele za neomluvené hodiny či méně
závažné prohřešky. Počet pochval a ocenění výrazně převyšoval počet kázeňských opatření.
Žáci jsou motivačně odměňováni zejména za dobré studijní výsledky či reprezentaci školy.
Vysokou úspěšnost vykazují žáci nejen v průběhu, ale i při ukončování vzdělávání maturitní
zkouškou (dále „MZ“). V období posledních pěti let 2020–2024 byla hrubá neúspěšnost
(podíl žáků zkoušku nekonajících nebo u zkoušky neúspěšných z přihlášených žáků)
ve společné části MZ u Ekonomického a Technického lycea vždy nižší, než je republikový
průměr ve srovnatelné skupině oborů vzdělání. Obdobně se daří žákům lyceí i v profilo vé
části MZ. Celkově tak v lyceích škola dosahuje u MZ výborných výsledků. Úspěšní bývají
také žáci oboru Obchodní akademie. Jejich hrubá neúspěšnost ve společné části MZ byla
ve čtyřech z výše uvedených pěti let nižší než srovnatelný celorepublikový průměr,
v jednom roce se pohybovala kolem tohoto průměru. U oboru Stavebnictví byla hrubá
neúspěšnost ve společné části MZ mírně vyšší než srovnatelný celorepublikový průměr
ve čtyřech z výše uvedených pěti let. Z podrobné analýzy výsledků je zřejmé, že důvodem
je ve většině případů nekonání MZ pro neprospěch na konci maturitního ročníku, nikoli
neúspěch u MZ.
Dobré vstupní vzdělávací předpoklady spolu s nízkou absencí vytvářejí předpoklady pro
výše uvedenou úspěšnost žáků v průběhu i při ukončování vzdělávání MZ. To se příznivě
projevuje i ve vysokém podílu žáků, kteří za standardní dobu vzdělávání danou přísluš ným
vzdělávacím programem úspěšně zakončí vzdělávání MZ. Např. u maturitních ročníků 2023
a 2024 získalo MZ u lyceí v průměru více než 95 % žáků, kteří v příslušném prvním ročníku
(2019/2020, resp. 2020/2021) zahájili vzdělávání. U oboru Obchodní akademie obdobný
podíl činil cca 92 %, u Stavebnictví pak cca 78 % žáků příslušného prvního ročníku.



                                           5/8
Žáci školy prokazují dobré výsledky rovněž v řadě sportovních turnajů, předmětových
olympiádách i profesně zaměřených soutěžích, např.ve finanční gramotnosti, v psaní
na klávesnici. Aktivní účast školy v řadě projektů účelně podněcuje utváření vhodných
podmínek k realizaci ŠVP. K rozvoji jazykových i sociálních kompetencí žáků přispívá
účast na zahraničních pobytech. Podrobné informace o těchto aktivitách jsou pravidelně
zveřejňovány ve výroční zprávě o činnosti školy a na jejích webových stránkách.
Vychovatelky v domově mládeže poskytují ubytovaným účinnou individuální podporu
v nabídce zájmových činností s kulturním, rukodělným a sportovním zaměřením.


                                         Závěry
Vývoj školy
   –   Od inspekční činnosti v roce 2019 se výrazně zvýšil počet žáků střední školy.
   –   Materiální podmínky se výrazně zlepšily především v oblasti digitálních technologií.
   –   Počet pedagogických pracovníků se od předchozí inspekční činnosti zvýšil
       a částečně se obměnil. Personální podmínky se zlepšily např. ustanovením pozice
       koordinátora školního vzdělávacího programu a funkce uvádějícího učitele.
   –   Zlepšila se evaluační činnost, zpřehledněna byla klasifikační kritéria, pravidelně
       probíhají dotazníková šetření v souvislosti s klimatem školy.
   –   Část nedostatků z předchozí inspekční činnosti byla odstraněna, přetrvává
       nedostatečná diferenciace výuky a chybí efektivní sebehodnocení a vrstevnické
       hodnocení žáků.
Silné stránky
   –   Aktivní účast školy v řadě projektů účinně podněcuje utváření vhodných podmínek
       k realizaci školních vzdělávacích programů. (1.2)
   –   Prakticky zaměřené činnosti v odborných předmětech podporují rozvoj odborných
       kompetencí žáků a účelně přispívají k naplňování profilu absolventa. (4. 1)
   –   Výborných výsledků při ukončování vzdělávání maturitní zkouškou dosahuje škola
       v oborech vzdělání Ekonomické lyceum a Technické lyceum. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  –    Žáci nebyli dostatečně vedeni k využívání informačních zdrojů při řešení úloh
       (4.2)
  –    Ve výuce nebyla zaznamenána diferenciace učiva, žáci si nemohli vybírat z úloh
       s odlišnou kognitivní náročností. Sebehodnocení a vrstevnické hodnocení práce podle
       předem známých kritérií se vyskytovalo v nedostatečné míře. (4.3)
  –    Žáci nebyli cíleně podněcováni k dialogu podporujícímu učení, nebyli ani vedeni
       k obsahově náročnější komunikaci. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy



                                            6/8
   –   Vést žáky k využívání informačních zdrojů a k slovní prezentaci získaných informac í
       z různých zdrojů a v různých formách.
   –   Zaměřit se na diferenciaci výuky dle schopností žáků, využívat úlohy s odlišnou
       kognitivní náročností.
   –   Zařadit do výuky kvalitní sebehodnocení a vrstevnické hodnocení vzhlede m
       k vlastnímu učení a vyhodnocování cílů hodin.
   –   Podněcovat žáky k dialogu či k cílené diskusi a podporovat jejich souvislé
       vyjadřování včetně obsahově náročnější komunikace.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.    Základní dokumenty školy (zřizovací listina, výpis z rejstříku škol a školských
       zařízení, potvrzení ve funkci ředitele), stav k termínu inspekční činnosti
 2.    Dokumentace k řízení a kontrole, školní rok 2023/2024 a 2024/2025 k termínu
       inspekční činnosti
 3.    Smlouvy o zajištění praktického vyučování – školní rok 2024/2025 (vzorek)
 4.    Další dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Karasová, školní inspektorka, vedoucí inspekčního týmu
 Ing. Pavel Čámský, školní inspektor


                                            7/8
 Ing. Vladimíra Hokešová, školní inspektorka
 Ing. Jana Diopová, školní inspektorka
 Bc. Jana Jungerová, kontrolní pracovnice
20. března 2025




                                          8/8
