                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1765/21-T


Název                                Bezpečnostně právní akademie Ostrava, s. r. o.,
                                     střední škola
Sídlo                                Sládečkova 393, 715 00 Ostrava-Michálkovice
E-mail                               sekretarka@bpaostrava.cz
IČ                                   25370294
Identifikátor                        600017729
Právní forma                         společnost s r.o.
Zastupující                          Mgr. Ctirad Skopal
Zřizovatel                           Mgr. Josef Krysta
Místo inspekční činnosti             Sládečkova 393, 715 00 Ostrava-Michálkovice
Termín inspekční činnosti            7. 12. 2021 − 10. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Bezpečnostně právní akademie Ostrava, s.r.o., střední škola (dále „škola“) vykonává činnost
střední školy. Ve školním roce 2021/2022 měla v denní formě vzdělávání 223 žáků ve dvou
oborech vzdělání: Bezpečnostně právní činnost (219 žáků) a Veřejnosprávní činnost (4 žáci).
Od školního roku 2020/2021 již škola nepřijímá žáky do oboru Veřejnosprávní činnost. Žáci
byli zařazeni do 8 tříd, jejichž průměrná naplněnost činila 27,9 žáka na třídu. Škola
identifikovala 15 žáků se speciálními vzdělávacími potřebami a dva žáky s odlišným
mateřským jazykem.



                         Hodnocení podmínek vzdělávání
Škola má vypracovanou koncepci dalšího rozvoje, která v jednotlivých oblastech výchovně
vzdělávacího procesu stanovuje srozumitelné cíle, které jsou v souladu se zásadami
vzdělávání a s přípravou žáků na jejich uplatnění v praxi a v dalším vzdělávání. Vize a cíle
jsou formulovány s otevřeností k trendům ve vzdělávání. Na vypracovanou koncepci
navazují dílčí dokumenty na daný školní rok. V koncepci spatřujeme nedostatky v účinně
nastavených mechanismech pro úspěšné ukončování studia včetně pravidelné docházky do
školy. Školní vzdělávací programy reagují na aktuální změny vycházející z potřeb školy
a z podnětů ze strany spolupracujících sociálních partnerů vedoucích k širšímu uplatnění
absolventů v dalším vzdělávání i praktickém životě.
Důležité dokumenty a opatření týkající se vzdělávací činnosti školy projednává ředitel školy
pravidelně s pedagogickou radou. K organizaci vzdělávání přispívá šest předmětových
komisí, které se podílejí např. na vyhodnocování plnění vzdělávacích programů, případných
návrzích jejich změn, sjednocování požadavků na hodnocení žáků, analýze výsledků
vzdělávání žáků a na organizování soutěží a prezentaci školy veřejnosti. Ředitel školy má
snahu způsobem řízení utvářet dobré vnitřní klima a vztahy mezi vedením, učiteli i žáky.
Organizační struktura je funkční, způsob řízení, plánování, přenosu informací a kontroly
umožňují realizaci vzdělávacích programů a koncepčních záměrů pro poskytování
vzdělávání a zkvalitňování jeho podmínek.
Ve škole pracuje stabilní tým pedagogů, složený převážně z odborně kvalifikovaných učitelů
a odborníků z praxe a částečně z pedagogů doplňujících si potřebné vzdělání stud iem.
Při inspekčních hospitacích nebyl zjištěn negativní vliv chybějící kvalifikace na průběh
výuky, a to zejména v odborných bezpečnostně právních předmětech, kde chybějíc í
pedagogické vzdělání bylo vyváženo bohatými profesními zkušenostmi, které poskytují
záruku vysoké odborné úrovně výuky. Začínajícím pedagogickým pracovníkům je
poskytována účinná podpora formou metodického vedení a konzultací s přiděleným
uvádějícím učitelem, vedením školy a s učiteli stejných nebo oborově blízkých předmětů.
Personální podmínky školy umožňují plnit výchovně vzdělávací cíle na požadované úrovni.
Ředitel vytváří s přihlédnutím k zájmu jednotlivců a potřebám školy podmínky pro další
vzdělávání pedagogických pracovníků. Prioritami, kromě zvyšování kvalifikovanos ti
pedagogického sboru, je realizace školení zaměřených na distanční metody vzdělává ní,
témata týkající se maturitních zkoušek a školského managementu pro členy vedení školy.
Při organizování projektových dnů zaměřených na odborné činnosti v rámci oboru
bezpečnostně právní činnost dochází k výměně zkušeností také s odborníky z praxe, kteří se
podílejí na výuce žáků. Při inspekčních hospitacích byl zaznamenán pozitivní přínos dalšího
vzdělávání a sebevzdělávání pedagogů na kvalitu výuky, zejména v odborných předmětech.



2021/2022                                    2
Záměry dalšího rozvoje školy jsou naplňovány také v oblasti materiálních podmínek
vzdělávání. Ve škole je pro vyučování k dispozici dostatek učeben, jejichž vybavení
se postupně koncepčně zlepšuje, zejména v oblasti vybavení prostředky informač níc h
a komunikačních technologií. Materiální zázemí pro speciální tělesnou výchovu bylo již při
předchozí inspekční činnosti hodnoceno jako nadstandardní a nadále bylo zkvalitně no
pořízením dalších učebních pomůcek. Žáci školy mají k dispozici dvě tělocvičny v budově
školy, dále využívají hřiště Sboru dobrovolných hasičů Michálkovice a tělocvič nu
vybavenou pro výcvik bojových sportů tělovýchovné jednoty Ostrava na Varenské ulici. Na
pozemku školy je k dispozici antukové hřiště pro míčové sporty, které čeká celková
rekonstrukce. Bezpečnostní příprava je materiálně zajištěna na požadované úrovni. Výuka
obsahového okruhu Prevence a odhalování kriminality probíhá v odborné učebně, která
poskytuje prostor pro praktické činnosti žáků, umožňuje větší názornost a atraktivnost
výuky, lepší osvojení probíraného učiva a odborných vědomostí a jejich aplikaci v praxi.
V období distanční výuky škola využívala vlastní vzdělávací aplikaci, což umožnilo velmi
rychle spustit asynchronní a synchronní výuku. Učitelé a žáci velmi dobře tuto aplikaci
ovládali a v období distanční výuky ji rozšiřovali dle svých potřeb a aktivně ji využíva jí
i nadále v období prezenční výuky. Aplikace obsahuje studijní podklady ke všem
předmětům, mezi její funkce patří i možnost zadávání klasifikovaných testů. Učitelé a žáci
komunikovali pomocí školních mailových účtů, dle platných opatření byly organizo vá ny
i osobní konzultace. Učitelé s žáky vedli rovněž videokonference, jejichž organizování bylo
rovněž implementováno přímo do webové aplikace, a to včetně evidence účasti žáků.
Vzhledem k profilaci absolventa spočívající ve vyšší fyzické náročnosti na žáky škola řeší
úrazovost žáků. Ve spolupráci s osobami odborně způsobilými v oblasti prevence rizik
a požární ochrany byla nastavena preventivní opatření, jejichž účinnost byla pravidelně
vyhodnocována. Žáci jsou průběžně upozorňováni na možná bezpečnostní rizika při
vzdělávání ve škole i mimoškolních akcích.
Žáci jsou do života a chodu školy zapojeni také prostřednictvím žákovského parlamentu.
Zástupci tříd projednávají podněty získané od svých spolužáků, které jsou předkládány
řediteli k vyjádření. Činnost parlamentu přispívá k vytváření dobré atmosféry ve škole.
Nezanedbatelným přínosem pro celkový rozvoj žáků je získávání občanských
dovedností - schopnosti vyjádřit svůj názor, spolupracovat, respektovat práci druhých apod.
Hlavním zdrojem financování školy je dotace ze státního rozpočtu pro soukromé školy
a úplata za vzdělávání žáků (školné). Školní stravování je zabezpečeno smluvně.

                          Hodnocení průběhu vzdělávání
Průběh vzdělávání byl sledován ve všeobecně vzdělávacích i odborných předmětech.
Převažujícími společnými rysy sledované výuky byla zejména vstřícná komunikace mezi
žáky a pedagogy, přátelské klima, korektní partnerský přístup pedagogů k žákům, které
vytvářely ve výuce dobrou pracovní atmosféru, výrazná snaha pedagogů o rozvoj
osobnostních a odborných kompetencí žáků a funkční propojování teorie a praxe v odborné
výuce.
Sledovaná výuka českého jazyka a literatury, dějepisu a občanské nauky byla vedena odborně
správně. Převládala frontální metoda výkladu, řízeného rozhovoru a samostatné práce žáků,
která však poskytovala málo prostoru pro jejich aktivizaci. K účelnějšímu využití výukové
jednotky by přispělo zařazování cílenějšího vyhledávání a řešení problémů, procvičování
samostatného souvislého jazykového projevu a podpora rozvoje čtenářské gramotnosti.




2021/2022                                   3
Dominantní role učitele ve většině vyučovacích hodin neumožňovala dostatečnou podporu
rozvoje komunikativních schopností a jazykových dovedností žáků. Téměř ve
všech hodinách žáci pracovali s texty, pod vedením vyučujících byli při řízeném rozhovoru
vedeni k rozboru uměleckých i neuměleckých textů. Komunikace mezi učitelem a žáky
probíhala většinou formou otázek učitele a stručných odpovědí žáků. Náročnější
komunikaci, jejímž prostřednictvím žáci rozvíjeli schopnost argumentace, byla vyžadována
ve výuce občanské nauky. Cílená diferenciace zadávaných úkolů podle individuálníc h
schopností žáků zaznamenána nebyla. Didaktická technika ani jiné prostředky vedoucí
k větší názornosti učiva nebyly využity vůbec nebo jen minimálně. Vyučující jen v malé míře
poskytovali žákům zpětnou vazbu využitelnou k dalšímu učení. Závěrečné hodnocení formou
rekapitulace probraného učiva se vyskytlo ve zhruba polovině sledovaných hodin, ale
hodnocení práce žáků v závěru hodin, jejich sebehodnocení nebo vzájemné hodnocení
prováděno nebylo.
Ve sledované výuce cizích jazyků vyučující prokazovali kvalitní znalost jazyka, převažovala
klidná pracovní atmosféra podporující proces učení, byla patrná vzájemná důvěra mezi
učiteli a žáky. Vzdělávání probíhalo výhradně v cizím jazyce, český jazyk byl využit pouze
k upřesnění pokynů a významu nově probíraných slov. Převažovala frontální výuka
s převažující rolí učitelů a s upřednostňováním výkladu učiva v kombinaci s řízeným
dialogem, kdy žáci jednotlivě odpovídali na frontálně podanou otázku učitelem. Ve
vyučovacích hodinách byly v malé míře využívány jiné formy výuky, zejména ty, které by
rozvíjely komunikativní kompetence žáků a stimulovaly náročnější způsob vyjadřování.
Většinou scházela cílená diferenciace učiva dle schopností a potenciálu žáků.
V hospitovaných hodinách matematiky vyučující věnovali hlavní prostor výkladu
a procvičování učiva, pracovali s celým spektrem nadání žáků. Učivo bylo uspořádáno
systematicky, v logické návaznosti. Hodiny byly vhodně strukturované, byla bezchybně
používána odborná terminologie a symbolika. Pozitivem hospitované výuky, která
významně přispívala k její kvalitě, byla vysoká odborná úroveň, přiměřená náročnost, práce,
tvůrčí komunikativní klima a vzájemný vstřícný vztah mezi pedagogy a žáky. Učitelé dobře
pracovali s chybou a poskytovali žákům průběžnou zpětnou vazbu. Nechyběla závěrečná
rekapitulace probraného učiva včetně hodnocení práce žáků učitelem. Ve sledovanýc h
hodinách se nevyskytlo sebehodnocení nebo vzájemné hodnocení žáků.
Sledované hodiny odborných bezpečnostně právních předmětů měly výbornou úroveň.
Výuka byla vedena zkušenými učiteli, kteří jsou pro žáky přirozenými autorita mi
s dlouholetými zkušenostmi ve svém oboru. Pozitivním rysem všech hospitovaných hodin
byl evidentní zájem a ochota pedagogů předávat své znalosti a bohaté praktické zkušenosti,
efektivní využití různých metod a forem výuky. Vyučovací hodiny probíhaly převážně
interaktivním způsobem, při výkladu byly vhodně uplatňovány dříve osvojené vědomosti
a dovednosti žáků a vyučující dbali na pochopení učiva všemi žáky. V hodinách byl kladen
důraz na užívání příslušné odborné terminologie a na samostatné vyvozování souvislos tí
a poznatků. Příkladná logická uspořádanost učiva a názornost výuky měla příznivý dopad
na motivaci žáků. Vytvářením problémových situací je žákům dáván prostor pro rozvoj
myšlení a aplikování nabytých vědomostí. Výklad učiva byl veden jasně a srozumite lně,
nové pojmy byly zařazovány do již známých souvislostí. Průběh vzdělávání reflektova l
osobnostní a studijní předpoklady žáků.
Sledované hodiny ekonomicky zaměřených předmětů byly vyučujícími dobře organizač ně
připraveny. Výuka byla vedena věcně a odborně správně. Někteří žáci se aktivně zapojovali,
o svých zkušenostech a poznatcích vedli diskuzi s vyučujícími. Vyučující kladli důraz na
využívání příslušné terminologie, na logické uchopení a praktické řešení problémů



2021/2022                                   4
a důsledně vybízeli žáky k aplikaci osvojeného učiva do reálné praxe. Prostředky didaktické
techniky byly účelně pedagogy využity. Převládající formou byla frontální výuka, vhodně
doplněná samostatnou prací žáků. V části hodin byla zaznamenána nižší míra diferenc iace
zadávaných úkolů podle individuálních schopností jednotlivců. Průběžné hodnocení práce
poskytovalo žákům účelnou zpětnou vazbu o úspěšnosti jejich činností.
Ve sledovaných hodinách přírodovědných předmětů a informačních technologií zvolené
postupy a formy podporovaly rozvoj žáků a byly vhodně nastaveny vzhledem k obsahu učiva
i stanoveným cílům. Výuka byla pro žáky motivující a byla propojena s běžnými situacemi
ze života. Žáci dovedli pracovat s informacemi poskytnutými vyučujícími a obratně
využívali vědomosti získané v předchozích hodinách. Učitelé rozvíjeli schopnosti žáků
porozumět zadání úkolu, dohlíželi, zda žáci efektivně pracují, a v průběhu vyhodnocova li
jejich samostatné úsilí při zpracování úkolů. Bylo patrné propojení teorie s příklady z praxe,
žáci s vyučujícími diskutovali, pracovali samostatně nebo ve dvojicích na zadaných úkolech.
Potenciál moderní didaktické techniky, která byla ve třídách k dispozici, byl vyučujíc ími
využíván v souvislosti s cílem výuky. Na koncích většiny hodin vyučující věnovali jen
malou pozornost formativnímu hodnocení, sebehodnocení žáků a shrnutí učiva.
Přírodovědná gramotnost je rozvíjena zejména v rámci projektových dní, v kriminalistické
biologii a kriminalistické chemii. Žáci zpracovávají projekt s konkrétními výstupy (protokol,
fotografická dokumentace, znalostní test). Pomůcky pro rozvoj přírodovědné gramotnosti se
pravidelně obměňují s ohledem na technologický pokrok.
Výuka tělesné výchovy a speciální tělesné výchovy je realizována v obou tělocvičnác h.
Sledovaná výuka košíkové, juda a sebeobrany byla vhodně uzpůsobena prostorovým
možnostem školy. Učitelé využívali výukové metody názorně demonstrační a dovednostně
praktické, vysvětlování probíhalo formou slovní instrukce a osobním uvědoměním si
správnosti provedení nacvičovaného pohybu. Konkrétní formy práce byly vhodně využívá ny
v závislosti na specifice jednotlivých sportovních odvětví. Příznivá pracovní atmosféra,
aktivita, zápal a ukázněnost žáků přispívaly k rozvoji jejich dovedností i osobnosti. Průběžné
hodnocení zvládnutí úkolů žáky a jejich závěrečné hodnocení učitelem mělo příznivý dopad
na jejich motivaci. Účinnost zpětné vazby zvyšovalo většinou účelně využívané vzájemné
hodnocení a sebehodnocení žáků. Činnosti byly efektivně organizovány k zapojení všech
přítomných žáků, respektovány byly jejich aktuální fyzické schopnosti a předpoklady.
Výuka probíhala s důrazem na bezpečnost jednotlivců i celé skupiny žáků. Škola pravidelně
pořádá pro obor bezpečnostně právní činnost lyžařský, horolezecký, branný a střelecký kurs,
které jsou součástí školního vzdělávacího programu.
Péče o žáky se speciálními vzdělávacími potřebami spočívá ve včasné identifik ac i
individuálních vzdělávacích potřeb, pravidelné spolupráci se školskými poradenskými
zařízeními a zejména v realizaci doporučených podpůrných opatření. Na základě zpětné
vazby získané od pedagogů jsou přijímána konkrétní opatření zvyšující účinnost podpory.

                          Hodnocení výsledků vzdělávání
Škola systematicky sleduje výsledky vzdělávání žáků jak za jednotlivá klasifikační období,
tak výsledky maturitních zkoušek. Projednávány jsou na poradách vedení a v pedagogické
radě. Výsledky klasifikace za poslední tři školní roky vykazují snížení podílu žáků, kteří na
konci školního roku neprospěli (cca z 8 % na 4,6 % žáků). Ve školním roce 2020/2021
prospělo s vyznamenáním 34 žáků a neprospělo 11 žáků. Tyto výsledky byly negativně
ovlivněny zejména vysokou absencí. Dle analýzy vedení se jedná o neprospívající žáky, kteří
posléze odcházejí z důvodu nevhodného výběru oboru vzdělávání. Výsledky maturitníc h
zkoušek ve stejném období naopak vykazují mírné zhoršení (podíl neprospívajících žáků se


2021/2022                                     5
pohyboval mezi 10 % až 24 %). Dlouhodobě nejméně úspěšným maturitním předmětem ve
škole ve srovnání s průměrnými republikovými výsledky stejné skupiny oborů vzdělání je
český jazyk a literatura. Škola se tímto problémem zabývala, jako opatření ke zlepšení
úspěšnosti maturitních zkoušek byla zavedena dělená výuka českého jazyka a volite lné
předměty cvičení z anglického jazyka a z matematiky ve 4. ročníku. Tato opatření se zatím
jeví jako nedostatečně účinná. Žákům ohroženým školní neúspěšností nabízejí pedagogové
skupinové i individuální konzultace, které však nejsou systematicky využívané.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při neomluvené absenci). Dlouhodobě se škola potýká s problémem vysoké omluve né
i neomluvné absence, která souvisí s přísně nastavenými pravidly ve školním řádu.
Zaznamenané projevy problémového chování žáků jsou řešeny třídními učiteli bez účasti
školního poradenského pracoviště, chybí jednotná školní metodika k řešení absence žáků.
Snížená známka z chování byla udělená 27 žákům, všem za neomluvenou absenci. Snižovat
vysokou absenci se škole trvale nedaří.
Ve škole působí školní poradenské pracoviště ve složení výchovný poradce a metodik
prevence. Výchovný poradce koordinuje práci žáků se speciálními vzdělávacími potřebami,
seznamuje vyučující s potřebou podpůrných opatření a způsobem práce s jednotlivými žáky,
poskytuje individuální konzultace žákům. Metodik prevence koordinuje plnění preventivní
strategie školy. Škola aktivně pomáhá vytvářet pozitivní klima a dobré vztahy v nových
třídních kolektivech a efektivně předchází možným obtížím při přechodu žáků ze základního
na střední vzdělávání. Na podporu prevence rizikového chování se žáci během roku účastní
řady tradičních a osvědčených akcí, které pořádají hlavní partneři školy (Policie ČR,
Městská policie,       Hasičský záchranný      sbor Ostrava, Český červený kříž,
pedagogicko-psychologická poradna, Ostravská univerzita). Spolupráce s uvedenými
partnery má pozitivní vliv na osobnostní a odborný rozvoj absolventů školy. Školní
poradenské pracoviště však účinně nepracuje s žáky ohroženými školní neúspěšností a těmi,
kteří pravidelně vykazují vysokou absenci. Tuto činnost nekoordinuje s třídními učiteli
a ponechává ji v jejich kompetenci. Vzhledem k chybějící strategii práce s žáky s velkou
absencí a ohroženými školním neúspěchem nejsou vzdělávací činnosti pedagogů s těmito
skupinami žáků systematicky koordinované.
Škola své aktivity prezentovala na Dnech otevřených dveří, účastnila se rovněž on-line
veletrhů středních škol. Prezentace probíhala i formou inzerátů na vybraných webových
stránkách i v odborných katalozích, facebooku a instagramu. Velká pozornost je věnována
přímému kontaktu se základními školami, a to jednáním s řediteli, výchovnými poradci
a přímými besedami s žáky 9. tříd. Počet uchazečů o studium již dlouhodobě převyšuje počet
přijímaných uchazečů. Škole se daří s úspěchem realizovat projekt Rozvoj výuky na BPA
Ostrava v rámci Šablon (projekt se věnuje těmto oblastem: personální podpora, osobnostně
sociální a profesní rozvoj pedagogů a mimoškolní a rozvojové aktivity) a je partnerem
v projektu Digitální a virtuální vzdělávání. Ve školním roce 2020/21 se rozvíjela spolupráce
s hlavními partnery školy, mezi něž lze dlouhodobě považovat zejména instituce a firmy
z regionu, jejichž činnost souvisí se vzděláváním ve škole. Spolupráce se zaměřuje
především na realizaci odborné praxe, exkurzí, besed, ale také součinnost při pořádání
významných akcí. V oblasti bezpečnostně právního vzdělávání lze za hlavní partnery
považovat především jednotlivé složky a útvary Policie ČR a Městské policie Ostrava
(kynologický oddíl, jízdní oddíl, centrum tísňového volání, centrála kamerového systému
Městské policie), dále pak Vazební věznici Ostrava, Krajský soud v Ostravě či Hlavní
báňskou záchrannou stanici. Škola prohlubuje spolupráci s bezpečnostní agenturou


2021/2022                                    6
ČECHYMEN. Žáci oboru veřejnosprávní činnost si prakticky ověřují své dovednosti
a znalosti u firem a institucí, které jim nabízejí možnost realizace odborné praxe. Jedná se
zejména o veřejnosprávní instituce, případně peněžní ústavy či kanceláře. Mezi hlavní
partnery v oblasti vzdělávání lze považovat Bezpečnostně právní akademie v Brně, Plzni,
Malých Svatoňovicích a Praze, ale také vysoké školy – Univerzitu obrany v Brně a Vysokou
školu báňskou Fakultu bezpečnostního inženýrství. Sledování dalšího uplatnění absolventů
škola realizuje prostřednictvím on-line dotazníků, problémem je nízká návratnost
vyplněných dotazníků.
Žáci školy dosahují sportovních úspěchů zejména v oblasti bojových sportů, a to jak na
národní, tak mezinárodní úrovni.



                                         Závěry
Vývoj školy
- V období od minulé inspekční činnosti konané ve školním roce 2014/2015 došlo
  k redukci vzdělávacích oborů, škola se cíleně zaměřuje na jeden profilový obor
  Bezpečnostně právní činnost. Vedení školy systematicky rozšiřuje vlastní webové
  aplikace, které jsou využívány v době presenční i distanční výuky, a dochází
  k modernizaci materiálních podmínek, zejména pro výuku odborných předmětů. Škola se
  aktivně zapojuje do projektů financovaných ze strukturálních fondů.
- Vedení školy se podařilo částečně reflektovat na závěry poslední inspekční činnosti
  týkající se oblasti řízení pedagogického procesu, bezpečnosti a materiálně-technick ýc h
  podmínek výuky. Nedostatky související s metodikou výuky, především ve všeobecně
  vzdělávacích předmětech, přetrvávají.

Silné stránky
- Systematicky rozvíjené a oboustranně přínosné partnerské vztahy s firmami, jejichž
  činnost souvisí se vzděláváním ve škole (bezpečnostně právní činností) se pozitivně
  promítají do kvality odborného vzdělávání.
- Funkční propojování teorie a praxe v odborné výuce vytváří podmínky pro úspěšné
  uplatnění absolventů na trhu práce.
- Využívání individuálního přístupu k žákům v odborných předmětech vede k aktivnímu
  zapojení žáků do výuky.
- Pozitivní klima a otevřená komunikace ve sledované výuce, korektní a respektujíc í
  přístup pedagogů k žákům přispívá k rozvoji osobnostních a odborných kompetencí žáků.

Slabé stránky a/nebo příležitosti ke zlepšení
- V koncepci rozvoje školy nejsou účinně nastaveny, a v každodenní školní praxi
  systematicky realizovány, postupy podporující žáky v úspěšném ukončování studia
  a pravidelné školní docházce.
- Výuka jazyků dostatečně nereflektovala příležitosti k uplatnění vhodných inovativníc h
  metod a aktivizujících forem výuky.




2021/2022                                    7
- Přístup k žákům ve všeobecně vzdělávacích předmětech nebyl ve výuce dostatečně
  diferencovaný podle jejich schopností a potenciálu. Žákům nebyla vždy poskytována
  cílená zpětná vazba.
- Školní poradenské pracoviště efektivně nekoordinuje činnosti směřující k prevenci školní
  neúspěšnosti. Opatření přijímaná školou vzhledem k vysoké absenci žáků nejsou
  dostatečně účinná a promítají se do velkého množství udělovaných výchovnýc h
  opatřeních.
Doporučení pro zlepšení činnosti školy
- Analyzovat, zapracovat do koncepce rozvoje školy a systematicky pedagogy uplatňovat
  účinné a praktické mechanismy pro podporu úspěšného ukončování studia a pravidelno u
  docházku žáků do školy.
- Rozvíjet v rámci dalšího vzdělávání pedagogických pracovníků pedagogické dovednosti,
  zejména u vyučujících cizích jazyků a všeobecně vzdělávacích předmětů, podporující
  efektivní využívání různorodých metod a forem výuky.
- Využívat vzájemné hospitace pedagogů a sdílet metodické i odborné zkušenosti v rámci
  školy i formou spolupráce s regionálními středními školami.
- Zpracovat účinnou strategii prevence a řešení školní neúspěšnosti žáků. V rámci školního
  poradenského pracoviště se zaměřit na efektivní spolupráci s pedagogy napříč
  jednotlivými třídami s cílem předcházení vysoké absenci a školní neúspěšnosti žáků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9),
nebo na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Bezpečnostně právní akademie Ostrava, s.r.o., střední školy ze dne
       28. 4. 2013 s platností od 1. 5. 2013
 2.    Jmenovací dekret ředitele Střední odborné školy ochrany osob a majetku, s.r.o.,
       vydaný zřizovatelem dne 31. 8. 2007 s účinností od 1. 9. 2007
 3.    Školní matrika vedená v elektronické verzi ve školním roce 2021/2022 (vzorek)
 4.    Školní vzdělávací program „Ochrana osob a majetku“ oboru vzdělání 68-42-M/01
       Bezpečnostně právní činnost platný od 1. 9. 2015



2021/2022                                    8
 5.    Školní vzdělávací program „Právní administrativa“ oboru vzdělání 68-43-M/01
       Veřejnosprávní činnost platný od 1. 9. 2015
 6.    Výroční zpráva o činnosti školy za školní rok 2020/2021
 7.    Třídní knihy pro školní rok 2021/2022, 2021/2021 (vzorek)
 8.    Školní řád s platností od 1. 9. 2020
 9.    Rozvrh vyučovacích hodin platný ve školním roce 2021/2022
10.    Záznamy z jednání pedagogické rady za školní rok 2020/2021, 2021/2022 (vzorek)
11.    Dokumentace žáků se speciálními vzdělávacími potřebami ke dni inspekční činnosti
12.    Hlavní cíle školy na školní rok 2021/2022, 2020/2021, 2019/2020
13.    Plán a vyhodnocení kontrolní činnosti 2021/2022, 2020/2021, 2019/2020
14.    Dokumentace školy k zajištění bezpečnosti a ochrany zdraví žáků vedená ve školním
       roce 2020/2021 a 2021/2022 (vzorek)
15.    Plán kontrolní činnosti na školní rok 2021/2022, 2020/2021
16.    Školní akční plán rozvoje vzdělávání na období 2019 až 2021
17.    Podklady k odborné kvalifikaci pedagogických pracovníků (vzorek)
18.    Hospitační záznamy ředitele školy a zástupkyně ředitele ve školním roce 2020/2021,
       2021/2022 (vzorek)
19.    Plán vzdělávání pedagogů na školní rok 2021/2022 ze dne 1. 9. 2021
20.    Školní preventivní strategie 2022-2024
21.    Smlouvy o zabezpečení odborné praxe žáků Bezpečnostně právní akademie Ostrava,
       s.r.o., střední škola (vzorek)
22.    Výsledky dotazníků spokojenosti žáků a zákonných zástupců s distanční výukou
23.    Dokumentace k finančním podmínkám školy v roce 2020 a 2021


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole, jichž se týká,
a v místně příslušném inspektorátu České školní inspekce. Zároveň je inspekční zpráva
zveřejněna na webových stránkách České školní inspekce a v informačním systému
InspIS PORTÁL.




2021/2022                                   9
Složení inspekčního týmu a datum vyhotovení inspekční zprávy


 Ing. Magda Dirgasová, školní inspektorka,        Ing. Magda Dirgasová v. r.
 vedoucí inspekčního týmu


 Mgr. Eliška Birková, školní inspektorka          Mgr. Eliška Birková v.r.


 Ing. Jaroslav Král, školní inspektor             Ing. Jaroslav Král v. r.


 Mgr. Jan Szotkowski, školní inspektor            Mgr. Jan Szotkowski v. r.


 Mgr. Adéla Kulová, školní inspektorka            Mgr. Adéla Kulová v. r.


 Bc. Marcela Zahradníková, kontrolní              Bc. Marcela Zahradníková v. r.
 pracovnice

V Ostravě 3. 1. 2022


Datum a podpis ředitele školy potvrzující projednání a převzetí inspekční zprávy


 Mgr. Ctirad Skopal,                                  Mgr. Ctirad Skopal v. r.
 ředitel školy

V Ostravě 5. 1. 2022




2021/2022                                    10
