                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-543/25-A
                                       Sp. zn. ČŠI-S-103/25-A


Název                               Střední odborná škola podnikatelská PROFIT, spol.
                                    s r.o.
Sídlo                               Žerotínova 1100/36, Žižkov, 130 00 Praha 3
E-mail                              profit@seznam.cz
IČO                                 25 657 046
Identifikátor                       600 006 425
Právní forma                        společnost s r.o.
Zastupující                         Mgr. Eva Tatarová
Zřizovatel                          PhDr. Josef Václav Svoboda
                                    Pavla Brzybohatá
Místo inspekční činnosti            Žerotínova 1100/36, Žižkov, 130 00 Praha 3
Inspekční činnost na místě          17. 2. 2025 − 20. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Střední odborná škola podnikatelská PROFIT, spol. s r. o. (dále „škola“ nebo „organiza ce “)
vykonává činnost střední školy. K 30. 9. 2024 se v 8 třídách vzdělávalo 172 žáků v denní
formě vzdělávání ve čtyřletém oboru vzdělání Ekonomika a podnikání se zaměřením
Management obchodu a služeb a Management sportu a ve 2 třídách 17 žáků v dálkové formě
vzdělávání ve dvouletém nástavbovém oboru vzdělání Podnikání. Nejvyšší povolený počet
žáků ve škole (250) byl využit ze 76 %. Od posledního inspekčního hodnocení v roce 2020
počet žáků mírně stoupl, v denní formě vzdělávání oboru vzdělání Ekonomika a podnikání
byl navýšen nejvyšší povolený počet žáků.
Škola sídlí v pronajatých prostorách základní školy v širším centru Prahy, v rámci regionu
patří k menším školám. Organizace podporuje inkluzivní vzdělávání. K termínu inspekční
činnosti škola vzdělávala 30 žáků se speciálními vzdělávacími potřebami (dále „SVP“)
a 25 žáků s odlišným mateřským jazykem (dále „OMJ“). Ve své vzdělávací nabídce
preferuje podporu i žákům – aktivním sportovcům formou individuálních vzdělávac íc h
plánů (dále „IVP“).


                          Hodnocení podmínek vzdělávání
Od posledního inspekčního hodnocení prošla škola řadou změn. Došlo k personální obměně
ve vedení školy, na pozicích školního poradenského týmu, částečně se obměnil
i pedagogický sbor. Ve škole se zlepšilo vybavení informační a digitální technikou, dílčími
úpravami prochází školní vzdělávací programy (dále „ŠVP“). Vedení školy přijalo další
opatření ke zvýšení úspěšnosti žáků, např. v kritériích přijímacího řízení stanovilo minimá lní
hranici úspěšnosti uchazečů, ve školním řádu byly zpřísněny podmínky pro omlouvá ní
absence žáků. Ve školních letech 2021/2022 a 2022/2023 organizace nerealizo va la
vzdělávání v dálkové formě oboru vzdělání Podnikání. K zefektivnění inkluzivní,
poradenské a preventivní péče pak přispělo od školního roku 2024/2025 i posílení školního
poradenského pracoviště o pozice zástupkyně ředitelky školy pro žáky s IVP a kariérové
poradkyně.
Ředitelka školy (dále „ředitelka“) zastává svou funkci od srpna 2024. Ve své pozici využívá
předchozí řídicí zkušenosti a znalosti specifik prostředí školy. Stanovila reálnou koncepci
rozvoje školy, jež zohledňuje potřeby organizace a současně reflektuje společenskou
poptávku. Kontinuita řízení školy zůstává zachována, ředitelka pokračuje zejména
v soustavném naplňování koncepce odborného vzdělávání v oblasti podnikání, ekonomie
a manažerských služeb a ve vytváření vstřícného a otevřeného vzdělávacího prostředí žákům
s různými vzdělávacími potřebami. Realizaci ŠVP podporuje spolupráce se sociálními
partnery, která přispívá např. k rozvoji odborných kompetencí žáků, provázanosti teoretické
výuky s praxí, k realizaci primární prevence.
Řízení organizace je systematické, vychází ze závěrů vlastního hodnocení, jehož součástí je
i monitorování spokojenosti žáků a rodičů s jednotlivými oblastmi činnosti školy.
Nastavená organizační struktura odpovídá typu a velikosti organizace. Ředitelka využívá
výhody menší školy a vytváří podmínky pro konstruktivní dialog a otevřenou komunikac i
mezi všemi aktéry vzdělávání. Pedagogové se zapojují do chodu školy prostřednictvím
pedagogické rady a předmětových komisí. Využívaný informační systém je funkčním
nástrojem přenosu informací zákonným zástupcům a žákům, slouží i jako uložiště stěžejníc h
dokumentů.
Nastavené kontrolní mechanismy jsou převážně funkční. Hospitační činnost vedení školy
probíhá průběžně, učitelům je poskytována zpětná vazba o kvalitě jejich práce.
Z inspekčních zjištění je však patrné, že chybí výraznější zaměření hospitační činnosti
zejména na využití aktivizujících a kooperativních výukových forem a metod nebo
evaluačních nástrojů. Četné vzájemné hospitace pedagogů mají spíše inspirativní charakter.
Pro zefektivnění vzdělávacích strategií je vhodné zintenzivnit hospitační vstupy vedení


                                             2/9
školy na jasně definované cíle s vyhodnocením pokroku pedagogické práce a sdílením
zobecňujících závěrů na úrovni školy.
Personální zajištění výchovně vzdělávacího procesu umožňuje realizaci ŠVP. Z celkového
počtu 24 pedagogických pracovníků k termínu inspekční činnosti nesplňovalo předpoklady
odborné kvalifikace 25 % pedagogů. Třetina nekvalifikovaných učitelů si doplňovala
požadované vzdělání studiem. Ředitelka doložila, že usiluje o zajištění výuky odborně
kvalifikovanými pedagogy. Přirozená obměna (ve škole působí polovina učitelů méně než
dva roky) a složení pedagogického sboru klade zvýšené nároky na metodické vedení učitelů.
Podpora začínajícím či nově nastupujícím učitelům je poskytována na úrovni vedení školy,
uvádějícím učitelem, případně v rámci spolupráce v předmětových komisí. Vzdělávání žáků
podporuje ediční činnost některých učitelů, tvorba vlastních výukových materiálů pro
odborné i všeobecně vzdělávací předměty a pro výuku žáků s OMJ. Osobnostně profesní
růst pedagogů podporují vzájemné hospitace a sdílení pedagogických zkušeností, další
vzdělávání pedagogických pracovníků (dále „DVPP“), hodnotící rozhovory s ředitelkou
a využívání rozvojových plánů pedagogického pracovníka pomocí nichž si učitelé stanovují
a hodnotí vlastní cíle pro nejbližší období. DVPP vychází z potřeb školy. Zaměřuje se např.
na získání odborné kvalifikace, aktualizaci profesních poznatků v odborném vzdělává ní,
rozvoj digitálních kompetencí učitelů včetně využití umělé inteligence. Při výběru
vzdělávacích akcí je respektován i zájem pedagogů. Z inspekčních zjištění vyplývá, že
DVPP však není dostatečně efektivní v oblasti zvyšování aktivního zapojení žáků do procesu
učení či hodnocení.
Efektivním vícezdrojovým financováním se daří zajistit chod školy i naplňování ŠVP.
Ředitelka účelně využívá všechny pronajaté prostory budovy základní školy. Organizace
disponuje odpovídajícím počtem kmenových i odborných učeben, které jsou vybaveny
vlastním nábytkem a informačními a digitálními technologiemi nebo didaktickými
pomůckami. Prostor čtyř učeben je rozdělen sádrokartonovými příčkami, což částečně
snižuje kvalitu výuky (hluk z vedlejší místnosti). Tělovýchovné aktivity probíhají ve dvou
pronajatých tělocvičnách nebo venkovních prostorách. Školní stravování je smluvně
zajištěno ve školní jídelně v budově školy. Organizace využívá samostatného elektronick y
zajištěného vchodu do budovy.


                          Hodnocení průběhu vzdělávání
Účinnost vzdělávání ovlivňovala organizace vzdělávání a systémová diferenciace (rozdělení
žáků do skupin napříč třídami v ročníku podle úrovně znalostí a dovedností nebo mateřského
jazyka). Přiměřená náročnost učiva odpovídala oboru vzdělání a ročníku. Učitelé většinou
využili výhodu menších skupin k vyšší interakci žáků, častěji uplatnili střídání činností
a účinnější zpětnou vazbu k práci žáků. Přístup jednotlivých učitelů, odborná způsobilo st
nebo míra pedagogických zkušeností učitelů se promítala ve způsobu výuky, v míře
aktivizace žáků, individualizace vzdělávacích strategií a zapojení žáků do evaluačníc h
aktivit. Ve sledované výuce byl vesměs zaznamenán partnerský přístup učitelů k žákům,
avšak u některých pedagogů se projevila nedůslednost ve výchovném působení a vymáhá ní
nastavených pravidel, např. neusměrnění žáků při jejich nevhodném chování, nesplnění
domácí přípravy, omlouvání při pozdním příchodu na vyučování. Účelně byly využívá ny
vlastní výukové materiály (skripta) příp. podpůrné elektronické materiály ve výukové
platformě školy. V hospitovaných hodinách převládala frontální výuka v kombinaci
s řízeným rozhovorem a samostatnou prací žáků. Kooperativní formy práce byly využity
v menší míře.



                                           3/9
Přibližně polovina hospitovaných hodin měla jasně definovaný cíl a promyšlenou strukturu
s obvykle efektivně využitým časovým prostorem. Vyučující vesměs volili efektivní metody
a formy práce vzhledem k probíranému učivu i studijním předpokladům žáků. Aplikova né
vzdělávací strategie rozvíjely zejména vědomosti a dovednosti žáků, v části hodin cíleně
směřovaly k přípravě na maturitní zkoušku. V menší míře byla rozvíjena postojová složka
cíle. Vyučující aktualizovali témata, probírali učivo v souvislostech, účelně využíva l i
mezipředmětové přesahy, teoretické poznatky propojovali s praktickými příklady.
Názornost výuky byla zvyšována cíleným využitím didaktických pomůcek. Didaktická
technika však byla používána jen v menší míře. Zájem žáků o vzdělávání někteří vyučujíc í
vhodně zvyšovali prostřednictvím herních prvků, činnostního učení a kladením
produktivních otázek vedoucích k rozvoji logického a kritického myšlení. V průběhu
sledované výuky učitelé poskytovali žákům dostatečný prostor pro dotazy, pochopení
nových pojmů či objevování nových poznatků. V menší míře však vytvářeli prostor pro
souvislejší ústní vyjadřování žáků. V části sledovaných hodin byla zdařile využita i práce
s chybou jako prostředku k hlubšímu porozumění a poznání probíraných témat. V oblasti
jazykové komunikace včetně českého jazyka bylo častěji zaznamenáno střídání činností,
např. čtení a poslech s porozuměním, psaní, procvičování gramatických jevů, nácvik
výslovnosti. K dynamičnosti hodin přispělo i využití různých forem práce, např. samostatná,
práce ve dvojicích i ve skupinách. Učitelé cizích jazyků využili výhodu menších skupin
k rozvoji jazykových dovedností, systematicky bylo podporováno rozšiřování slovní zásoby
i gramatických struktur, v části hodin bylo i zaznamenáno uplatnění interaktivních řečových
dovedností v reálných komunikačních situacích. Výuka byla vesměs vedena v cílovém
jazyce. V matematickém vzdělávání byli žáci směřováni k samostatnému a logickému
uvažování, vyvozování vztahů a ke správné volbě strategie řešení. V přírodovědné m
vzdělávání byla efektivně využita názornost, např. jednoduchý demonstrační pokus,
žákovské pokusy a pozorování, přiblížení učiva vhodnými příklady spojenými s praxí či
zkušeností žáků. V odborném vzdělávání učitelé cíleně propojovali učivo v širších
souvislostech a vedli žáky k pochopení vzájemných vztahů, k logickému uvažování, k cílené
přípravě na profilovou část maturitní zkoušky a ke schopnosti orientovat se v současné
ekonomické situaci. Žáci projevovali schopnost uplatnit probírané jevy při zpracovávání
podnikatelského záměru a průběžných konzultacích k jeho dílčím částem.
Účinnost vzdělávacího procesu přibližně v polovině hospitovaných hodin snižova ly
metodické a didaktické nedostatky, např. opomíjení vstupní motivace, malá míra aktivizace
žáků, nevyužití evaluačních nástrojů v průběhu vyučování. Převaha činností učitele
s důrazem na předávání hotových poznatků v kombinaci s frontální formou výuky vedly
k nerovnoměrnému zapojení žáků do vyučování a jejich nižší interakci. Uplatňovaná škála
metod a forem výuky byla málo pestrá, což se odráželo v jednotvárnosti a nižší dynamice
výuky. Chybějící střídaní aktivizujících výukových forem a metod dostatečně nepodpořilo
zapojení všech žáků do výuky, jejich schopnost argumentace, obhajoby vlastního názoru či
týmové spolupráce. Napříč některými vyučovacími předměty také scházela soustavnějš í
práce s textem patřičného rozsahu i náročnosti nebo různými informačními zdroji, která by
napomáhala k samostatnému vyhledávání a vyhodnocení práce žáků s ohledem na jejich
dosažený pokrok. Učitelé v malé míře uplatnili formativní hodnocení a jen ojediněle vedli
žáky k sebereflexi nebo objektivnímu posouzení výkonu spolužáků, např. vzájemné
hodnocení podle předem daných kritérií. V části sledovaných hodin byla zazname ná na
i nižší míra jazykové kultury ve vyučování a používání nespisovné češtiny některými učiteli
a žáky.
Průběh vzdělávání doplňují další školní a mimoškolní aktivity, např. kurzy, exkurze, besedy,
soutěže, které přispívají k všestrannému rozvoji osobnosti žáka. Sociální gramotnost je


                                            4/9
rozvíjena zapojováním žáků do charitativních akcí, které přispívají ke zvyšování sociálního
cítění žáků. Jazykové znalosti a komunikativní dovednosti žáků jsou upevňovány
prostřednictvím zahraničních pobytů a poznávacích zájezdů.


                          Hodnocení výsledků vzdělávání
Nastavený systém poradenských služeb a individuální podpory žáků vychází z potřeb
i velikosti školy. Průběžně realizované adaptační a preventivní aktivity prolínají celým
vzdělávacím cyklem, např. zahajovací adaptační kurz, zimní lyžařský kurz, tematické
programy, a přispívají tak ke zvládnutí nároků středoškolského studia, k utváření pozitivníc h
vazeb a ke včasnému podchycení vzdělávacích problémů nebo rizikových projevů chování.
Výhoda prostředí menší školy, vzájemná komunikace pedagogů a úzké zapojení třídníc h
učitelů napomáhá k utváření příznivého vzdělávacího prostředí. Uplatňované preventivní
postupy jsou převážně funkční, např. ve školním roce 2023/2024 byli pouze dva žáci
hodnoceni sníženým stupněm z chování, počet uložených kázeňských opatření byl
přiměřený. Ke školou identifikovaným problémům patří zejména vysoká absence některých
žáků, opožděné omlouvání, pozdní příchody. Při jejich řešení jsou uplatňovány stanovené
postupy, např. důsledné zjišťování příčin, preventivní práce třídních učitelů a osobní jednání
se žáky a jejich zákonnými zástupci. Z inspekčních zjištění je zřejmé, že přijatá opatření, mj.
stanovení hranice povinné účasti žáků ve škole, zařazení žáka do tzv. zpřísněného režimu
omlouvání se již částečně projevila ve sníženém počtu omluvených i neomluvených hodin
na žáka, např. na konci školního roku 2021/2022 v průměru 177 zameškaných hodin na žáka,
z toho v průměru 8 neomluvených hodin na žáka, na konci školního roku 2023/2024 pak
v průměru 125 zameškaných hodin na žáka, z toho v průměru 0,5 neomluvených hodin na
žáka. Škola oceňuje žáky za jejich výborné výsledky a aktivní přístup ke studiu, četnost
udělovaných pochval se ale nepromítá v systému výchovných opatření.
Poradenský tým (výchovná poradkyně, metodik prevence, zástupkyně ředitelky pro žáky
s IVP a kariérová poradkyně) efektivně poskytuje poradenství a konzultace žákům, jejich
zákonným zástupcům i pedagogickým pracovníkům. Identifikaci žáků se SVP je věnována
pozornost po celou dobu studia. Podpora těmto žákům se odvíjí na základě vlastní
diagnostiky či v souladu s doporučením školského poradenského zařízení, např.
pedagogická intervence, individualizace vzdělávacích strategií žákům s dlouhodobými
zdravotními problémy, individuální vzdělávací plány, úprava podmínek při ukončování
studia. Z podrobnější analýzy výsledků vzdělávání těchto žáků ve druhém pololetí školního
roku 2023/2024 je zřejmé, že uplatňované mechanismy jsou převážně funkční, evidovaní
žáci prospěli se srovnatelným studijním průměrem dané třídy. Žákům s OMJ škola nabízí
individuální konzultace, dělené hodiny českého jazyka a odborných předmětů, vlastní
výukové materiály. Při předcházení školnímu neúspěchu žáků jsou uplatňovány obvyklé
podpůrné postupy, např. individuální konzultace, možnost využívání elektronick ýc h
výukových materiálů, struktura seminářů. Škola vytváří vhodné podmínky i pro studium
žáků nadaných. K osvědčeným krokům patří zejména vzdělávání podle IVP, zapojování
žáků do soutěží a mimoškolních aktivit. Odbornou psychologickou péči žákům poskytuje
zřizovatel. Vzhledem k identifikovanému nárůstu psychických obtíží žáků a psychické
náročnosti pedagogické práce škola reflektuje potřebu zajištění pravidelné psychologické
péče jednotlivým aktérům vzdělávání i prostřednictvím interního školního psychologa.
K posouzení dosažené úrovně znalostí a praktických dovedností žáků používá škola běžné
interní nástroje, např. ústní a písemné zkoušení, hodnocení učebních a odborných praxí žáků.
Pro sledování rozvoje odborných kompetencí žáků jsou ve všech ročnících využívá ny
i závěrečné srovnávací testy. Připravenost žáků k maturitní zkoušce je ve 3. a 4. ročníku


                                             5/9
systematicky ověřována prostřednictvím cvičných didaktických testů, tzv. maturity
nanečisto. Objektivní zpětnou vazbu o dosažené úrovni znalostí žáků získává škola
i prostřednictvím externího testování, např. ve výběrovém zjišťování výsledků ČŠI ve
školním roce 2022/2023 se výsledky žáků 1. ročníku v moderních dějinách a ve 2. ročníku
ve čtenářské gramotnosti pohybovaly v pásmu podprůměrné až slabé. Výsledky externího
testování vedení školy a pedagogové reflektují a přijímají opatření ke zlepšení výsledků
vzdělávání, např. častější práce s textem i v některých hodinách teoretických odborných
a všeobecně vzdělávacích předmětů.
Individuální i celkové výsledky vzdělávání žáků jsou systematicky sledovány
a vyhodnocovány vedením školy a projednávány pedagogickou radou. Analýza dosažených
výsledků vzdělávání umožňuje vedení školy přijímat konkrétní opatření směřující do výuky
i k cílené podpoře prevence neúspěchu žáků. Pozitivním zjištěním je, že od posledního
inspekčního hodnocení se zvýšil podíl žáků prospívajících s vyznamenáním (ve školním
roce 2023/2024 v denní formě vzdělávání přibližně 15 % žáků), snížil se podíl
neprospívajících žáků (ve školním roce 2023/2024 v denní formě vzdělávání přibližně
3 % žáků) a navýšil se podíl žáků s uzavřenou klasifikací do 30. 6. (ve školním roce
2023/2024 v denní formě vzdělávání 78 % žáků). V dálkové formě nástavbového studia ve
školním roce 2023/2024 z pěti žáků jeden prospěl s vyznamenáním a jeden neprospěl.
Výsledky žáků při ukončování vzdělávání vesměs korespondují s jejich hodnocením
v průběhu studia. Výsledky žáků ve společné části maturitní zkoušky (dále „MZ“) vykazují
od posledního inspekčního hodnocení zlepšující se tendenci. Škole se daří zvyšovat i podíl
žáků konajících MZ. V období posledních třech školních let zkoušku nekonali pouze
jednotlivci a neprospěli také jednotlivci. Úspěšnost žáků byla ve sledovaném období dvou
školních let v dílčích zkouškách společné části MZ (český jazyk a anglický jazyk)
srovnatelná nebo vyšší, než je průměrná úspěšnost žáků daného oboru v celorepubliko vé m
srovnání. Pouze ve školním roce 2023/2024 došlo k poklesu úspěšnosti žáků ve společné
části MZ ve srovnání s průměrnou úspěšností škol dané skupiny oborů vzdělání. V rámci
profilové části MZ prokazují žáci dobrou úroveň získaných odborných, komunikač níc h
i ICT kompetencí při obhajobě maturitní práce, konkrétního podnikatelského záměru.
Z analýzy výsledků vzdělávání také vyplývá, že ve školním roce 2023/2024 ukončilo řádný
cyklus vzdělávání v průměru 64 % žáků. Vzdělávání předčasně ukončili žáci přijatí s nižšími
studijními předpoklady.
Kariérní poradenství vhodně využívá zapojení sociálních partnerů a sdílení zkušeností
absolventů. Dokladem úrovně dosažených odborných kompetencí žáků je jejich uplatnění
na trhu práce, další pak pokračují i v navazujícím terciárním studiu.


                                          Závěry
Vývoj školy
– došlo k personální obměně ve vedení školy, rozšířil se a částečně obměnil pedagogický
  sbor i tým poradenských pracovníků
– mírně vzrostl počet žáků, došlo k navýšení nejvyššího povoleného počtu žáků v oboru
  vzdělání Ekonomika a podnikání
– zlepšilo se vybavení informační a digitální technikou
– vedení školy přijalo další opatření ke zlepšení výsledků vzdělávání žáků, např. v kritériíc h
  přijímacího řízení stanovilo minimální hranici úspěšnosti uchazečů, ve školním řádu byly



                                             6/9
  zpřísněny   podmínky   pro omlouvání absence žáků, ve školních               letech
  2021/2022 a 2022/2023 škola nerealizovala vzdělávání v dálkové formě oboru vzdělání
  Podnikání
– došlo ke snížení průměrného počtu omluvených i neomluvených hodin na žáka, avšak
  i nadále přetrvává vyšší absence některých žáků ve výuce
Silné stránky
– komplexní ověřování odborných kompetencí žáků formou obhajoby podnikatelské ho
  záměru (5.3)
– tvorba vlastních studijních materiálů pro některé odborné i všeobecně vzdělávac í
  předměty a pro výuku žáků s OMJ (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– vyšší podíl nekvalifikovaných pedagogických pracovníků (3.1)
– nižší míra zařazování kooperativních forem práce, aktivizujících výukových metod
  a práce s informačními zdroji v části výuky nepodporuje dostatečně zapojení všech žáků
  do procesu učení (4.2)
– méně časté využívání příležitostí k vzájemnému kriteriálnímu hodnocení a sebereflexi
  žáků k získávání efektivní zpětné vazby o míře zvládnutí učiva nebo vyhodnocení splnění
  vzdělávacího cíle (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– nadále hledat kvalifikované pedagogické pracovníky, vytvářet podmínky pro doplnění
  odborné kvalifikace nekvalifikovaných pedagogů a poskytovat jim průběžnou
  metodickou podporu
– zařazovat častěji aktivizující výukové metody a formy včetně kooperace žáků, práci
  s informačními zdroji, podporovat kritické myšlení žáků i jejich souvislý mluvený projev,
  systematicky zapojovat žáky do evaluačních aktivit
– nadále podporovat spoluzodpovědnost žáků a soustavně je motivovat k větší účasti ve
  výuce
– zvážit možnost rozšíření poradenských služeb o pozici interního školního psychologa
– systémově oceňovat žáky formou pochval za jejich výborné výsledky, úspěšnou
  reprezentaci a spoluúčast při organizování školních i mimoškolních akcí
– zaměřit se na zlepšení jazykové kultury některých vyučujících a důsledněji korigovat
  nespisovné vyjadřování žáků
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, platný k termínu inspekce
 2.   Jmenovací dekret do funkce ředitelky školy ze dne 15. 7. 2024, s účinností od
      1. 8. 2024
 3.   ŠVP oboru vzdělání Ekonomika a podnikání (Management obchodu a služeb
      i Management sportu), denní forma vzdělávání platné v termínu inspekce
 4.   ŠVP oboru vzdělání Podnikání, dálková forma vzdělávání platný v termínu inspekce
 5.   Školní řád platný k termínu inspekce
 6.   Záznamy z pedagogických rad vedené ve školních letech 2023/2024 a 2024/2025
      k termínu inspekce
 7.   Zápisy z jednání předmětových komisí, školní roky 2023/2024 a 2024/2025
 8.   Výroční zprávy o činnosti školy, školní roky 2022/2023 a 2023/2024
 9.   Portfolio výchovného poradenství a primární prevence vedené k termínu inspekce
10.   Rozvrh vyučovacích hodin ve školním roce 2024/2025 platný k termínu inspekce
11.   Školní matrika vedená k termínu inspekce
12.   Výběr třídních knih vedených ve školním roce 2024/2025 k termínu inspekce
13.   Výběr z personální dokumentace pedagogických pracovníků vedený k termínu
      inspekce
14.   Podklady k finančním podmínkám školy
15.   Dokumentace k zajištění BOZ žáků, Kniha úrazů vedená k termínu inspekce


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                          8/9
Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 Ing. Stanislava Grundová, školní inspektorka
 Ing. Stanislav Paris, školní inspektor
 Ing. Ivana Černá, kontrolní pracovnice
6. 3. 2025




                                          9/9
