CSI0X00BWOR3




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1664/23-E
                                       Sp. zn. ČŠIE-S-203/23-E


Název                               Střední průmyslová škola chemická Pardubice
Sídlo                               Poděbradská 94, Polabiny, 530 09 Pardubice
E-mail                              spsch@spsch.cz
IČO                                 48 161 179
Identifikátor                       600 012 433
Právní forma                        příspěvková organizace
Zastupující                         Ing. Jan Ptáček
Zřizovatel                          Pardubický kraj
Místo inspekční činnosti            Poděbradská 94, Pardubice
Inspekční činnost na místě          11. až 14. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, bylo podle § 174 odst. 2 písm. b) a c) školského zákona
zjišťování a hodnocení podmínek, průběhu a výsledků vzdělávání, včetně hodnocení
naplňování školních vzdělávacích programů.


                                         Charakteristika
Střední průmyslová škola chemická Pardubice (dále „škola“) vykonává činnost střední školy
a školní jídelny. Ve střední škole byly ke dni inspekční činnosti vyučovány obory vzdělání
s maturitní zkouškou 28-44-M/01 Aplikovaná chemie, 68-42-M/01 Bezpečnostně právní
činnost a 39-08-M/01 Požární ochrana, nástavbové obory vzdělání s maturitní zkouškou
69-41-L/52 Vlasová kosmetika a 68-42-L/51 Bezpečnostní služby (vše v denní formě
vzdělávání) a 28-42-L/51 Chemik operátor v kombinované formě vzdělávání. Dále byly
vyučovány obory vzdělání s výučním listem 69-51-H/01 Kadeřník a 28-52-H/01 Chemik
v denní formě vzdělávání.
K 30. 9. 2023 škola evidovala celkem 1098 žáků ve 45 třídách, čímž je téměř naplněna
kapacita nejvyššího povoleného počtu 1100 žáků. V oborech vzdělání s maturitní zkouškou
bylo zapsáno 902 žáků a ve dvou oborech vzdělání s výučním listem 196 žáků. K termínu
inspekční činnosti se ve škole vzdělávalo 83 žáků se speciálními vzdělávacími potřebami,
jeden žák podle individuálního vzdělávacího plánu a 15 žáků s odlišným mateřským
jazykem.


                          Hodnocení podmínek vzdělávání
Ředitel školy pokračuje v naplňování nastavených koncepčních záměrů zaměřenýc h
zejména na další zlepšování materiálních podmínek, vybavení a učeben pro odbornou výuku.
Dalšími oblastmi, které se daří postupně zkvalitňovat a které žákům i pedagogům přinášejí
profesní, interkulturní i jazykové zkušenosti, jsou výrazná podpora mezinárodních aktivit
školy a aktivní spolupráce s mnoha profesními partnery. Priority v oblasti pedagogického
vedení školy jsou nastaveny pouze zčásti, bez konkrétního časového plánu, způsobu
dosahovaní pokroku a kontroly.
Od minulé inspekční činnosti přetrvává organizační struktura, která umožňuje řízení školy,
ale v některých oblastech nejsou řídicí a kontrolní mechanismy zcela funkční nebo vzhlede m
k velikosti školy efektivní. Potíže činí např. zajištění suplování, jehož příprava je ovlivně na
nejen vysokým počtem učitelů, častým pořádáním akcí, ale i velmi vysokou vytíženos tí
odborných i běžných učeben. Řada žáků má výuku několikrát v týdnu do šestnácti hodin,
někdy od sedmé hodiny ranní. Maximální naplněnost školy má proto negativní dopady nejen
na dílčí oblasti organizace chodu školy, ale i na wellbeing žáků. Chybí dostatek klidnýc h
prostor k relaxaci žáků a jejich přípravu na vyučování. Nevyhovující je prostor šaten např.
v době po skončení výuky, časová náročnost oběda vzhledem k dlouhým frontám v jídelně.
Příležitostí ke zlepšení je pravidelně realizovat autoevaluaci školy a využívat její výsledky,
stanovit vybrané jevy a procesy školní reality, jejíchž změna by přispěla k zefektivnění výše
zmíněných oblastí fungování školy a na základě zjištění dotvořit funkční realizač ní
a kontrolní mechanismy ve stanovených oblastech. Vedení školy nerovnoměrně a v nízké
míře získává zpětnou vazbu k průběhu vzdělávání (výuce) učitelů, z čehož vyplývá málo
funkční následné vyhodnocování práce učitelů, popřípadě stanovení oblastí jejich dalšího
vzdělávání. Hospitační činnost je zajišťována převážně vedoucími předmětových týmů, část
odpovědnosti za odbornost byla svěřena garantům oborů vzdělání. Zaměření hospitací
na konkrétní didaktické postupy, vhodné metody a formy vzdělávání nebo způsoby
hodnocení vzdělávání nejsou určeny. Pozornost je v této oblasti věnována především
začínajícím učitelům. Ve škole jsou i učitelé, kteří zpětnou vazbu k vlastní práci nedostali
dlouhodobě. Závěry z uskutečněných hospitací ne vždy poskytují konkrétní doporučení či
opatření směřující ke zlepšení pedagogické práce učitelů, chybí následná kontrola.
Předmětové komise se podílejí na realizaci činností především v oblasti podpory žáků
při účasti v soutěžích a organizaci četných akcí a soutěží pořádaných školou.
Vzdělávání žáků zajišťuje početný pedagogický sbor interních i externích učitelů, kteří jsou
ve velké míře pro svoji práci kvalifikovaní. Z hlediska odborné správnosti vzdělává ní
a vazby na reálné podmínky potenciálních zaměstnavatelů mají velký význam učitelé, kteří
prošli výrobní praxí, jejich praktické odborné zkušenosti jsou nesporným přínosem


                                              2/9
při výuce. Pro výuku oboru 68-42-M/01 Bezpečnostně právní činnost splňují požadavky
stanovené Ministerstvem vnitra na praxi u bezpečnostních sborů nebo v organiza c íc h
zabývajících se prevencí kriminality.
Vedení školy podporuje další vzdělávání pedagogů, které je v rámci finančních možností
školy realizováno podle požadavků a zájmu pedagogů i potřeb školy. Zaměřeno
je na odborné vzdělávání i na všeobecně vzdělávací předměty, méně na metody a formy
výuky. Pro zvýšení efektivity vzdělávacích strategií na úrovni školy chybí cílená koncepce
dalšího vzdělávání pedagogů v návaznosti na cíleně zaměřená hospitační zjištění
a systematické sdílení poznatků z oblasti didaktiky v rámci předmětových komisí i napříč
aprobacemi.
Materiální podmínky školy, zejména učebny pro odborné vzdělávání, umožňují naplňová ní
školního vzdělávacího programu a poskytují žákům kvalitní profesní přípravu. Vedení školy
se daří modernizovat vybavení odborných učeben, naráží však na výše popsané prostorové
limity. Pro realizaci kvalitní odborné přípravy disponuje škola velkým množstvím pomůcek,
nástrojů, laboratorního vybavení a přístrojů. Pro výuku oboru vzdělání 68-42-M/01
Bezpečnostně právní činnost využívá nadstandardní materiální vybavení (venkovní
sportoviště, tělocvična s tatami, laserová střelnice, odborné učebny kriminalis tik y
a zdravovědy, venkovní střelnice externího partnera).
Škole se daří získávat pro realizaci školních vzdělávacích programů také další finanč ní
prostředky z projektů (Erasmus+, SPŠCH Pardubice – kompetenční rozvoj III, spolupráce
škol a zaměstnavatelů, využití cizích jazyků ve výuce, aktivity rozvíjející ICT a doučování
žáků ohrožených školním neúspěchem, prevence digitální propasti, zajištění individuálního
nebo skupinového doučování žáků školy). Prostředky získané doplňkovou činností přispívají
ke zkvalitnění podmínek vzdělávání, modernizaci učebních pomůcek a materiálního
vybavení školy.


                          Hodnocení průběhu vzdělávání
Společným rysem sledované výuky byla zpravidla vysoká úroveň odbornosti učitelů a práce
v klidném pracovním prostředí. Mezi žáky a učiteli probíhala pozitivní a partnerská
komunikace, podporovaná dodržováním pravidel, s častým propojením teoretických
a praktických poznatků.
V úvodu hodin pedagogové většinou žákům sdělovali především téma, vzdělávací cíl
zaměřený na žáky často nebyl formulován, takže v závěru vyučovacích hodin nedocházelo
k jeho ověření. Převažovala frontální výuka (v celé hodině nebo ve větší části sledované
hodiny) s metodou řízeného rozhovoru, který byl nejčastěji účelně kombinová n
se samostatnou prací, občas s prací ve dvojicích nebo skupinách. Příležitosti podporující
vzájemnou spolupráci žáků byly vytvářeny v malé míře. Vyučující vhodně propojovali
teoretické poznatky s praxí. Těžiště většiny hodin bylo nejčastěji na učiteli a žáci tak byli
v mnoha hodinách pasivními příjemci hotových poznatků. Výjimkou byly hlavně hodiny
laboratorních cvičení, ve kterých žáci buď získávali informace bádáním, nebo jeho
prostřednictvím ověřovali předem získané teoretické poznatky. V praktických hodinách
některých vyučovaných oborů se do pracovní atmosféry promítal zřetelný zájem žáků
a aktivní přístup, byl kladen důraz na jejich předcházející vstupní přípravu a samostatnost.
Pozitivem bylo využívání modelových situací ve vybraných odborných předmětech oboru
vzdělání 68-42-M/01 Bezpečnostně právní činnost.




                                            3/9
Někteří z učitelů pamatovali na využívání průběžné motivace, která dále podporovala zájem
žáků. V mnoha hodinách ale chyběla vhodná aktivizace žáků k práci a k dalšímu učení,
na občasné aktivizující otázky směřující ke třídě často reagovali pouze někteří žáci.
Výuka cizích jazyků probíhala většinou ve vyučovaném jazyce, což příznivě rozvíjí
jazykové kompetence žáků. Přínosem byla výuka rodilé mluvčí a zjištění, že některé hodiny
cíleně podporovaly rozvoj odborné slovní zásoby se zaměřením na studovaný obor.
K efektivitě hodin ale nepřispívalo prostorové uspořádání některých jazykových učeben,
které neumožňovalo rozvíjet vzájemnou komunikaci v jazyce.
Učitelé využívali didaktickou techniku pro poslech, prezentaci textu, obrazového materiálu
nebo videa ke zvýšení názornosti učiva. Nejčastěji současně se svým výkladem promíta li
strukturované a přehledné poznámky, které jako studijní oporu s dalšími materiály pro žáky
vkládají do Google Classroom. V některých hodinách se dařilo podpořit motivaci žáků
prostřednictvím práce s webovými aplikacemi umožňujícími efektivní opakování učiva
a lepší osvojení probírané látky. Pouze ojediněle žáci využívali digitální technolo gie
k vyhledávání informací, v malé míře byli vedeni ke kritickému myšlení.
Pro podporu názornosti výkladu učitelé většinou dobře pracovali s vlastními pracovní listy
a učebními pomůckami. Žáci byli vedeni k práci s textem (např. příprava postupu práce),
ke grafickému zpracování výsledků laboratorních prací včetně hodnoticích závěrů.
Ve sledovaných hodinách českého jazyka byly využívány vhodně zvolené umělecké texty
k seznámení s literárními epochami, osobnostmi, pojmy literární teorie, k charakteristice
slovní zásoby a k rozvoji čtenářské gramotnosti. V části hodin výběr textů cíleně podporoval
rozvoj emocionálního prožívání a postojů žáků a některé úlohy vytvářely prostor také
rozvoji jejich kreativity.
Formální závěry hodin byly z hlediska poskytnutí formativní zpětné vazby žákům
o dosaženém pokroku málo efektivní. V závěru hodin mnoho vyučujících nemělo prostor
pro zhodnocení, často byly hodnoticí aktivity realizovány se zvoněním nebo po něm.
Nedocházelo k cílenému ověřování účelnosti zvolených metod výuky, což učitelům
neumožňovalo přímo v hodinách získat zpětnou vazbu od žáků využitelnou pro práci
v následujících hodinách. Prvky sebehodnocení a vzájemného hodnocení žáků, které by
cíleně rozvíjelo současně i kompetence komunikativní a občanské, většinou nebyly
zaznamenány. Ve většině hodin nebyla také účelně diferencována výuka (ani směrem
k žákům nadanějším), tempo i náročnost byly jednotné pro všechny žáky.
Nastavené podmínky pro realizaci odborného výcviku, učební praxe i cvičení umožňují
průkaznou kontrolu průběhu poskytovaného vzdělávání. Odborné vzdělávání je realizo vá no
u smluvních partnerů, kteří svojí činností odpovídají zaměření tohoto oboru. Všichni učitelé
byli na výuku po odborné i metodické stránce dobře připraveni. Kontrolovali vybavení žáků
požadovanými osobními ochrannými prostředky, žáci byli seznamováni s cílem vyučovac í
jednotky, s postupem práce za účelem dosažení očekávaných výsledků a nebezpečím vzniku
možných rizik v bezpečnosti práce.
Učitelé odborného výcviku uplatňovali zásady individuálního přístupu, efektivního využití
času a aktivního přístupu žáků k plnění zadaných úkolů. Uplatňované metody a formy práce
rozvíjely a upevňovaly vědomosti a dovednosti žáků, výuka byla dobře organizač ně
zajištěna a efektivně vedena k dosažení stanoveného cíle. Žáci byli zapojeni do činností,
pracovali obvykle aktivně, pod správným metodickým vedením učitelem odborného
výcviku, který byl zaměřen na vhodné instruktážní ukázky jednotlivých úkonů. Výuka
podporovala motivaci žáků k dodržování technologických postupů a k samostatnosti.


                                            4/9
Při produktivních činnostech na pracovištích školy byly poskytovány vlasové a kosmetické
služby zákazníkům z řad veřejnosti.


                         Hodnocení výsledků vzdělávání
Škola sleduje průběžné celkové výsledky žáků, účastníky vzdělávání s nimi seznamuje např.
prostřednictvím přehledů ve výročních zprávách o činnosti školy. Výsledky vzdělávání žáků
jsou projednávány a řešeny při jednáních pedagogické rady nebo předmětových komisí, míra
výchovných opatření odpovídá projednávaným úspěchům žáků i zjištěným porušením
školních pravidel (např. řada pochval za úspěchy při reprezentaci školy při odborných
stážích nebo v soutěžích, pomoc v organizaci soutěží, velmi dobrý prospěch). Ve školním
roce 2022/2023 prospělo s vyznamenáním přibližně 12 % žáků (údaj společný včetně
nematuritního oboru), pouze jednotky žáků neprospěly (přibližně 5 % po opravných
zkouškách v září 2023). Výsledky žáků lze tedy celkově hodnotit jako příznivé, např.
průměrný prospěch se v jednotlivých třídách napříč obory vzdělání pohyboval v rozmezí
1,7 do 2,5. Výsledky žáků odpovídají snaze školy klást důraz na znalosti a dovednosti
v odborném vzdělávání žáků v souladu s profilem absolventa, ale současně dobře žáky
připravit na všeobecně-vzdělávací část maturitní zkoušky. Škola účinně sleduje
a vyhodnocuje docházku žáků, včetně příčin jejich neomluvených absencí. Důležitým
nástrojem jsou přezkoušení jednotlivců k doplnění hodnocení při zvýšené absenci. Dobré
výsledky žáků v oborech vzdělání zakončených závěrečnou zkouškou jsou předpokladem
pro následnou úspěšnost žáků nástavbového studia u maturitní zkoušky.
Ve školním roce 2022/2023 se hrubá neúspěšnost (podíl žáků, kteří u maturitní zkoušky
neuspěli nebo ji nekonali a žáků, kteří byli k maturitní zkoušce přihlášeni celkem)
pohybovala okolo 15 %. Sledování kvality výuky mající případně dopad na neúspěšnost
žáků je ponecháno na předmětových komisích a je tak příležitostí pro vytvoření vhodných
kontrolních postupů s využitím např. zpětné vazby v hodinách od samotných žáků.
U závěrečných zkoušek se neúspěšnost žáků pohybovala ve školním roce 2022/2023 okolo
11 %.
Primární prevence a výchovné poradenství jsou zajišťovány třemi výchovnými
poradkyněmi, čtyřmi metodičkami prevence, speciální pedagožkou. Jedna z členek školního
poradenského pracoviště je i sociální pedagožkou. Pracovnice školního poradenského
pracoviště se pravidelně scházejí a řeší případné problémy a potřeby žáků. S doporučeními
vycházejícími z výsledků šetření školských poradenských zařízení jsou seznamováni třídní
učitelé i ostatní vyučující. Sledování naplňování podpůrných opatření není systematick y
nastaveno. Možností je zavedení hospitační činnosti, případně náhledů výchovnýc h
poradkyň ve třídách, kde se vzdělávají žáci s potřebou podpory, aby poskytly učitelům
metodickou pomoc. Žáci se speciálními vzdělávacími potřebami jsou při vzdělává ní
zohledňováni podle potřeby, vzhledem k celkově nízké neúspěšnosti netvoří ohroženou
skupinu.
Pozornost je věnována podchycení rizik v chování žáků ihned při zahájení studia. Přínosné
jsou v tomto směru především adaptační pobyty, při kterých je kladen důraz na budování
vztahů v třídních kolektivech a současně na diagnostiku možného rizikového chování žáků.
Preventivní programy probíhají na základě analýzy aktuálních potřeb. Ve škole funguje
také žákovský parlament, který se pravidelně schází a předává vedení školy podněty
a návrhy k chodu školy. Žáci v parlamentu jsou aktivní, účastní se setkání s hejtmane m
Pardubického kraje a jsou iniciátory mnoha školních akcí (charitativní sbírky, Společenský
den).


                                           5/9
Vzdělávání žáků je vhodně doplňováno bohatou projektovou činností. Škola má dlouholeté
zkušenosti s mezinárodními projekty, např. Erasmus+ (v roce 2020 byla škole udělena
akreditace pro odborné vzdělávání), které organizováním odborných stáží přispívají
k výměně odborných zkušeností a zlepšování jazykových dovedností žáků i učitelů. Škola
je také členem několika mezinárodních a národních sítí a skupin. K atraktivitě
poskytovaného vzdělávání významnou měrou přispívají organizované přednášky, exkurze,
besedy, návštěvy divadelních a filmových představení, zážitkové motivační aktivity
ve spolupráci s Policií ČR, Vězeňskou službou ČR, kurzy přežití, aj.
Získané znalosti a dovednosti žáci prezentují v předmětových soutěžích nejen ve školních,
ale i v krajských a národních kolech. Sama škola je organizátorem několika regionálně
významných soutěží. K úspěšné realizaci cílů vzdělávání výrazně přispívá spolupráce
s mnoha sociálními partnery napříč obory. K prezentaci školy přispívá také občasník
Vyzvědač, který vydávají žáci oboru vzdělání 68-42-M/01 Bezpečnostně právní činnost
a stejnokroj žáků tohoto oboru, který využívají při konání významných akcí. Nadání a zájmy
mohou žáci školy rozvíjet i mimo vyučování v široké nabídce zájmových útvarů zaměřenýc h
na činnosti rozšiřující oblast vzdělání jednotlivých oborů (chemický, hasičský,
záchranářský, biologický, kadeřnický, kroužek sebeobrany, kroužek forenzních věd
a kroužek pokročilé instrumentální chemie, právnický, střelecký) ale i na mimooboro vo u
tematiku (fotografický, kroužek deskových her, kroužek zábavné vědy a kritického myšlení).


                                         Závěry
Vývoj školy
– Zlepšilo se materiální zabezpečení školy.
– Rozšířila se podpora mezinárodních aktivit školy a aktivní spolupráce s mnoha
  profesními partnery.
– Přetrvává méně účelné nastavení řídicích a kontrolních mechanismů a delegování
  kompetencí.
– Přetrvává neefektivní práce se závěry vyučovacích hodin, opomíjení shrnutí probraného
  učiva a málo využívané formativní hodnocení dosažení vzdělávacích cílů ve výuce.

Silné stránky
– Rozsah a využívání spolupráce se sociálními partnery ve vzdělávání (1.5)
– Prezentace výsledků vzdělávání žáků na veřejnosti podporovaná účastí v soutěžích, jejich
  pořádáním a širokým rozsahem vzdělávacích projektů a zájmových útvarů (5.3)
– Realizace odborných praxí oboru vzdělání 68-42-M/01 Bezpečnostně právní činnost (1.5)
– Materiální zázemí pro odbornou výuku oborů vzdělání (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Priority v oblasti pedagogického vedení školy jsou nastaveny pouze zčásti,
  bez konkrétního časového plánu, způsobu dosahovaní pokroku a kontroly (1.1)
– Méně účelné je nastavení řídicích a kontrolních mechanismů a delegování kompetencí
  v oblasti pedagogického řízení školy a dílčích oblastí organizace chodu školy (2.1)

                                              6/9
– Pro zefektivnění vzdělávacích strategií na úrovni školy chybí promyšlená koncepce
  dalšího vzdělávání pedagogů v návaznosti na cílená hospitační zjišťování a systematické
  sdílení poznatků z oblasti didaktiky (2.3)
– Neefektivní práce se závěry vyučovacích hodin, opomíjení shrnutí probraného učiva
  a málo využívané hodnocení dosažených vzdělávacích cílů ve výuce (4.3)
– Nevytváření dostatečných příležitostí ke spolupráci, sebehodnocení nebo vzájemné mu
  vrstevnickému hodnocení žáků (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Zaměřit pozornost na nastavení účelnějších         řídicích   a kontrolních   mechanis mů
  pro jednotlivé oblasti činnosti školy.
– Pravidelně realizovat autoevaluaci školy a využívat její výsledky, stanovit vybrané jevy
  a procesy školní reality, jejíchž změna přispěje k dalšímu rozvoji jednotlivých oblastí
  školy.
– Zajistit další vzdělávání učitelů v oblasti osvojení didaktických zásad zaměřenýc h
  na uplatňování sebehodnocení a vzájemného hodnocení žáků.
– Motivovat učitele ke vzájemným hospitacím napříč aprobacemi, které by zintenzivnily
  sdílení pedagogických zkušeností, využívaných metod a forem práce.
– Podporovat práci žáků s informacemi, vést je častěji k jejich vyhledávání a jejich třídění.
– Zaměřit závěry hodin se na cílené ověřování účelnosti zvolených metod výuky a získávat
  tak zpětnou vazbu od žáků využitelnou pro práci v následujících hodinách.
– Diferencovat zadávané úlohy podle obtížnosti vzhledem k žákům celého spektra nadání
  a potřeb.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád střední školy s účinností od 1. 9. 2023
 3.   Zápisy z jednání pedagogické rady, školní rok 2022/2023 a aktuální (výběr)
 4.   Rozvrhy hodin tříd, školní rok 2023/2024
 5.   Matrika, školní rok 2023/2024



                                            7/9
 6.   Plán kontrol a hospitací a záznamy z kontrolní činnosti ve školním roce 2022/23
 7.   Dokumentace k dalšímu vzdělávání pedagogických pracovníků pro školní
      roky 2022/2023, 2023/2024
 8.   Personální dokumentace k odborné kvalifikaci pedagogických pracovníků (výběr)
 9.   Dokumentace výchovného poradenství a školní prevence, školní rok 2023/2024
      (výběr)
10.   Dokumentace k ukončování vzdělávání závěrečnou zkouškou, školní roky 2022/2023
      a 2023/2024 (výběr)
11.   Dokumentace vztahující se k finančním podmínkám školy a zajištění bezpečnosti a
      ochrany zdraví žáků pro školní rok 2023/2024 (výběr)
12.   Výroční zpráva o činnosti školy, školní rok 2022/2023
13.   Výpis z rejstříku škol ze dne 6.12. 2023
14.   Inspekční zpráva čj. ČŠIE-274/18-E


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         8/9
Složení inspekčního týmu a datum vyhotovení inspekční zprávy

 Mgr. Petra Holánková, školní inspektorka,
 vedoucí inspekčního týmu
 PhDr. Martina Kutinová, školní inspektorka
 Mgr. Jaroslav Loučka, školní inspektor
 Bc. Daniela Růžová, kontrolní pracovnice
 Mgr. Hana Řebíčková, školní inspektorka
 Mgr. Michal Peterka, odborník na obor vzdělání
 68-42-M/01Bezpečnostně právní činnost
 pplk. Mgr. Miroslav Malušek, Ph.D., odborník na obor vzdělání
 68-42-M/01Bezpečnostně právní činnost



12. 1. 2024




                                             9/9
