                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIB-953/25-B
                                       Sp. zn. ČŠIB-S-207/25 B


Název                               Střední škola Gemini Brno, příspěvková organizace
Sídlo                               Vaculíkova 259/14, Lesná, 638 00 Brno
E-mail                              gemini@geminibrno.cz
IČO                                 48 515 027
Identifikátor                       600 025 021
Právní forma                        příspěvková organizace
Zastupující                         Mgr. Bc. Tomáš Anderle, MBA, LL.M.
Zřizovatel                          Jihomoravský kraj
Místa inspekční činnosti            Vaculíkova 259/14 a 536/13, Milénova 770/13,
                                    Brno
Inspekční činnost na místě          7. až 10. 4. a 2. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola Gemini Brno, příspěvková organizace (dále škola) vykonává činnost střední
školy, internátu a školní jídelny.
Škola poskytuje vzdělání žákům se speciálními vzdělávacími potřebami (dále SVP). Střední
vzdělávání probíhá v denní formě studia v maturitních oborech 65-41-L/01 Gastronomie
a 68-43-M/01 Veřejnosprávní činnost a tříletém oboru vzdělávání ukončeném závěrečnou
zkouškou s výučním listem v oboru vzdělávání 66-51-H/01 Prodavač. Od poslední inspekční
činnosti došlo k mírnímu snížení počtu žáků ze 112 na 101, což je 88 % z nejvyššího
povoleného počtu žáků. Pro školní rok 2025/2026 nabízí škola nově studijní obor vzdělává ní
78-42-M/03 Pedagogické lyceum, do kterého proběhlo přijímací řízení. Internát v době
inspekční činnosti poskytoval ubytování sedmi žákům školy, což je 35 % z nejvyššího
povoleného počtu.
Stravování žáků zajišťuje školní jídelna, která nabízí jedno hlavní jídlo. Součástí odborného
výcviku žáků je příprava polévky, která doplňuje nabídku jídelny. Zároveň je zajištěno
celodenní stravování pro studenty ubytované na internátě.


                         Hodnocení podmínek vzdělávání
Koncepce rozvoje školy zahrnuje vybrané oblasti u kterých jsou stanoveny smysluplné cíle.
Z činnosti školy je zřejmé, že část pedagogického sboru školní vizi sdílí a s aktivní podporou
zřizovatele ji postupně naplňují. Pokroky jsou patrné v oblasti zlepšování materiálně-
technických podmínek vzdělávání. V oblasti činnosti školního poradenského pracoviště
nejsou ale stanovené činnosti plně realizovány. Tato skutečnost komplikuje plánování
a implementaci cílených preventivních a podpůrných strategií, jež jsou klíčové pro zajištění
adekvátní podpory žáků.
Přestože ředitel školy (dále ředitel) průběžně vyhodnocuje činnost školy a využívá SWOT
analýzu, realizované kroky dosud vykazují omezený dopad na zkvalitnění výchovně -
vzdělávacího procesu. Vedení školy reagovalo na slabé stránky zjištěné při minulé inspekční
činnosti jen v omezené míře, tato skutečnost se negativně odráží zejména v podmínkách pro
hodnocení výsledků i výsledcích vzdělávání žáků. Vnitřní komunikace se primárně opírá
o porady a osobní kontakt, přičemž škole chybí funkční digitální prostředí, které by
umožňovalo efektivní, přehledné a operativní sdílení informací mezi pedagogy.
Informovanost pedagogického sboru postrádá dostatečnou provázanost, a to komplik uje
koordinaci aktuálních změn a požadavků s každodenní pedagogickou praxí. Tato skutečnost
negativně ovlivňuje efektivitu vzájemné spolupráce, což se projevuje i v nejednotně
uplatňovaných pravidlech předávání informací a omezené dostupnosti klíčovýc h
dokumentů, např. informací o žácích se SVP. Ve školních vzdělávacích programech se
objevily nepřesnosti v oblasti zajištění praktického vyučování, které zkreslují infor mace
poskytované zákonným zástupcům žáků. Žákovský parlament zatím nebyl zřízen, proto žáci
své podněty k chodu školy předávají třídním učitelům. Škola podněty a stížnosti žáků
na podmínky a průběh vzdělávání řeší, doposud zvolené postupy ale ne vždy vedly
ke komplexnímu řešení problému, což negativně ovlivňuje školní klima.
Ředitel delegoval velkou část řídících kompetencí na svého zástupce, výchovnou poradkyni
a vedoucí internátu. Tito pracovníci jsou současně výrazně pracovně vytíženi i v dalších
oblastech chodu školy, tím dochází k nepříznivému ovlivnění účinnosti a funkčnosti
zavedeného kontrolního systému. Škola se snaží o udržení odborné kvalifikace vyučujíc íc h,
ne vždy se jí to však daří. Další vzdělávání pedagogických pracovníků bylo inicio vá no


                                            2/10
především samotnými pedagogy, často dle jejich zájmu a formou samostudia. Vedení školy
o něm má přehled a plánuje ho s ohledem na nabídku a finanční možnosti, do určité míry je
realizováno s ohledem na aktuální potřeby školy. Společné vzdělávání probíhající pouze na
začátku aktuálního školního roku se soustředilo na pedagogickou diagnostiku a identifik ac i
vzdělávacích potřeb žáků. Vedení školy pro plánování dalšího vzdělávání dostatečně
nevyužívá poznatky z kontrolní a hospitační činnosti, nesleduje a nevyhodnocuje aplikaci
využití získaných vědomostí z absolvovaných vzdělávacích akcí ve výuce. Do této činnosti
nejsou systematicky zapojováni vedoucí metodických orgánů ani další pedagogičtí
pracovníci, což nepřispívá k dalšímu profesnímu rozvoji pedagogů. Vzájemné hospitace
učitelů jsou jako nástroj sdílení pedagogické praxe využívané především v odborném
výcviku, jejich pozitivní přínos byl patrný i při realizovaných inspekčních hospitacích. Škola
nemá stanovený promyšlený postup uvádění nových pedagogických pracovníků. Nově
příchozí učitelé využívají pomoc svých kolegů, a to je limitující z hlediska systematické ho
předávání informací a efektivní adaptace na pracovní prostředí školy.
Poradenské služby ve škole zajišťují členky školního poradenského pracoviště. Z rozhovorů
s nimi a z písemné dokumentace vyplynulo, že spolupráce mezi výchovnou poradkyní, která
zároveň působí jako speciální pedagog a kariérová poradkyně, a školní metodičkou prevence
probíhá spíše nahodile a reaktivně. Nejčastěji dochází ke společné činnosti až v případě
výskytu konkrétní problematické situace. Souběhem několika pracovních činností jedné
z členek, tak vzniká problém s dostatečným zmapováním některých jevů ve škole,
např. obsah a průběh třídnických hodin, zajištění informování zákonných zástupců
o ukládaných výchovných opatřeních, zhoršeném prospěchu žáků, realizaci podpůrných
opatření. Ani spolupráce s ostatními pedagogickými pracovníky není systematická. Učitelé
se na členky školního poradenského pracoviště obracejí víceméně nahodile a z vlastní
iniciativy až v případě, kdy to sami považují za nezbytné. Koordinace asistentů pedagoga
není systémově nastavena a je také pouze v kompetenci jednotlivých učitelů. Tento přístup
snižuje účinnost poskytované podpory a omezuje dopad realizovaných opatření na žáky.
Učitelé poskytují žákům podpůrná opatření dle doporučení školských poradenských
zařízení, ale také na základě individuálních vzdělávacích plánů uplatňovaných z jiných
závažných důvodů, zejména kvůli psychickým obtížím. Těmto žákům je umožně no
samostudium v různém rozsahu. Tyto plány však jsou zpracovány velmi obecně,
bez konkrétních údajů o organizaci výuky, zejména způsobu ověřování a vyhodnoco vá ní
výsledků vzdělávání. Jejich obsah ani realizace nejsou jednotně koordinovány a zůstávají
plně v kompetenci jednotlivých učitelů. Tento přístup neumožňuje systematické sledování
průběhu a výsledků vzdělávání, neposkytuje rovné podmínky pro podporu žáků napříč
předměty a ztěžuje vyhodnocování účinnosti přijatých opatření.
Škola neprokázala, že by v uplynulém období realizovala systematickou evaluaci školního
klimatu ani analýzu výskytu sociálně patologických jevů. Dotazníkové šetření zmiňo va né
v preventivním programu školy je zajištěno prostřednictvím dotazu na třídní učitele, jak
vnímají klima ve třídě, což může být značně neobjektivní. Třídnické hodiny sice probíhají
pravidelně, avšak jejich realizace není provázána s činností školního poradenského
pracoviště a chybí systematické vyhodnocování získaných poznatků. Preventivní aktivity
jsou do těchto hodin zařazovány na základě vstupní zprávy školní metodičky prevence, která
pro školní rok 2024/2025 zahrnuje témata jako prevence šikany, kyberšikany, užívá ní
návykových látek, sebepoškozování, rasismu či podpora zdravého životního stylu. Uvedené
činnosti nejsou začleněny do koncepčně zpracovaného a průběžně vyhodnocova né ho
školního preventivního programu. Projevy rizikového chování jsou pracovníky školního
poradenského pracoviště monitorovány převážně neformálně, přijatá opatření jsou
realizována nesystematicky a bez následného vyhodnocení jejich účinnosti. Z externích


                                            3/10
poskytovatelů primárních programů je přínosná spolupráce s Policií České republiky
a s poradenským centrem Pedagogicko -psychologické poradny Brno. V minulém školním
roce zde proběhl program indikované primární prevence jedné třídy, ve které nebyla
potvrzena šikana, jejíž příčinou byly osobnostní problémy jednotlivých žáků. Vychovate lé
úspěšně spolupracují se zákonnými zástupci žáků a díky vzájemným vztahům založenýc h
na důvěře a respektu se jim daří citlivě reagovat na rizikové projevy chování, včetně projevů
netolismu.
V posledních letech škola s podporou zřizovatele a díky projektům realizovala zateplení,
výměnu oken a elektrického vedení. Nicméně, nevhodné organizační uspořádání některých
učeben, např. v informatice komplikuje práci asistenta pedagoga. Podmínky pro tělesnou
výchovu jsou omezené nedostatečnými prostory (částečně kompenzováno výukou plavání).
V rámci venkovního areálu školy bylo zaznamenáno místo, jehož stavební řešení může
v některých situacích snižovat bezpečnost při pohybu žáků. Zrekonstruované prostory
a modernizované vybavení internátu vytvářejí bezpečné, kvalitní a podnětné prostředí pro
trávení volného času, realizaci různorodých aktivit a zároveň poskytují zázemí vstřícné
k oprávněným potřebám žáků.


                          Hodnocení průběhu vzdělávání
Ve většině sledovaných teoretických hodin panovala klidná pracovní atmosféra. Učitelé
zpravidla sdělili žákům téma a cíl výuky. Motivace žáků však byla často opomíjena, přestože
probíraná témata přímo vybízela k jejich aktivnímu zapojení. Ve většině hodin převládala
frontální výuka, kdy bylo učivo žákům prezentováno formou výkladu, ojediněle pouze
čtením z připravených materiálů pedagoga, doplněné samostatnou prací. V takto vedených
hodinách byla žákovská aktivita nízká, výuka působila staticky a bez vzájemné interakce.
U žáků byly patrné známky únavy, přičemž nebyly využívány efektivní aktivizační ani
relaxační strategie k obnovení jejich pozornosti a zapojení. Zaznamenány byly i situace, kdy
učitelé nereagovali na podněty a názory žáků nebo je využili pouze k formulaci vlastního
stanoviska, čímž nedocházelo k žádoucímu rozvoji kritického myšlení a vzájemné diskus i.
Práce s informačními zdroji, včetně využívaných notebooků žáků, byla ve výuce využita
sporadicky, i přesto, že se nabízely vhodné příležitosti. Pokud byl výklad doplňován
otázkami, žáci reagovali a prokazovali základní znalosti problematiky, formulovali vlastní
myšlenky a přispívali k hlubšímu porozumění tématu. Většinou však plnili shodné úkoly se
stejnou náročností. Názornost výuky byla zajištěna prostřednictvím prezentací, fotografií
či obrázků, které žáky částečně zaujaly. Ve velmi omezené míře byla zařazena skupinová
práce nebo práce ve dvojicích, která by u žáků rozvíjela komunikační dovednosti. Žákům
byla tato možnost nabídnuta ojediněle, cíleně ke spolupráci vedeni nebyli. U většiny
sledovaných hodin nezbyl pedagogům čas na efektivní ukončení hodiny ani závěrečné
hodnocení dosažených cílů. Podpora žáků byla zajišťována mimo jiné i prostřednictvím
přítomnosti asistentů pedagoga. V kontextu charakteru školy a povahy speciálníc h
vzdělávacích potřeb žáků se jevila míra poskytované podpory jako nedostatečně intenzivní.
V průběhu vyučovacích hodin nebyla činnost asistentů pedagoga dostatečně efektivní, což
omezilo přímou podporu žákům, kteří ji potřebovali. Součástí podpůrných opatření byla
rovněž možnost pořizovat si fotografie zápisů z tabule, kterou žáci využívali k následnému
upevnění a procvičení učiva.
V rámci výuky cizích jazyků byla věnována pozornost systematickému rozvoji jazykovýc h
kompetencí žáků, zahrnujícímu rozšiřování lexikální zásoby, kultivaci výslovnos ti
s pozitivním vlivem jazykové vybavenosti pedagogů a nácviku jednoduché větné stavby.
Velká část přírodovědných předmětů probíhala frontální formou výuky, chyběly úkoly, které


                                            4/10
by učitelům poskytly zpětnou vazbu o míře pochopení probíraného učiva žáky. Vzhlede m
ke specifikům žáků školy toto nastavení není efektivní pro jejich vzdělávání. Tělesná
výchova probíhala pod vedením nekvalifikované učitelky, což se projevilo nedostatky
v organizaci výuky, která nebyla správně strukturovaná, cviky byly vybírány samotnými
žáky bez předchozího promyšlení a návaznosti. Žáci byli ponecháni bez korekcí či vedení,
a to je nejen ve výběru cviků, ale i při samotné realizaci. Výuka byla spíše souborem
jednotlivých nesourodých cvičebních prvků, než cíleným a metodicky strukturova ným
procesem.
Úroveň výuky odborných předmětů byla rozdílná. Pozitivní bylo cílené propojování
teoretických informací s reálnými příklady z praxe. Tento přístup žákům usnadňova l
porozumění probíranému učivu a přispíval k jejich lepší připravenosti na reálné pracovní
situace. Tam, kde se učitelům dařilo zapojit žáky do diskuse a navázat na jejich osobní
zkušenosti, byla zaznamenána vyšší aktivita, zájem a schopnost žáků formulovat vlastní
názory.
Praktické vyučování probíhalo v příjemné a přátelské atmosféře a bylo sledováno u oboru
Gastronomie (dále maturitní obor), který probíhal ve cvičných kuchyňkách a u učebního
oboru Prodavač a výrobce lahůdek ještě u smluvních partnerů, ve školní kuchyni a v cvičné
kavárně. Žáci tak mají příležitost aplikovat své teoretické znalosti v praktických situacíc h,
což zvyšuje jejich šanci na úspěšné uplatnění na trhu práce. V průběhu vyučovacího dne byl
kladen důraz na dodržování bezpečnostních a hygienických pravidel, stejně jako na
uplatňování správných technologických postupů. Úvodní části hodin byly vedeny formou
výkladu, přičemž některé z nich byly obohaceny o větší míru interakce se žáky. Pro podporu
názornosti byly využity digitální technologie, např. promítání výukového videa. Zbytek
výuky probíhal formou skupinové, někdy i samostatné práce žáků. Průběžně byla
podporována nejen jejich spolupráce, ale výuka zároveň sloužila k procvičení a upevnění
probraného učiva. Žáci připravovali pokrmy přiměřené jejich schopnostem, přičemž
učitelky odborného výcviku spolu s asistentkou pedagoga poskytovaly žákům potřebnou
podporu ke zvládnutí jednotlivých činností. Nedostatek se projevil v organizačním zajištění,
kdy učitelka opustila v průběhu výuky jedné skupiny žáků učebnu, z důvodu dohledu v jiné
části školy. Tato situace narušila kontinuitu probíhajících činností.
Plánovanou činnost internátu řídila vedoucí internátu především s ohledem na zájmy
ubytovaných. Organizace činností internátu nebyla dostatečně provázána na školní
vzdělávací programy jednotlivých oborů. Žáci však byli vedeni k samostatnosti
v rozhodování o činnostech v době volného času, k odpovědné přípravě na vyučová ní
i dodržování vnitřního řádu internátu.


                          Hodnocení výsledků vzdělávání
Pravidla hodnocení výsledků vzdělávání žáků a způsob omlouvání absence, které jsou
součástí školního řádu, nebyly jednoznačně nastaveny ani jednotně dodržovány
pedagogickými pracovníky. Škola postrádá sjednocený a objektivní systém pro zjišťová ní
a hodnocení výsledků vzdělávání žáků. Zadávání testů a písemných prací se mezi
vyučujícími stejných předmětů lišilo a závěrečné pololetní hodnocení žáků vždy
neodpovídalo jejich průběžným výsledkům. Hodnocení žáků v rámci odborného výcviku se
zakládalo na jejich přístupu k jednotlivým činnostem, na úrovni jejich vědomostí,
komunikačních schopnostech a kvalitě vykonaných praktických úkolech. Učitelé
praktického vyučování si sami zpracovávají analýzu výchovně-vzdělávacího procesu, která
slouží ke zlepšení jeho kvality.


                                            5/10
Pedagogové poskytují neprospívajícím žákům studijní materiály, konzultace a možnost
nastavení individuálního vzdělávacího plánu, kdy žák dochází pouze na část výuky. Tato
opatření však ve velké míře zůstávají v kompetenci jednotlivých učitelů, což vzhlede m
k vysokému počtu neprospívajících a neklasifikovaných žáků není dostatečné a tato opatření
nejsou důsledně kontrolována vedením školy. Za poslední uzavřený školní rok 2023/2024
neprospělo celkem 16 % žáků a 16 % žáků nebylo ve druhém pololetí klasifiková no.
Ve srovnání s předchozím školním rokem se počet neprospívajících žáků zvýšil o dva
procentní body. Škola navíc nevyužívá elektronický systém pro evidenci nepřítomnos ti
žáků, což je vzhledem k vysoké míře absence nedostatečné a nevyhovující. Zákonní zástupci
nejsou včas informováni o nepřítomnosti svých dětí ve výuce. Vyhodnocování absence
na jednáních pedagogické rady probíhá pouze na obecné úrovni (např. vysoká či nízká
absence). Procentuální limit stanovený ve školním řádu není fakticky uplatňován a není
v souladu se strategií předcházení školní neúspěšnosti, která stanovuje odlišnou procentuální
hranici pro neklasifikování žáka. Průměrná hodnota absence na žáka má za poslední tři
uzavřené školní roky vzrůstající tendenci. Za poslední uzavřený školní rok tato hodnota činí
356 hodin na žáka. Přičemž žáci oboru Veřejnosprávní činnosti vykazují vyšší podíl absence
než žáci oboru Gastronomie a Prodavač – výrobce lahůdek. Většině žáků, kteří nejsou ve
druhém pololetí hodnocení v řádném termínu, se nedaří podklady pro hodnocení doplnit.
V takovém případě je jim umožněno opakování ročníku, přestup na jiný obor, případně
ukončení ročníku a v dalším roce opětovné přijetí. Tento přístup umožňuje setrvání žáků se
zdravotním znevýhodněním ve vzdělávacím systému, vede k jejich pasivitě a nízké motivac i
ke vzdělávání a nepřispívá k úspěšnému ukončení studia získáním kvalifikace.
Nedostatečně je využíván elektronický informační systém při ukládání výchovných opatření.
Rozdílné množství uložených výchovných opatření, která jsou evidována, a kázeňských
opatření projednávaných na jednáních pedagogické rady má negativní dopad na efektivitu
řešení problémů spojených s chováním žáků. Zákonní zástupci tak nemají dostatečný
přehled o výchovně vzdělávacím procesů svých dětí. V minulém školním roce nebylo
v elektronickém systému školy evidováno žádné výchovné opatření, přestože škola žákům
tato výchovná opatření udělovala a z chování žáky hodnotila zhoršeným stupněm z chování.
Třídní učitelé problematické situace mezi žáky řešili, ale již nedocházelo k prokazatelné mu
seznámení zákonných zástupců s uložením výchovných opatření.
Od minulé inspekční činnosti došlo ke zlepšení vzdělávacích výsledků žáků u maturitní
zkoušky čtyřletých a závěrečné zkoušky tříletých oborů. Jedno z opatření, které škola
zavedla pro zvýšení úspěšnosti, je pravidelné zařazování maturitní a závěrečné zkoušky
na nečisto. Ovšem z žáků maturitních oborů, kteří nastoupili do prvního ročníku, úspěšně
dokončilo vzdělávání ve školním roce 2023/2024 pouze 44 % žáků (tj. z šestnácti
nastoupivších žáků uspělo u maturitní zkoušky pouze sedm). Ze žáků tříletých oborů, kteří
nastoupili do prvního ročníku, úspěšně dokončilo ve školním roce 2023/2024 vzdělává ní
62 % žáků (tj. z osmi nastoupivších žáků uspělo u závěrečné zkoušky pět).
Přestože se v letošním školním roce škola nezapojila do žádných soutěží, byla patrná
zvýšená motivace žáků při odborném výcviku oboru Gastronomie a oboru Prodavač
a výrobce lahůdek. Pod vedením učitelů odborného výcviku, jejichž přístup působil
motivačně, žáci zhotovovali reprezentativní výrobky, tím byly rozvíjeny jejich profesní
dovednosti, kreativita a schopnost spolupracovat v týmu. Příprava pokrmů mezinárod níc h
kuchyní a nápojů je výborným příkladem propojení teorie s praxí. Tento přístup podporuje
u žáků rozvoj jejich kulinářských schopností, kreativity a porozumění gastronomick ým
trendům. Zájem a nadání žáků byly v minulém školním roce podpořeny možností účasti
na barmanském kurzu. V předchozích letech se škola zapojovala do dlouhodobé projektové
činnosti zaměřené na spolupráci se zahraniční účastí, při které si žáci rozvíjejí a prohlubují


                                            6/10
své odborné, jazykové i sociální kompetence. Gastronomické obory se prezentova ly
prostřednictvím zajištění občerstvení na konferencích a seminářích.
Pobyt žáků na internátě doplňují různé výlety, exkurze, tematicky zaměřené akce často
související s jejich budoucím povoláním, např. návštěva kosmetického salonu, nákupníc h
center. Podpora akcí je také díky finanční spoluúčasti partnerských organizac í
i podnikatelských subjektů. Akce pro žáky byly podpořeny z různých projektů nebo menší
aktivity za pomoci spolků. Škola spolupracuje s Centrem léčivých rostlin při lékařské
fakultě. Pro žáky gastronomických oborů byl připraven seminář zaměřený na poznávání
léčivých rostlin a koření, který zahrnuje přednášku, degustaci a workshop na tvorbu
čajových směsí. Seminář podporuje odborné znalosti a praktické dovednosti žáků
a připravuje je na maturitní otázku „Nápoje v gastronomii.“ Škola dlouhodobě spolupracuje
s organizací AGAPO, o.p.s., která nabízí pomoc při pracovním uplatnění lidí se zdravotním
nebo sociálním znevýhodněním. V programu Erasmus+ škola kooperuje se speciálními
školami v zahraničí. Ve škole probíhají praxe studentů pedagogické fakulty.


                                         Závěry
Vývoj školy
– Od poslední inspekční činnosti došlo k mírnému snížení počtu žáků.
– Od školního roku 2025/2026 zahajuje škola výuku oboru vzdělání Pedagogické lyceum.
– Pozvolné zlepšování materiálních podmínek.
– Přijatá opatření k odstranění nedostatků zjištěných při předchozí inspekční činnosti byla
  jen zčásti účinná a nevedla k očekávanému zlepšení vzdělávacích výsledků žáků.
Silné stránky
– Organizace a personální zajištění odborného výcviku umožňuje žákům získat praktické
  dovednosti a znalosti, které jsou užitečné pro jejich budoucí profesní život. Učitelé
  odborného výcviku efektivně podporují žáky v jejich profesním rozvoji. (4.1)
– Internát díky svému materiálnímu vybavení a velmi dobrým prostorovým podmínkám
  zajišťuje bezproblémovou mobilitu žáků se speciálními vzdělávacími potřebami a ve
  spolupráci se sociálními partnery aktivně podporuje jejich osobnostní rozvoj,
  volnočasové aktivity i zapojení do projektů. (1.4, 1,5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nastavené systémy vnitřního fungování školy, včetně mechanismů vzájemné
  komunikace jsou funkční pouze částečně. Nezajišťují efektivní předávání informac í
  v rámci školy, participaci žáků a včasnou informovanost zákonných zástupců žáků. (1.3)
– Chybí systematická kontrola a důsledné přijímání opatření na základě zjištěnýc h
  skutečností. Komplexní vyhodnocování všech činností školy probíhá jen v omezené míře
  a má pouze částečný dopad na zvyšování kvality vzdělávání jednotlivých žáků. Přijíma ná
  opatření umožňují setrvání žáka ve vzdělávacím systému, často ale nevedou ke zvýšení
  úspěšnosti jednotlivých žáků při ukončení vzdělávání. (2.1)
– Pedagogičtí pracovníci se dalšího vzdělávání zaměřeného na rozvoj odborných
  dovedností a sledování aktuálních trendů ve vzdělávání účastní v menší míře. Vzdělává ní


                                           7/10
  často probíhá na základě individuální iniciativy jednotlivců, což omezuje systematick ý
  a koordinovaný profesní rozvoj celého pedagogického sboru. (3.5)
– Pedagogům se nedařilo účelně uplatňovat diferenciaci vzdělávacího obsahu, která by
  zohlednila rozdílné pracovní tempo a nadání žáků. Žáci nebyli cíleně vedeni
  k samostatnému vyhledávání informací z různých zdrojů, kritickému myšlení a účelné
  práci s výchovně vzdělávacími cíli. Ve sledované výuce byli v menší míře vedeni
  ke spolupráci, což omezovalo rozvoj jejich sociálních dovedností. (4.2, 4.3)
– Škola nezískává aktuální informace o výsledcích vzdělávání žáků systematick ým
  způsobem, což omezuje její schopnost včas a efektivně reagovat a přijímat odpovídajíc í
  opatření. Tato skutečnost se negativně promítá i do zajištění specifické podpory žákům,
  kteří ji potřebují. (5.1, 6.2)
– Části žáků, kteří nedosahují očekávaných výsledků vzdělávání, nevytváří škola vhodné
  podmínky pro jejich zlepšování. Přijímaná opatření nejsou uplatňována systematick y
  a nevedou ke zlepšení průběžných výsledků vzdělávání žáků. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Propojit činnost školního poradenského pracoviště a internátu s koncepčními záměry
  školy a zajistit jednotný přístup k plánování a realizaci podpůrných opatření.
– Zefektivnit činnost školního poradenského pracoviště prostřednictvím systematické
  spolupráce jeho členů i pedagogických pracovníků.
– Zkvalitnit obsah individuálních vzdělávacích plánů a zavést jednotná pravidla pro jejich
  vyhodnocování.
– Vytvořit provázaný a evaluovaný preventivní program školy.
– Věnovat větší pozornost psychohygieně žáků z důvodů udržení jejich duševního zdraví
  i pozornosti při vzdělávání.
– Stanovit pravidla hodnocení výsledků vzdělávání žáků a strategii řešení školní
  neúspěšnosti tak, aby byla jednotně aplikovatelná všemi pedagogickými pracovníky.
– Efektivně využívat elektronický systém školy k jednotnému informování učitelů,
  evidenci a vyhodnocování absence žáků a k zadávání výchovných opatření, což zajistí
  lepší informovanost zákonných zástupců.
– Stanovit podrobná pravidla a postupy pro řešení absence žáků, aby se dosáhlo jejího
  účinného snižování.
– U žáků, kterým bylo povoleno opakování ročníku, stanovit a důsledně uplatňovat postupy
  zaměřené na zvyšování jejich znalostí a dovedností.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně


                                           8/10
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení za jednotlivé součásti školy, platné v době
      konání inspekční činnosti
 2.   Strategický plán rozvoje školy (koncepce) včetně SWOT analýzy ze dne 29. 3. 2024
 3.   Zápis z hodnocení šestiletého období výkonu práce ředitele ze dne 26. 11. 2019
 4.   Školní vzdělávací programy pro střední vzdělávání a internát platné ve školním roce
      2024/2025
 5.   Školní řád včetně pravidel hodnocení výsledků vzdělávání platný od 31. 10. 2023
 6.   Vnitřní řád internátu ze dne 2. 9. 2024
 7.   Výroční zprávy o činnosti školy za školní roky 2022/2023 a 2023/2024
 8.   Zápisy z jednání pedagogické rady a předmětových komisí vedených ve školním roce
      2023/2024, 2024/2025
 9.   Rozvrh hodin platný ve školním roce 2024/2025
10.   Plán hospitační činnosti, hospitační záznamy 2023/2024 a další vzdělává ní
      pedagogických pracovníků 2024/2025
11.   Dokumentace školního poradenského pracoviště platná ve školním roce 2024/2025:
      program poradenských služeb, minimální preventivní program školy, strategie
      předcházení školní neúspěšnosti, krizový plán školy, dokumentace žáků se
      speciálními vzdělávacími potřebami (vzorek), deník výchovného poradce, vstupní
      zpráva o činnosti školního metodika prevence a školní preventivní strategie na období
      2025/2029
12.   Školní informační systém (průběžné výsledky vzdělávání žáků, přehledy celkových
      výsledků vzdělávání, výpisy výchovných opatření za školní roky 2021/2022,
      2022/2023, 2023/2024 a 2024/2025)
13.   Třídní knihy tříd a přehledy absence jednotlivých žáků za školní roky 2021/2022,
      2022/2023, 2023/2024 a 2024/2025
14.   Protokol o průběhu a výsledcích maturitní zkoušky vedené ve školním roce
      2023/2025 (vzorek)
15.   Maturitní práce žáků (vzorek) vedené ve školním roce 2024/2025
16.   Smlouva o obsahu, rozsahu a podmínkách praktického vyučování žáků středních škol
      a středisek praktického vyučování platných ve školním roce 2024/2025
17.   Směrnice pro praktické vyučování účinná od 1. 1. 2022
18.   Analýza výchovně vzdělávacího procesu za úsek odborného výcviku vedená
      ve školním roce 2024/2025
19.   Dokumentace internátu: informace k ubytovaným žákům, hospitační záznamy, plán
      výchovné činnosti, deník výchovné skupiny,           záznamy denní docházky žáků
      na internát, přihláška k internátnímu pobytu včetně celodenní stravy ve školním roce
      2024/2025
20.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování




                                           9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Lenka Skotáková, školní inspektorka, vedoucí inspekčního týmu
 Mgr. Marie Sponarová, školní inspektorka
 RNDr. Anna Bayerová, Ph.D., školní inspektorka
 Ing. Michaela Svobodová, školní inspektorka
 Mgr. Šárka Machačová, školní inspektorka
 Ing. Hana Šarounová, kontrolní pracovnice
17. 6. 2025




                                         10/10
