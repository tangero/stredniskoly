CSI0X00BAALL
Počet listů: 10




                                       Česká školní inspekce
                                       Pražský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIA-971/23-A


Název                                Střední škola, základní škola a mateřská škola pro
                                     sluchově postižené, Praha 5, Holečkova 4
Sídlo                                Holečkova 4, 150 00 Praha 5
E-mail                               skoly.sp@post.cz
IČO                                  48134368
Identifikátor                        600171426
Právní forma                         Příspěvková organizace
Zastupující                          Mgr. et Mgr. Václav Chmelíř
Zřizovatel                           Ministerstvo školství, mládeže a tělovýchovy
Místo inspekční činnosti             Holečkova 4, 150 00 Praha 5
Inspekční činnost na místě           18. 4. 2023 − 21. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného základní školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                          Charakteristika
Právnická osoba Střední škola, základní škola a mateřská škola pro sluchově postižené,
Praha 5, Holečkova 4 (dále „instituce“ nebo „škola“) vykonává činnost mateřské školy (dále
„MŠ“), základní školy (dále „ZŠ“), střední školy (dále „SŠ“), školní družiny, internátu,
speciálně pedagogického centra (dále „SPC“) a školní jídelny.
Škola je určena pro děti a žáky se speciálními vzdělávacími potřebami (dále „SVP“),
primárně vzdělává děti a žáky s narušenou komunikační schopností, a to s těžkým
sluchovým postižením, s těžšími logopedickými vadami a v mnoha případech děti a žáky
s kombinovanými vadami.
Cílem vzdělávání je, aby děti a žáci zvládli mluvený český jazyk na takové úrovni, aby byli
co nejméně závislí na druhé osobě (tlumočníkovi). Pedagogové, z nichž jsou někteří
sluchově postižení, uplatňují ve výuce alternativní komunikační systémy. Škola využívá
způsob celostní komunikace, tj. kompletní spektrum jazykových modů. V MŠ a ZŠ se
používá při výuce sluchově postižených dětí a žáků orální nebo bilingvální metoda
vzdělávání, založená na součinnosti učitele a neslyšícího asistenta pedagoga. Neslyšící
asistent pedagoga s dětmi a žáky komunikuje českým znakovým jazykem, přičemž učitel
představuje komunikační vzor slyšící populace, s dětmi a žáky komunikuje komunikač ními
systémy sluchově postižených vycházejících z českého jazyka, tj. znakovanou češtinou,
prstovou abecedou a písemným záznamem mluvené řeči. Ve SŠ probíhá výuka orální
metodou, kdy je preferována artikulovaná řeč a odezírání s využitím kompenzova nýc h
zbytků sluchu, s podporou znakované češtiny, čtení a psaní.
K termínu inspekční činnosti se v MŠ vzdělávalo 18 dětí ve dvou logopedických a jedné
surdopedické třídě (pro sluchově postižené). Součástí instituce je také jedna běžná třída MŠ
pro děti zaměstnanců zřizovatele. V ZŠ se vzdělává 97 žáků ve dvanácti třídách, výuka je
organizována od 1. ročníku do 10. ročníku. SŠ realizuje vzdělávání pro 123 žáků ve 31
třídách, v pestré škále oborů vzdělání zakončených závěrečnou zkouškou nebo maturitní
zkouškou. V pěti odděleních školní družiny je zapsáno 48 účastníků, v internátu bylo
k termínu inspekční činnosti ubytováno 48 žáků. SPC zajišťuje poradenské služby převážně
klientům se sluchovým postižením a souběžným postižením více vadami.


                         Hodnocení podmínek vzdělávání
Ředitel školy (dále „ředitel“) využívá ve své funkci dlouholeté manažerské schopnosti
a odborné, pedagogické zkušenosti. Promyšlená koncepce dalšího rozvoje školy vychází
z jejích potřeb, dlouholeté tradice, pružně reaguje na zjištění z autoevaluace školy. Hlavní
záměry se vedení školy daří průběžně naplňovat, např. zkvalitňování výchovně vzdělávac ího
procesu a zlepšování materiálních podmínek pro výuku. Nastavená organizační struktura
školy umožňuje její plynulý chod. Řízení školy vychází z účelného delegování kompetencí
na jednotlivé vedoucí a odborné pracovníky. Od předchozího inspekčního hodnocení školy
v roce 2017 došlo k personálním změnám na pozici zástupců pro MŠ, ZŠ, vedoucího SPC
a vedoucího internátu. Změny se pozitivně promítly např. zefektivnění kontrolního systému
v ZŠ, což má přímý dopad i na kvalitu poskytovaného vzdělávání. Menší pozornost je
věnována kontrolní činnosti v SPC.
K efektivitě řízení pedagogických procesů přispívají pravidelné porady užšího vedení školy
i pravidelná spolupráce se vedoucími metodických sdružení. S pedagogickou radou ředitel
projednává všechny důležité záležitosti týkající se pedagogického procesu, včetně
potřebných opatření k jednotlivým zjištěním.
Koncepční práce vedení školy se odráží v utváření personálních podmínek školy.
Vzdělávání zajišťuje dlouhodobě stabilizovaný, převážně kvalifikovaný pedagogický sbor




                                           2/10
88 pedagogických pracovníků. Kvalita personálních podmínek se projevuje v pozitivníc h
prosociálních vztazích mezi pedagogy a žáky i v úrovni poskytovaného vzdělávání.
Další vzdělávání pedagogických pracovníků (dále „DVPP“) vychází z aktuálních potřeb
školy, reflektuje však i zájmy učitelů. Řada učitelů absolvovala kurz českého znakového
jazyka, celý pedagogický sbor se zúčastnil kurzu poskytování první pomoci. DVPP se ve
sledovaném období tří školních let zaměřilo také na problematikou šikany, životního stylu
a rizikového chování.
Realizaci školních vzdělávacích programů významně podporují rozvíjené partnerské vztahy.
Škola přínosně spolupracuje s řadou organizací, jež přispívají ke zkvalitnění vzdělává ní
a poskytovaných školských služeb. Vedení školy udržuje konstruktivní vztahy
se zřizovatelem. Oboustranně prospěšnou spolupráci rozvíjí instituce s vysokými školami
s pedagogickými obory, s odbornými organizacemi (např. foniatrická klinika), sdruženími,
které se zabývají problematikou sluchových vad (např. Klub České unie neslyšíc íc h)
a poradenskými zařízeními, které fungují při školách vzdělávajících žáky se sluchovým či
zrakovým postižením. Pravidelná spolupráce se školami stejného zaměření v rámci ČR
a Evropy (např. Bratislava, Berlín) přispívá k výměně pedagogických a odborných
zkušeností a obohacení vzdělávacího procesu.
Vícezdrojové financování instituce vytváří optimální podmínky pro naplňování všech
vzdělávacích programů. Vedení školy systematicky vyhodnocuje stav materiálně
technického zázemí a průběžně jej obnovuje. Uskutečněné rekonstrukce přispěly ke zlepšení
kvality poskytovaného vzdělávání (např. nově vybudovaná počítačová učebna). Prostorové
podmínky školy jsou účelně využívány. Všechny třídy MŠ jsou čistě a útulně zařízené, jsou
vybavené kvalitními didaktickými pomůckami, množstvím hraček a doplněné řadou herních
prvků. Nábytek (stolky a židle) dvojí velikosti ve třídách zpravidla splňuje požadavky
na rozdílnou tělesnou výšku dětí. Upravená školní zahrada v klidném prostředí
s pískovištěm a moderními herními prvky vytváří dostatečné zázemí pro relaxaci dětí a další
rozvoj jejich pohybových dovedností.
ZŠ i SŠ disponuje dostatečným množstvím kmenových tříd a dalších odborných učeben,
včetně cvičných dílen pro praktické vyučování. Škola má optimální podmínky pro výuku
tělesné výchovy a rozvoj pohybových dovedností žáků. K dispozici jsou dvě tělocvič ny,
multifunkční hřiště s umělým povrchem, fitcentrum se saunou a posilovnou a rozlehlá školní
zahrada. Pro kulturní, společenské a přednáškové akce škola využívá multifunkč ní
slavnostní sál v bývalé kapli. Od minulé inspekční činnosti došlo k výraznému zlepšení
ve vybavení moderní didaktickou technikou (interaktivní tabule, dataprojektory). Didaktická
technika byla často a účelně využívána i ve sledované výuce. V souvislosti s distanční
výukou byl pořízen nový server a rychlý internet. Škola efektivně využívá velké množství
odpovídajících kompenzačních a speciálních pomůcek pro sluchově postižené (např.
programy pro výuku řeči na počítači, výukové videokazety s tlumočníkem nebo titulk y,
místnost, vybavenou moderní technikou pro výuku hudebně-dramatické výchovy).
SPC využívá samostatné prostory, které vytvářejí dobré zázemí pro diagnostiku a reedukaci
klientů. K navození důvěrné atmosféry s menšími dětmi slouží herní koutek.
Celodenní stravování dětí a žáků je zajištěno ve vlastní školní jídelně. Poskytovaná strava je
pestrá, k podpoře zdravých stravovacích návyků přispívá úzká spolupráce pracovníků školní
jídelny a pedagogů. Škola je zapojena do projektů Mléko do škol a Ovoce do škol. Žákům
ze sociálně znevýhodněného prostředí jsou zajištěny dotované obědy.




                                            3/10
                          Hodnocení průběhu vzdělávání
Vzdělávání ve všech součástech školy se vyznačuje vstřícným, citlivým a respektujíc ím
přístupem všech pedagogů k dětem a žákům.
Charakteristickým rysem průběhu předškolního vzdělávání je laskavá, komunitní atmosféra
ve všech třídách. Učitelky přistupují ke každému dítěti individuálně. Při vzdělává ní
v surdopedické třídě MŠ učitelky uplatňovaly bilingvní přístup, v logopedických třídách
podporovaly mluvenou řeč ve spojení se znakovanou češtinou a českým znakovým jazykem.
Užívané komunikační systémy byly efektivní.
Ranní hry byly tematicky propojeny s následujícími činnostmi, poskytovaly dětem dostatek
času i prostoru k jejich rozvinutí. Ranní kruhy využily učitelky zejména k posilová ní
prosociálních dovedností, zopakování získaných znalostí, motivaci pro další činnosti
a podporovaly rozvoj komunikačních dovedností dětí a jejich divergentní myšle ní.
Pravidelné pohybové aktivity měly správnou strukturu a dynamiku, naplňovaly svůj
zdravotně-preventivní účel. Další řízené činnosti byly vždy velmi dobře připravené a děti
vhodně motivovaly. Učitelky účelně využívaly velké množství kvalitního didaktického
materiálu. V průběhu vzdělávání efektivně střídaly odlišné vzdělávací metody, zařazovaly
prvky prožitkového učení, pro udržení pozornosti vycházely z individuálních možností,
schopností a zájmů každého dítěte. Při činnostech a zejména při stravování učitelky
dostatečně podporovaly samostatnost a sebeobsluhu dětí.
Učitelé v ZŠ uplatňovali k žákům individuální a v mnohých případech i diferencova ný
přístup, maximálně zohledňovali jejich možnosti a schopnosti. Velká pozornost je věnována
osobnostnímu rozvoji každého žáka. Vyučovací hodiny byly dobře metodicky připraveny.
V jejich úvodu byli žáci seznámeni s obsahem nebo cílem hodiny. Učitelé kladli důraz
na vstupní motivaci žáků, což zvyšovalo jejich zájem o probírané učivo, v průběhu
vyučovací hodiny povzbuzovali žáky formou pochval nebo ocenění dílčích úspěchů.
Vyučující účelně střídali metody a formy práce, v části sledované výuky byly zařazeny
prvky prožitkového učení, scénky ve dvojici nebo skupině. Frontální výuka byla vhodně
doplňována samostatnou prací žáků, propojovaná s individualizovanou výukou
a uplatněním případné dopomoci. Pedagogové účelně koordinovali svou práci s asistenty
pedagoga. Kladli důraz na procvičování a upevnění učiva, poskytovali žákům okamžitou
zpětnou vazbu ke kvalitě jejich práce, přičemž citlivě pracovali s chybou. Účinnost
vzdělávání zvyšovalo zařazování názorných a kompenzačních pomůcek, v ojedinělýc h
případech i osobní příklady z reálného života. Názornost výuky podpořilo využití
pracovních listů, obrázků, kartiček s příklady nebo slovy, přehledů učiva apod. Ve srovnání
s předchozím inspekčním hodnocením byla ve výuce efektivněji využívána moderní
didaktická technika (interaktivní tabule a zpětný projektor), při řešení úloh s ní aktivně
pracovali i žáci. Oproti minulé inspekční činnosti učitelé také výrazně lépe pracovali
s didaktickými závěry hodin. Cíleně vytvářeli prostor pro shrnutí učiva a pro sebehodnocení
žáků a tím podporovali jejich schopnost sebereflexe . V menší míře však byli žáci vedeni
k práci s různými informačními zdroji při vyhledávání informací.
Při výuce sluchově postižených žáků učitelé dbali na zřetelnost hlasového projevu, zejména
na přesnou a výraznou artikulaci, dodržovali pravidla pro snadné odezírání, tj. navození
očního kontaktu, podporovaného vhodným uspořádáním lavic do půlkruhu nebo jedné řady.
Pouze v jednom případě se projevila nezkušenost vyučující při komunikaci se žákyní, kdy
porozumění mluvenému projevu znesnadňovalo příliš rychlé tempo řeči vyučujíc í
a v některých momentech i nevhodné postavení směrem k žákyni.




                                           4/10
Efektivitu teoretického i praktického vyučování v SŠ zvyšuje organizace vzdělává ní
(rozdělení do skupin podle stupně sluchového postižení, jazykových a komunikač níc h
preferencí žáků), personální zajištění výuky (přítomnost pedagoga a tlumočníka do českého
znakového jazyka, pedagog sluchově postižený) a kvalitní materiální zázemí (didaktická
technika, vlastní výukové materiály pro odborné předměty).
Společným znakem převážné části hospitovaných hodin teoretické i praktické výuky byl
výrazně individualizovaný a vstřícný přístup vyučujících k žákům i poskytování cílené
podpory podle jejich vzdělávacích potřeb. Učitelé vytvářeli žákům prostor pro jejich dotazy,
poskytovali jim v případě potřeby dopomoc i průběžnou zpětnou vazbu k jejich činnostem.
Sledované hodiny měly promyšlenou strukturu s jasným stanovením cíle a tématu, byly
organizačně a metodicky dobře připraveny a zvládnuty. Uplatňované pedagogické postupy
a respektování tempa práce žáků, včetně diferencovaného zadání úkolů, umožňovaly, aby
podle svých možností a schopností zažili úspěch všichni žáci. K motivaci žáků a udržení
jejich pozornosti přispívalo střídání aktivit, propojování učiva s praktickými příklady, účelné
využívání didaktické techniky ve většině hodin. Vyučující vedli žáky k pochopení
mezipředmětových vztahů a propojení teoretického učiva s praxí (odborná terminologie).
V oblasti jazykové komunikace pedagogové účinně uplatnili práci s chybou, zaměřovali se
na rozvoj slovní zásoby žáků, porozumění významového rozdílu slov a interpretaci textu.
V menší části hodin byla zaznamenána malá podpora probíraného učiva formou názornýc h
pomůcek či prostřednictvím vizualizace, což zvláště při vzdělávání sluchově postiženýc h
žáků snižuje efektivitu vzdělávání.
Část praktického vyučování probíhá v reálných podmínkách smluvních pracovišť, což žáků
umožňuje získat pracovní kompetence nezbytné pro uplatnění na trhu práce. Sledované
hodiny praktického vyučování probíhaly na výborné úrovni. Převládaly dovednostně-
praktické činnosti, samostatná práce žáků doplněná bezprostřední zpětnou vazbou o kvalitě
jejich práce. Vyučující cíleně vedli žáky k dodržování správných pracovních
i technologických postupů a pravidel bezpečnosti práce. Žáci se učili zvládat dílčí činnosti
vedoucí ke zhotovení výsledného produktu, byli vedeni k pochopení souvislostí mezi
jednotlivými pracovními operacemi a osvojovali si nezbytné pracovní návyky.
Na vzdělávací obsahy vyučovacích předmětů navazují rozšiřující vzdělávací aktivity
podporující osobnostní rozvoj žáků, jejich sociální kompetence a propojení výuky s praxí
(exkurze, odborné soutěže, besedy, sportovní kurzy, zahraniční zájezdy).
Na základní a střední vzdělávání vhodně navazuje činnost zájmového vzdělává ní
realizovaného školní družinou a internátem. Ve třídách školní družiny panovala atmosféra
vzájemné důvěry a spolupráce, zvolené činnosti odpovídaly zájmu a druhu postižení žáků,
přiměřeně je aktivizovaly nebo nabízely prostor pro relaxaci (např. tematické činnosti,
komunikační kruhy, stolní hry a stavebnice, pobyt venku, příprava na vyučování).
Sledovaný průběh činností na odděleních internátu se vyznačoval citlivě voleným přístupem
vychovatelů k ubytovaným účastníkům. Základem bylo střídání spontánních aktivit
a řízených činností realizovaných v menších skupinách. Děti si mohly volit podle svých
individuálních potřeb způsob odpočinku, po němž následovaly herní činnosti. Žáci ZŠ po
spontánních aktivitách pokračovali přípravou na vyučování a logopedickými cvičeními. Na
domácí přípravu vhodně navazovaly řízené herní činnosti, které žáky motivo va ly
v pokračování práce z předchozího dne. Organizačně dobře zvládnuté aktivity cíleně
posilovaly vzájemný respekt. Na odděleních účelně probíhá spolupráce vychovate lů
s asistenty pedagoga. Výhodou je, že mezi vychovateli nebo asistenty pedagoga jsou i bývalí
žáci školy, což podporuje empatický přístup k ubytovaným i respektování jejich
vzdělávacích potřeb.


                                             5/10
         Hodnocení průběhu poskytovaných poradenských služeb
Odborní pracovníci SPC používají širokou škálu vhodně volených standardizova nýc h
i vlastních diagnostických metod, které odpovídají povaze a účelu požadované poradenské
služby. Kromě diagnostiky poskytují speciální pedagogové individuální služby zaměřené na
reedukaci specifických poruch učení v souvislosti s vadami sluchu a řeči. Odborní
pracovníci SPC se ve spolupráci se školami podílí na zpracování a pravidelné m
vyhodnocování individuálních vzdělávacích plánů a účinnosti poskytovaných podpůrných
opatření. Školám poskytují také pravidelnou metodickou podporu formou pravidelnýc h
terénních výjezdů, čímž zlepšují dostupnost svých poradenských služeb.
Osobní spisy klientů SPC a jejich archivace jsou bezpečně zajištěny s ohledem na ukládání
osobních a citlivých dat. Vedení části pedagogické dokumentace je však nepřehledné
a nesystematické, což znesnadňuje vyhledávání potřebných informací o klientech. Na
kvalitu poskytovaných služeb však tyto nedostatky nemají vliv.


                          Hodnocení výsledků vzdělávání
Vzdělávací výsledky v MŠ jsou příznivé. Uplatňované metody práce motivují děti
k vlastnímu vzdělávacímu úsilí. Nápaditá vzdělávací nabídka, podnětné prostředí
i využívání vhodných didaktických pomůcek napomáhají požadovanému vzdělávac ímu
záměru. Děti samostatně rozvíjí hru, zvládají základní pohybové dovednosti a jednoduché
pracovní úkony. Většinou reagují na pokyny učitelek, soustředí se na zadání úkolu a snaží
se jej dokončit. Je zřejmé, že děti umí pracovat ve skupině, některé i kooperovat. Respektují
pravidla vytvořená spolu s učitelkami. Děti v posledním ročníku předškolního vzdělává ní
jsou systematicky připravovány na vstup do základní školy, respektují požadavky
pedagožek, zvládají základní pracovní dovednosti, na přiměřeně náročnou činnost se dokáží
soustředit. V průběhu předkládaných aktivit vykazují zájem, zaujetí a radost.
Vedení pedagogické diagnostiky dětí v MŠ je systematické. Záznamy jsou pořizovány
v různé frekvenci, s uvedením specifik jednotlivých dětí, přičemž zachycují vývoj dítěte
i jeho momentální stav. Obsahují erudované záměry pro potřebnou pedagogickou interve nc i,
která je průběžně realizována. Výborná je i průběžná logopedická podpora dětí, která
umožňuje dosahovat pokrok v jejich mluveném projevu.
Výsledky vzdělávání žáků ZŠ a SŠ jsou pravidelně sledovány a vyhodnocovány na
jednáních pedagogické rady i v rámci předmětových komisí. Na základě zjištění vedení
školy přijímá konkrétní opatření, např. úprava výukových postupů, úprava způsobu
hodnocení, např. využívání slovního hodnocení.
Průběžné i celkové výsledky vzdělávání žáků ZŠ vykazovaly ve sledovaném období tří
školních let stabilní úroveň. Nastavený systém předcházení školní neúspěšnosti vychází
z individuální pomoci žákům i nabídky doučování a umožňuje okamžitou interve nc i
v případě zhoršení prospěchu. Kázeňská opatření nebo snížený stupeň z chování byly
ukládány ojediněle, což koresponduje s velmi nízkým výskytem projevů problémového
chování žáků.
Výsledky vzdělávání žáků SŠ odpovídají jejich možnostem a schopnostem vzhledem k míře
jejich postižení. Pozitivně je ovlivňují zvolené vzdělávací postupy, působení sluchově
postižených učitelů a účelné využívání interaktivní techniky. Vzhledem k nízkým počtům
žákům konajících maturitní zkoušky jsou souhrnné výsledky při ukončování studia
významně ovlivňovány dílčím úspěchem či selháním jednotlivců. Dlouhodobě velmi
dobrých výsledků dosahují žáci při ukončování vzdělávání závěrečnou zkouškou.


                                            6/10
Negativním zjištěním je, že od předchozí inspekční činnosti přetrvává vysoká absenci žáků.
Vedení školy si je tohoto jevu vědomo, a proto intenzivně spolupracuje se zákonnými
zástupci nezletilých žáků, školním psychologem, školskými poradenskými zařízením i,
oddělením sociálně-právní ochrany dětí, případně Policií ČR. Pedagogové používají spíše
motivační působení a formy kázeňských opatření, kterými žáky motivují k docházce do
školy. Vedení školy rovněž přijímá účinná opatření k prevenci předčasných odchodů žáků
ze vzdělávání, nabízí žákům možnost přerušení studia.
Velkým přínosem jsou pro žáky soutěže v gastronomické oblasti, kterých se účastní školy
z celé České republiky. Žáci tak získávají přehled o úrovni osvojených odborných
kompetencí i o možnostech konkurenceschopnosti na trhu práce.
Školní poradenské pracoviště se od předchozího inspekčního hodnocení rozšířilo.
Komplexní poradenskou péči poskytují všem aktérům vzdělávání výchovná poradkyně,
školní koordinátorka prevence, dvě školní speciální pedagožky – logopedky a dvě školní
psycholožky. Pro některé žáky se souběžným postižením škola vypracovává ve spolupráci
se SPC individuální vzdělávací plány. V průběhu vzdělávání jsou systematicky uplatňová na
podpůrná opatření, včetně funkční spolupráce asistentů pedagoga s učiteli. Děti i žáci mají
k dispozici velké množství kompenzačních a speciálních pomůcek pro sluchově postižené.
Školní preventivní strategie vychází z potřeb školy. Problematika prevence rizikové ho
chování je vhodně zařazena do výuky i četných mimoškolních aktivit. Škola pořádá besedy
pro žáky, spolupracuje s externími organizacemi (např. Policie ČR – oddělením prevence
a Městská policie, organizace Člověk v tísni atd.).


                                           Závěry
Vývoj školy
Od posledního inspekčního hodnocení došlo k personálním změnám v širším vedení školy.
Zkvalitnil se kontrolní systém v ZŠ, což se projevilo v průběhu vzdělávání. Současně se
zlepšily materiální podmínky, zejména v oblasti vybavení moderní didaktickou technikou, i
její využití ve výuce.


Silné stránky
- koncepční a systematické řízení školy,
- empatický, individuální přístup pedagogů k dětem a žákům,
- diferenciace ve výuce vzhledem ke schopnostem a možnostem žáků,
- účelné využití moderní didaktické techniky ve výuce s aktivním zapojením žáků,
- podpora osobnostního a sociálního rozvoje žáků,
- kvalitní spolupráce učitelů a asistentů pedagoga,


Slabé stránky a/nebo příležitosti ke zlepšení
- nedostatečné vedení žáků v ZŠ k práci s různými informačními zdroji při vyhledá vá ní
  informací,
- v části vzdělávání v SŠ byla zaznamenána menší podpora názornosti výuky a vizualizace
  probíraných témat s ohledem na potřeby žáků se sluchovým postižením,

                                            7/10
- méně účinný kontrolní systém v SPC.


Doporučení pro zlepšení činnosti školy
- vést žáky ZŠ k práci s různými informačními zdroji, dovednosti kriticky hodnotit
  jednotlivé zdroje informaci a návyku ověřovat si získané informaci z několika
  informačních zdrojů,
- ve vzdělávání v SŠ ve větší míře podporovat názornost výuky zařazováním názornýc h
  pomůcek, přehledů apod., dbát na vizualizaci probíraných témat či jevů s ohledem na
  vzdělávacího potřeby žáků se sluchovým postižením,
- zkvalitnit kontrolní systém v SPC, odstranit formální nedostatky ve vedení dokumentace
  klientů.


           Seznam dokladů, o které se inspekční zjištění opírají
 1.   Dodatek č. 14 ke zřizovací listině Střední školy, základní školy a mateřské školy pro
      sluchově postižené, Praha 5, Holečkova 4, Č.j. MSMT-4461/2023-1, ze dne 31. 3.
 2.   Jmenování na pracovní místo ředitele Střední školy, základní školy a mateřské školy
      pro sluchově postižené, Praha 5, Holečkova 4, Č.j. MSMT – 3431/2018-2 s účinností
      od 1. 8. 2018
 3.   Koncepce dalšího rozvoje školy 2022/2023
 4.   Školní vzdělávací program pro předškolní vzdělávání Rok v naší škole, platný od 1.
      9. 2022
 5.   Školní vzdělávací program pro základní vzdělávání ZŠ pro žáky s vadami řeči,
      Holečkova 4, Praha 5, platný od 1. 9. 2022
 6.   Školní vzdělávací program pro základní vzdělávání ZŠ pro sluchově postižené,
      Holečkova 4, Praha 5 Cesta k porozumění, platný od 1. 9. 2022
 7.   Minimální požadavky, příloha ke školnímu vzdělávacímu programu pro základní
      vzdělávání ZŠ pro sluchově postižené, Holečkova 4, Praha 5, platný od 1. 9. 2016
 8.   Školní vzdělávací program pro obory vzdělání 31-59-E/01 Šití oděvů, platný od 1. 9.
      2022, 33-59-H/01 Čalouník, platný od 1. 9. 2021, 33-56-E/01 Čalounická a truhlářská
      výroba, platný od 1. 9. 2022, 65-51-E/01 Kuchařská výroba, platný od 1. 9. 2021, 65-
      51-H/01 Kuchař, platný od 1. 9. 2021, 23-51-H/01 Strojní mechanik, platný od 1. 9.
      2021, 29-53-H/01 Pekař, platný od 1. 9. 2021, 29-51-E/01 Cukrářská výroba, platný
      od 1. 9. 2021, 36-57-E/01 Malířské a natěračské služby, platný od 1. 9. 2022, 29-54-
      H/01 Cukrář, platný od 1. 9. 2021, 64-41-L/51 Podnikání, platný od 1. 9. 2010, 65-
      42-M/01 Hotelnictví, platný od 1. 9. 2021
 9.   Školní vzdělávací program školní družiny a internátů škol pro sluchově postižené,
      Holečkova 4, Praha 5, platný od 1. 9. 2010
10.   Školní řád, č.j. 60512/2020, aktualizace platná od 1. 4. 2023 k termínu inspekce
11.   Vnitřní řád SPC platný od 1. 9. 2021
12.   Plán Dalšího vzdělávání pedagogických pracovníků, školní roky 2021/2022 a
      2022/2023
13.   Preventivní program, školní rok 2022/2023 ze dne 24. 8. 2022, platný od 1. 9. 2022




                                          8/10
14.   Rozvrhy vyučovacích hodin pro školní rok 2022/2023 platné k termínu inspekční
      činnosti
15.   Třídní knihy vedené ve školním roce 2022/2023 k termínu inspekční činnosti
16.   Záznamy z pedagogických rad ve školních letech 2021/2022 a 20222023 k termínu
      inspekční činnosti
17.   Zápisy z jednání metodického sdružení MŠ, ZŠ
18.   Zápisy z jednání oborových komisí SŠ
19.   Školní matrika vedená k termínu inspekční činnosti


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Jiří Wagner, školní inspektor,
 vedoucí inspekčního týmu

 Ing. Dana Dalešická, školní inspektorka

 Mgr. Libor Janošek, školní inspektor

 Mgr. Petra Prokopová Machalová, školní
 inspektorka

 Mgr. Tomáš Šimek, školní inspektor

 Bc. Šárka Snížková, kontrolní pracovnice

 Bc. Monika Boháčková, přizvaná osoba –
 tlumočník v českém znakovém jazyce




                                             9/10
 Mgr. Ivana Zoulíková, přizvaná osoba –
 odborník na vzdělávání sluchově
 postižených žáků




V Praze 9. 5. 2023




                                          10/10
