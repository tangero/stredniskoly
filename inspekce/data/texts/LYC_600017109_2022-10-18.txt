CSI0X00ASMOT
Počet listů: 8




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1047/22-M


Název                               Obchodní akademie, Olomouc, tř. Spojenců 11
Sídlo                               tř. Spojenců, 779 00 Olomouc
E-mail                              sz@uc.oaol.cz
IČO                                 00 601 721
Identifikátor                       600 017 109
Právní forma                        příspěvková organizace
Zastupující                         Ing. Romana Novotníková
Zřizovatel                          Olomoucký kraj
Místo inspekční činnosti            tř. Spojenců 745/11, 779 00 Olomouc
                                    tř. Spojenců 1127/16A, 779 00 Olomouc
Inspekční činnost na místě          18. − 20. 10. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední vzdělávání.
Zjišťování a hodnocení naplnění příslušných školních vzdělávacích programů.
                                    Charakteristika
Obchodní akademie Olomouc (dále škola) vykonává činnost střední školy a školní jídelny
-výdejny. Ve školním roce 2022/2023 poskytuje škola vzdělávání žákům ve čtyřletýc h
oborech vzdělání 63-41-M/02 Obchodní akademie a 78-42-M/02 Ekonomické lyceum. Oba
tyto obory vzdělání jsou realizovány v denní formě vzdělávání. V termínu inspekční činnosti
bylo ve škole vzděláváno celkem 365 žáků, z toho 15 žáků s potřebou podpůrných opatření.
Stravování žáků škola zajišťuje ve vlastní školní jídelně-výdejně.
Svou činnost škola prezentuje na webových stránkách školy (www.oaol.cz).


                         Hodnocení podmínek vzdělávání
Vedení školy naplňuje reálně nastavený záměr rozvoje činnosti školy opírající se o analýzu
jejího stavu, vývoj poptávky na trhu práce a dlouholetou znalost prostředí. Základním
nástrojem je zpracovaná koncepce rozvoje školy a srozumitelně nastavená vize, ve které jsou
smysluplně rozčleněny hlavní oblasti vzdělávání a je nastíněn rozvoj jednotlivých oborů
vzdělání. Stejně tak i realizované školní vzdělávací programy střední školy kladou důraz na
získání odborných kompetencí žáků a reflektují změny v obsahu vzdělávání postihujíc í
moderní poznatky vyučovaných oborů.
Organizační struktura a rozdělení kompetencí je funkční, plně umožňuje realizaci obsahu
vzdělávání a strategických záměrů rozvoje školy. V rámci pedagogického vedení školy jsou
v současné době delegovány kompetence a odpovědnost za konkrétní úkoly plně na zástupce
ředitelky, který je také i statutárním zástupcem. Nastavení rozhodovacích pravomocí je pro
efektivní řízení účinné. K výměně informací o fungování školy významně přispívají
operativní porady vedení, jednání pedagogické rady i plánovitá činnost s předsedy
předmětových komisí. Těžiště jejich práce spočívá ve sjednocování pohledu jednotlivýc h
předmětových komisí na plnění obsahu vzdělávání v souladu s učebními osnovami školních
vzdělávacích programů, organizací výuky či přípravě žáků na soutěže apod.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává vedení školy přímo ve vztahu ke všem
pracovníkům, případně vedoucí předmětových komisí. Kontrolní systém jako celek je
efektivní a účinný, umožňuje pozitivní ovlivňování pedagogického procesu a včasné
zachytávání případných nežádoucích jevů i jejich nápravu. Přijímaná opatření směřují
k odstranění zjištěných nedostatků a zejména ke zkvalitňování procesu vzdělává ní
i organizačního chodu školy. Průběh hospitovaných hodin je s vyučujícími projednáván
spolu s následnými doporučeními pro zkvalitnění pedagogické práce jednotlivých pedagogů.
V souvislosti s podporou profesního rozvoje pedagogů jsou realizovány vzájemné hospitace
vedené předsedy předmětových komisí s cílem kolegiálního hodnocení, sdílení různých
přístupů, nápadů, metod a forem při vzdělávání. Škola má nastavena pravidla pro vedení
dialogu se žáky, zákonnými zástupci žáků školy a pedagogickými pracovníky.
Vedení školy klade důraz na profesní rozvoj pedagogických pracovníků. Pedagogové
využívají nabídek dostupných vzdělávacích institucí i možností, které plynou z realizace
projektů financovaných z Evropských sociálních fondů. Účastí pedagogů na vzdělávac íc h
akcích jsou prohlubovány jejich znalosti a dovednosti, nové poznatky a zkušenosti vytváří
vhodné předpoklady pro zkvalitnění a zefektivnění vyučovacího procesu. Další vzdělává ní
pedagogických pracovníků probíhá podle nastaveného ročního plánu vzdělává ní
vypracovaného vedením školy, případně ve spolupráci s vyučujícími.



                                             2/8
Vzdělávací proces probíhá v udržovaných prostorách budov. Materiální zázemí výuky
sledovaných oborů vytváří odpovídající podporu pro naplňování požadavků profilu
absolventů. Výuka probíhá jak v běžných, tak v odborných učebnách. Všechny učebny jsou
vybaveny dataprojektory a přístupem na internet. Pro výuku tělesné výchovy je využíva ná
vlastní tělocvična a posilovna.
Škola je aktivně zapojena také do projektů jejichž prostřednictvím je realizována celá řada
aktivit pro žáky formou exkurzí a stáží, čímž je podporován osobnostní rozvoj žáků a jejich
uplatnění na trhu práce. V rámci projektu Erasmus+ škola realizuje pro učitele zahranič ní
odborné stáže pro podporu jazykových kompetencí, což je předpokladem zejména k lepšímu
vedení výuky cizích jazyků. Významná je spolupráce se zaměstnavateli zejména v oblasti
externích odborných praxí pro žáky třetích a čtvrtých ročníků a stejně tak i spolupráce
s jednou z místních vysokých škol.
Systém výchovného působení v oblasti bezpečnosti a ochrany zdraví spočívá především
v seznamování žáků s bezpečnostními riziky vyskytujícími se ve škole i při činnostech
organizovaných mimo školu v souladu s aktuálními tématy a realizovanými aktivitami.
V rámci zkvalitnění služeb školního stravování a podpory zdravého životního stylu nabízí
škola žákům výběr ze dvou hlavních jídel.


                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře, vyznačovaly se
promyšlenou organizací práce, cíleně rozvíjely klíčové kompetence žáků. Žáci dodržovali
pravidla komunikace s učiteli a respektovali stanovené postupy práce, neměli problém se
dotazovat a vyjádřit svůj názor. Učitelé projevovali zájem o průběh a výsledky vzdělává ní
žáků během celé vyučovací hodiny.
Metodická propracovanost vyučovacích (odborných i všeobecně vzdělávacích předmětů) se
odvíjela od osobního přístupu a pedagogických zkušeností učitelů. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů, měli prostor pro dotazy, ke zdůvodňování svých postupů nebo
hledání logických vztahů a souvislostí. Při výkladu vzdělávacího obsahu vyučující účelně
zařazovali mezipředmětové vazby doplněné o nové poznatky s příklady na jejich uplatnění
v praxi. Žákům poskytovali průběžnou zpětnou vazbu a pomoc při řešení úkolů, reagovali
na chyby a analyzovali je.
Vyučovací hodiny probíhaly bez časových prostojů, zpravidla převažovala frontální výuka
s metodicky vhodně vedeným rozhovorem, kombinovaným se samostatnou prací žáků.
Ostatní formy, které by žáky více aktivizovaly, se vyskytly výjimečně a spíše formálně .
Chyběly tak zejména aktivity ve skupinách nebo dvojicích, které by podporovaly kooperaci
a komunikaci žáků. Nebyla patrná práce žáků s různými informačními zdroji, neměli tak
možnost pracovat samostatně, aby byla podpořena jejich vnitřní motivace. Účelné využití
audiovizuální didaktické techniky pedagogy ani žáky ve vyučovacích hodinách nebylo
patrné i přesto, že v některých vyučovacích hodinách se její využití nabízelo jako nástroj pro
posílení názornosti a efektivní zprostředkování informací žákům.
Pracovní tempo odpovídalo schopnostem žáků, individuální přístup vzhledem k žákům se
speciálními vzdělávacími potřebami nebyl ve výuce patrný, stejně tak nedocházelo
k diferenciaci vzdělávacího obsahu směrem k žákům rychlejším a talentovaným. Žáci
získávali od vyučujících zpětnou vazbu o svých vzdělávacích výsledcích převážně verbálně.
Chyběla však reflexe žáků a prostor k vzájemnému hodnocení. Stejně tak bylo pedagogy


                                             3/8
využíváno jen ojediněle závěrečné motivační shrnutí se zapojením žáků, určené pro
zhodnocení jejich práce, splnění vzdělávacího cíle vyučovací jednotky a stanovení dalších
cílů pro následující vyučovací hodinu.


                          Hodnocení výsledků vzdělávání
Škola má vytvořeny účinné mechanismy pro zjišťování a hodnocení výsledků vzdělává ní
žáků. Vyučující využívají standardní evaluační nástroje založené na uplatňování různých
forem ústního a písemného zkoušení, získávají podklady pro hodnocení prospěchu
didaktickými testy, formou samostatné práce a soustavným diagnostickým pozorováním.
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a předmětových komisí. Ze
získaných dat přijímá konkrétní návrhy ke zlepšení výsledků ve vzdělávání a zpětně provádí
hodnocení účinnosti přijatých opatření.
Škola seznamuje žáky s nároky jednotlivých částí maturitní zkoušky, realizuje interní
vstupní a srovnávací testy, čtvrtletní písemné práce jako účinné součásti dlouhodobé
přípravy žáků, zapojuje se do výběrového zjišťování výsledků vzdělávání organizova né ho
Českou školní inspekcí v kombinaci s interním testováním. Sledovány jsou nejen
dosahované výsledky, ale také pokrok jednotlivých žáků v průběhu vzdělávání. Zákonní
zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací.
Vedení školy ve spolupráci s předmětovými komisemi identifikuje žáky ohrožené školním
neúspěchem a nabízí jim pomoc, která se jeví jako účinná. Žákům, kteří aktuálně nedosahují
v některé z oblasti vzdělávání odpovídajících výsledků, škola nabízí podporu formou
doučování, konzultací, případně zintenzivňuje přípravu žáků na maturitní zkoušku.
Ve školním roce 2021/2022 nevykazovaly výsledky vzdělávání žáků v jednotlivýc h
vyučovacích předmětech a u maturitních zkoušek výrazné vzájemné odchylky.
Na dosahované výsledky vzdělávání pozitivně působí i skutečnost, že se škola nepotýká
s vysokou absencí žáků ve vyučování.
Trvale je věnována pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Škola se zaměřuje
na vytváření podmínek pro podporou talentovaných žáků jejich zapojováním do různých
druhů soutěží a odborných aktivit. Důležitou zpětnou vazbou pro školu je při vyhodnoco vá ní
nejen úspěšnost žáků u maturitních zkoušek, ale i přijetí absolventů k dalšímu studiu
na vyšších odborných školách, vysokých školách ekonomického a jiného zaměření. Celkové
výsledky vzdělávání a údaje o aktivitách a soutěžích školy podporujících rozšíření znalostí
a dovedností žáků jsou zveřejněny ve výroční zprávě o činnosti školy.
Systém poradenských služeb školy zajišťuje s podporou vedení školy tým poradenských
pracovníků, které poskytuje odbornou pomoc učitelům zejména při vzdělávání žáků
se speciálními vzdělávacími potřebami a při řešení různých forem rizikového chování žáků.
Údaje o poskytovaných službách škola prezentuje v prostorách školy i prostřednictvím
školního webu. Žáci prvních ročníků a jejich zákonní zástupci jsou školou o činnosti
pracoviště informováni na začátku školního roku.
Škola poskytuje všem žákům podpůrná opatření vycházející z doporučení školských
poradenských zařízení a na základě vlastní diagnostiky identifikuje žáky ohrožené školním
neúspěchem a vytváří jim vhodnou podporu. Těmto žákům jsou poskytována opatření
doporučená školským pedagogickým zařízením včetně možnosti individuální formy


                                            4/8
doučování či konzultací. O potřebách žáků s přiznanými podpůrnými opatřeními jsou učitelé
pravidelně informováni výchovnou poradkyní na pravidelných poradách. Společně
s třídními učiteli vyhodnocuje účinnost realizované podpory a v případě nízké efektivity
takto nastavených nástrojů přijímá dodatečná opatření.
Působení školy v oblasti primární prevence se odráží v tématech začleňovaných přímo
do výuky vybraných vyučovacích předmětů i do plánování a realizace dalších preventivníc h
aktivit. Škola usiluje o vytváření a udržování příznivého klimatu. Cíleně zaměřuje pozornost
zejména začátkem školního roku na nově příchozí žáky, kterým zajišťuje adaptační
a socializační aktivity pro podporu jejich duševní pohody a zdraví. Žáci mají možnost se
k dění ve škole vyjádřit přímo při osobním kontaktu s vyučujícími či s členy školního
poradenského pracoviště nebo prostřednictvím schránky důvěry. Případné výchovné
problémy žáků jsou řešeny průběžně a závažná porušení školního řádu jsou důsledně řešena
ve spolupráci se žáky samotnými, příp. s jejich zákonnými zástupci.
V oblasti kariérového poradenství se škola zaměřuje na otázky dalšího studia na vysoké
škole nebo vyšší odborné škole, příp. volby povolání. Nejčastěji volenými nástroji
k informování žáků jsou exkurze, veletrhy vzdělávání nebo spolupráce s úřadem práce.
Informace o dalším uplatnění a úspěších bývalých žáků v dalším vzdělávání škola získává
neformální cestou přímo od absolventů samotných.



                                         Závěry
Vývoj školy
- Ve spolupráci se zřizovatelem došlo k pozitivním změnám v oblasti materiálního rozvoje
  školy.
Silné stránky
- Příznivé školní klima společně s partnerskou a vstřícnou komunikací pedagogickýc h
  pracovníků s žáky, která je založená na respektu vůči jejich základním potřebám, mají
  pozitivní dopad na kvalitu vzdělávání.
- Systematické zapojování školy do projektové činnosti přispívá ke zkvalitňo vá ní
  vzdělávání i rozvoji klíčových kompetencí žáků.
Slabé stránky a/nebo příležitosti ke zlepšení
- V části hodnocených vyučovacích hodin převládala frontální výuka bez častějšího využití
  pestrých metod a forem výuky vedoucích k aktivizaci žáků.
- Ve vyučovacích hodinách nebyla vždy uplatněna diferenciace a individualizace
  vzdělávacího obsahu tak, aby vycházela z individuálních vzdělávacích potřeb a možností
  žáků se speciálními vzdělávacími potřebami, žáků nadaných či talentovaných.
- Závěry většiny vyučovacích hodin postrádaly zhodnocení práce žáků a stanovení cílů na
  příští vyučovací hodinu, v některých chybělo sebehodnocení a vzájemné hodnocení ze
  strany žáků pro jejich sebereflexi a posílení sociálních kompetencí.




                                            5/8
Doporučení pro zlepšení činnosti školy
- Podporovat aktivitu žáků využitím pestrých organizačních metod a forem ve výuce (např.
  třídění informací z různých zdrojů, práce ve dvojicích, skupinové kooperativní aktivity
  aj.).
- Ve výuce důsledněji diferencovat vzdělávací činnosti žáků s ohledem na jejich
  individuální vzdělávací možnosti a potřeby. Identifikovat také žáky talentované, přímo
  ve vyučovacích hodinách se zaměřit na jejich rozvoj prostřednictvím vhodných
  výukových aktivit (např. obohacování vzdělávacího obsahu, zadávání specifick ýc h
  úkolů) a podpořit je tak v jejich odborném růstu.
- Systematicky využívat v závěru vyučovací hodiny motivační zhodnocení práce žáků se
  stanovením cílů na další vyučovací hodinu, a poskytovat jim tak zpětnou vazbu
  o jejich pokroku a dosažených výsledcích jejich práce. K posílení jejich sociálního
  rozvoje a komunikačních kompetencí uplatňovat ve výuce společně se sebehodnocením
  také vzájemné hodnocení.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení právnické osoby, k termínu inspekční
      činnosti
 2.   Plán rozvoje organizace na období let 2022–2024, ze dne 20. prosince 2021
 3.   Školní řád, platný od 1. 9. 2022
 4.   Pravidla pro hodnocení výsledků vzdělávání žáků Obchodní akademie Olomouc,
      ze dne 14. 9. 2022
 5.   Rozvrh hodin – školní rok 2022/2023
 6.   Třídní knihy v elektronické podobě – školní rok 2022/2023 k termínu inspekční
      činnosti
 7.   Matrika střední školy vedená v elektronické podobě k termínu inspekční činnosti
 8.   Výroční zpráva o činnosti za školní rok 2021/2022 k termínu inspekční činnosti
 9.   Školní vzdělávací program Obchodní akademie Olomouc, platný od 1. 9. 2022
10.   Školní vzdělávací program Ekonomické lyceum Olomouc, platný od 1. 9. 2022
11.   Plány kontrolní činnosti, školní rok 2022/2023, září 2022
12.   Plán hospitační činnosti pro školní rok 2022/23, ze dne 31. 8. 2022
13.   Zápisy z jednání pedagogické rady školy, školní roky 2021/2022 a 2022/2023
14.   Složka: Záznamy z hospitační činnosti, školní rok 2021/2022



                                           6/8
15.   Plán dalšího vzdělávání pedagogických pracovníků, školní rok 2022/2023, ze dne
      31. 8. 2022
16.   Zápisy z jednání předmětových komisí školy, školní rok 2021/2022
17.   Přehledy prospěchu, chování a absence žáků, školní rok 2021/2022
18.   Složka: Písemné práce z vybraných vyučovacích předmětů, školní rok 2021/2022,
      namátkový výběr
19.   Složka: Opravné zkoušky, školní rok 2021/2022
20.   Souhrnná dokumentace poradenských služeb ve škole, školní rok 2022/2023
21.   Seznam žáků se speciálními vzdělávacími potřebami vedený k termínu inspekční
      činnosti
22.   Přehled pedagogických pracovníků školy vedený k termínu inspekční činnosti,
      doklady o dosaženém vzdělání pro splnění odborné kvalifikace pedagogického
      pracovníka, namátkový výběr
23.   Doklady vztahující se k finančním podmínkám školy
24.   Doklady související se zajištěním bezpečnosti a ochrany zdraví žáků, školní rok
      2022/2023
25.   Doklady vztahující se ke školnímu stravování




                                        7/8
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Pavel Fridrich, školní inspektor, vedoucí
 inspekčního týmu                                      ………………………..

 Ing. Bc. Milan Vlach, školní inspektor
                                                       ………………………..

 Mgr. Pavel Leszkow, školní inspektor
                                                       ………………………..

 Ing. Petra Kalabisová, kontrolní pracovnice
                                                       ………………………..
 Ing. Milada Pazderníková, odbornice na výuku
 odborných předmětů ekonomického zaměření              ………………………..




V Olomouci 10. 11. 2022




                                               8/8
