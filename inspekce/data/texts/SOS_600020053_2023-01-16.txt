CSI0X00B3E90
Počet listů: 10




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-176/23-M


Název                               Střední zdravotnická škola a Vyšší odborná škola
                                    zdravotnická Emanuela Pöttinga a Jazyková škola
                                    s právem státní jazykové zkoušky Olomouc
Sídlo                               Pöttingova 2, 779 00 Olomouc
E-mail                              sekretariat@epol.cz
IČO                                 00 600 938
Identifikátor                       600 020 053
Právní forma                        příspěvková organizace
Zastupující                         Mgr. Pavel Skula
Zřizovatel                          Olomoucký kraj
Místo inspekční činnosti            Pöttingova 2, 779 00 Olomouc
                                    Palackého 10, 779 00 Olomouc
                                    U sportovní haly 1, Lazce, 779 00 Olomouc
                                    Zdravotníků 248/7, 779 00 Olomouc
Inspekční činnost na místě          16. − 18. 1., 6. a 7. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
vzdělávacích programů.


                                    Charakteristika
Střední zdravotnická škola a Vyšší odborná škola zdravotnická Emanuela Pöttinga
a Jazyková škola s právem státní jazykové zkoušky Olomouc (dále škola, střední škola)
vykonává činnost střední školy, vyšší odborné školy, jazykové školy, domova mládeže
a školní jídelny. V současné době střední škola realizuje vzdělávání v oborech vzdělání
53-41-M/03 Praktická sestra, 53-41-M/02 Nutriční asistent, 53-43-M/01 Laboratorní asistent
a 53-44-M/03 Asistent zubního technika.
Vzdělávání ve vyšší odborné škole probíhá podle akreditovaných vzdělávacích programů
pro obory vzdělání 53-41-N/11 Diplomovaná všeobecná sestra, 53-41-N/51 Diplomo va ná
dětská sestra, 53-41-N/31 Diplomovaná dentální hygienistka, 53-43-N/11 Diplomo va ný
farmaceutický asistent, 53-43-N/21 Diplomovaný zdravotní laborant a 53-44-N/11
Diplomovaný zubní technik. Teoretická příprava probíhá v prostorách školy a praktická
příprava je realizována jak ve školních laboratořích, tak na smluvních externích pracovištíc h.
Odborná praxe je zpravidla zajištěna v partnerských organizacích.
V době konání inspekční činnosti vzdělávala škola 507 žáků v 17 třídách střední školy, 270
studentů ve 13 studijních skupinách vyšší odborné školy, v domově mládeže bylo ubytováno
160 žáků a studentů, školní stravování využívalo průměrně 700 strávníků.
Svou činnost škola prezentuje v regionálním tisku a na webových stránkách školy
(www.epol.cz).


                          Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu, vývoj společenské poptávky na trhu práce a dlouholetou znalost prostředí.
Základním nástrojem jsou kvalitně zpracované školní vzdělávací programy střední školy
a akreditované vzdělávací programy vyšší odborné školy. Ve všech vzdělávac íc h
programech je kladen důraz na získání odborných kompetencí žáků a studentů. Inovace
vzdělávacích programů reflektují jak legislativní změny, tak změny vzdělávacího obsahu
postihující moderní poznatky vyučovaných oborů vzdělání a reagují na poznatky z distanční
výuky. K naplňování koncepčních záměrů školy napomáhá zapojení do projektů, které jsou
zaměřeny nejen na zlepšení materiálního zázemí výuky, ale i na rozvoj jazykovýc h
a odborných kompetencí pomocí mobility žáků a učitelů.
V řízení školy je uplatňována analýza dosaženého stavu, na jejím základě jsou deklarovány
aktuální potřeby a úkoly v provozní, organizační, vzdělávací, výchovné, personální a řídicí
oblasti. Krátkodobé i operativní plánování navazuje na koncepční záměry, je konkrétní,
adresné a umožňuje zpětnou kontrolu plnění úkolů. Management školy průběžně hodnotí
a inovuje strategie a plány. K účinnosti řízení školy přispívá přehledná organizační struktura,
která odpovídá podmínkám a velikosti subjektu a vytváří předpoklady pro účelné delegování
kompetencí a úkolů na jednotlivé pracovníky.
Ke zvýšení odborné úrovně výuky a ke koordinaci odborných činností využívá ředitel školy
metodické komise. Jejich činnost se pozitivně uplatňuje např. v rámci vzdělávání pedagogů
(přenos informací ze vzdělávacích akcí), při rozvoji konkrétních vzdělávacích oblastí a při




                                             2/10
inovačních procesech (aplikace nových metod, učebnic, pomůcek), včetně vyhodnoco vá ní
výsledků vzdělávání.
Řídicí a kontrolní činnost vykonává ředitel školy přímo ve vztahu ke všem pracovníkům
školy, nepřímo prostřednictvím svých zástupkyň, případně dalších vedoucích pracovníků.
Kontrolní systém jako celek je účinný, umožňuje pozitivní ovlivňování pedagogické ho
procesu a včasné zachycení případných nežádoucích jevů i jejich nápravu. Přijíma ná
opatření směřují k odstranění zjištěných nedostatků. I když je řídicí a kontrolní systém
nastaven způsobem, který postihuje všechny oblasti fungování subjektu, v praxi se ve střední
škole dosud nepodařilo plně eliminovat některé dílčí nedostatky v metodickém vedení
teoretické výuky, které spočívají v omezeném využívání sebehodnocení a vzájemné ho
hodnocení žáků a v nedostatečné aktivizaci žáků s využitím pestrých organizačních metod
a forem výuky.
Škola má nastavena systémová pravidla pro vedení dialogu se žáky a studenty, zákonnými
zástupci žáků školy a pedagogickými pracovníky. Neformálním orgánem a partnerem vedení
školy je studentská rada, jejímiž podněty se vedení školy pravidelně zabývá a jsou
i na programu jednání pedagogické rady.
Složení pedagogického sboru umožňuje v plném rozsahu plnit záměry a cíle vzdělávac íc h
programů. Možná personální rizika jsou sledována a pravidelně vyhodnocována, škola
přijímá příslušná opatření k jejich odstraňování. Ředitel klade velký důraz na profesní rozvoj
pedagogů, sám se aktivně zúčastňuje vzdělávacích akcí. Další vzdělávání pedagogickýc h
pracovníků probíhá podle přesného ročního plánu vzdělávání vypracovaného ředitelem
školy ve spolupráci s pedagogy. Účastí pedagogů na vzdělávacích akcích jsou prohlubová ny
jejich znalosti a dovednosti, nové poznatky a zkušenosti vytvářejí vhodné předpoklady
pro zkvalitnění a zefektivnění vyučovacího procesu
Materiální zázemí výuky sledovaných oborů vytváří odpovídající podporu pro naplňová ní
požadavků profilu absolventa. Výuka probíhá jak v běžných, tak v odborných učebnách
a laboratořích. Téměř všechny učebny jsou vybaveny dataprojektory a přístupem k internet u.
Pro výuku tělesné výchovy je využívána vlastní tělocvična.
Významná je spolupráce se sociálními partnery. Škola disponuje celou řadou navázanýc h
partnerství s organizacemi, které zabezpečují praktické vyučování. Vzdělávací nabídku
škola vhodně rozšiřuje realizací různých vzdělávacích akcí, čímž podporuje osobnostní
rozvoj žáků a jejich uplatnění na trhu práce (např. exkurzemi, naučnými programy a kurzy)
i spoluprací s řadou vzdělávacích institucí včetně vysokých škol.
Žáci a studenti jsou pravidelně seznamováni s možnými bezpečnostními riziky
vyskytujícími se ve škole i při činnostech organizovaných mimo školu v souladu
s aktuálními tématy a realizovanými aktivitami.
Škola nabízí žákům ubytování ve vlastním domově mládeže, který část své kapacity
poskytuje i dalším subjektům. Výchovně vzdělávací činnost navazuje hlavně na činnost
střední školy. Poskytuje standardní ubytování i dostatečné zázemí pro využití volného času.
Nabízené aktivity vhodně doplňují vzdělávací nabídku školy formou odpočinkovýc h,
rekreačních, zájmových, kulturních a sportovních činností, pro které je část prostor domova
mládeže vhodně přizpůsobena. Vedením domova mládeže je pověřena vedoucí
vychovatelka, organizování činností vychází z operativního i dlouhodobého plánování,
avšak realizace těchto plánů i některých běžných činností, které jsou spojené s ubytováním
žáků a studentů není zcela důsledně vedením školy kontrolována a vyhodnocována.




                                            3/10
                          Hodnocení průběhu vzdělávání
Metodická propracovanost vyučovacích hodin teoretického vyučování na střední škole se
odvíjela od osobního přístupu a pedagogických zkušeností učitelů, převažovala příznivá
pracovní atmosféra, ze strany vyučujících byla patrná cílená snaha vytvářet vhodné
podmínky pro rozvoj vědomostí, dovedností a formování postojů a návyků žáků. Vyučovací
hodiny probíhaly dynamicky bez časových prostojů, zpravidla převažovala frontální výuka
s metodicky vhodně vedeným rozhovorem, kombinovaným ve velké míře s účinnou
samostatnou prací žáků. Ve vyučovacích hodinách nebyla vždy zřetelná diferenc iace
a individualizace vzdělávacího obsahu zohledňující odlišné vzdělávací potřeby žáků. Žáci
pracovali převážně na stejných úkolech se shodnou mírou obtížnosti, což vedlo k nižší
efektivitě výuky jako takové. Nadaným žákům byly ve vyučovacích hodinách zřídka
vytvářeny další příležitosti pro jejich rozvoj. S různou mírou úspěchu vyučující uplatňova li
snahu nepředkládat žákům hotové informace a přimět je k samostatnému uvažování, hledání
souvislostí mezi pozorovanými jevy a vyvozování závěrů. Do výuky byly systematick y
zařazovány příklady a úkoly v návaznosti na praktický život, což vedlo k cílené podpoře
pracovních a praktických dovedností žáků. Někteří učitelé také účelně volili aktivity
ve skupinách nebo dvojicích, které podporovaly kooperaci a komunikaci žáků. Během
samostatné práce žáků byla vyučujícími poskytována účinná podpora, s citem byly
korigovány chyby žáků a každému z nich bylo umožněno prožít úspěch z odvedené práce.
V části sledovaných vyučovacích hodin chybělo sebehodnocení a vzájemné hodnocení práce
žáků, nebylo tak využito tohoto nástroje k dotváření zpětné vazby ve vztahu ke splnění
stanovených vzdělávacích cílů pro žáky i učitele a možnost rozvíjení a upevňová ní
sociálních kompetencí žáků. Pedagogové rovněž většinou nevyužívali formativní funkci
hodnocení. Sporadicky byla ohodnocena aktivita žáků.
V hospitovaných vyučovacích hodinách českého jazyka byli žáci vedeni k pochopení textu
a rozvíjení prvků čtenářské gramotnosti. Výuka byla dostatečně promyšlená. Práce s textem
byla vhodně doplněna zápisem v digitálním prostředí. Byl kladen důraz na rozvíjení zrakové
percepce při použití audiovizuální techniky. Avšak tato činnost nevedla k rozvoji zájmu žáků
o přednášenou problematiku. Žáci stavěli na získaných znalostech a ojediněle diskutova li
o historicko- literárních souvislostech.
Sledovaná výuka cizích jazyků na střední škole byla většinou založena na uplatňová ní
tradičních pedagogických postupů, kde převažovalo frontálně vedené vyučování, při němž
výklad učitele byl doplňován rozhovorem nebo diskusí se žáky a kombinován s jejich
samostatnou prací nebo společným ústním či písemným procvičením vzdělávacího obsahu
pomocí pracovních sešitů. Pozornost žáků a podpora schopnosti jejich spolupráce byla často
podněcována aktivizačními prvky práce ve dvojicích a individuální formě, méně již ve
skupinách. Většina hodnocených vyučovacích hodin byla vedena ve vyučovaném jazyce,
vyznačovaly se potřebnou dynamikou, avšak práce s moderní digitální technikou, která by
nejen upevňovala řečové a poslechové dovednosti případně podpořené vizuálními vjemy,
ale i podnítila motivaci žáků, využita téměř nebyla.
Výuka odborných předmětů na střední škole byla koncepčně i organizačně velmi dobře
zvládnuta. Vyučovací hodiny měly správně zvolenou strukturu a vzdělávací cíl byl jasně
formulován. Učitelé využívali nejen klasické výukové metody s převahou frontální výuky,
ale také metody inovativní se snahou zapojit a aktivizovat žáky např. formou didaktické hry.
Při opakování učiva na konci vyučovacích hodin bylo zřejmé, že žáci chápou probíraný
vzdělávací obsah a všem byl cíl výuky jasný. Při výuce byla v souvislosti s probíranými
tématy nebo i při opakování vzdělávacího obsahu vhodně využita didaktická technika.



                                            4/10
Sledovaná praktická výuka žáků střední školy probíhala na kardiologickém oddělení
Fakultní nemocnice Olomouc. Žáci plnili předem zadané odborné výkony navazující na
poznatky získané v teoretické přípravě. Organizačně i pedagogicky bylo praktické
vyučování v nemocnici velmi dobře zajištěno. Z vzájemných vztahů vyučujících, žáků
i personálu zdravotnického zařízení vyzařoval vzájemný respekt a vědomí vzájemné
potřebnosti. Pracovní atmosféra tak byla klidná a umožňovala procvičit chování žák yň
v situacích, se kterými se v odborných učebnách nesetkávají. Možnost soustředit se pouze
na procvičovanou problematiku byla optimálně využita. Žákyně měly prostor pro dotazy,
výuku provázela neustálá zpětná vazba, jejich práce byla vhodnou formou komentována
a hodnocena.
Teoretická příprava ve vyšší odborné škole probíhá v souladu s obsahem akreditovan ýc h
vzdělávacích programů formou přednášek, cvičení a seminářů v prostorách školy, praktická
příprava se uskutečňuje formou praktického vyučování převážně ve školních laboratořích
a odborná praxe na pracovištích fyzických nebo právnických osob. Ve vyučovac íc h
hodinách odborných předmětů bylo patrné propojení teorie s příklady z praxe, studenti
s vyučujícími diskutovali, pracovali samostatně nebo ve dvojicích na zadaných úkolech,
které byly v části sledované výuky diferenciované podle náročnosti. Obsahově náročná
odborná výuka baly studentům podávána v logických souvislostech a přibližo vá na
názornými příklady. Vytvářením problémových situací byl studentům dáván prostor pro
rozvoj myšlení a aplikování nabytých vědomostí. Výklad vzdělávacího obsahu byl veden
jasně a srozumitelně, nové pojmy byly zařazovány do již známých souvislostí. Průběh
vzdělávání reflektoval osobnostní a studijní předpoklady studentů. Při prezentaci učiva byla
většinou využívána didaktická technika a odpovídající učební pomůcky, vyučujíc í
poskytovali studentům výukové materiály.


                          Hodnocení výsledků vzdělávání
Výsledky vzdělávání žáků a studentů školy jsou pravidelně vyhodnocovány a analyzo vá ny
za jednotlivá klasifikační období na jednáních pedagogické rady a předmětových komisí. Míra
úspěšnosti je sledována v průběhu celého vzdělávacího cyklu. Škola má v rámci vnitř ní
evaluace zpracované velmi podrobné rozbory výsledků vzdělávání za jednotlivé předmětové
komise, jejichž součástí je celkové hodnocení vzdělávání, výsledky srovnávacích testů
i opatření, která ze zjištěných šetření vyplynula. Výsledky jsou doplněny přehlednými
statistickými údaji o prospěchu včetně opatření, která je nutné přijmout. Pro zjišťová ní
výsledků vzdělávání škola systematicky využívá především školní hodnoticí nástroje (např.
ústní a písemné zkoušení, kontrolní, čtvrtletní písemné práce, testy apod.). Výsledky
vzdělávání ve srovnání za uplynulé školní roky nevykazovaly v jednotlivých vyučovac íc h
předmětech závažnější odchylky. Zpětnou vazbou pro školu je také úspěšnost žáků
u maturitních zkoušek, a to nejen v uplynulém školním roce, a v soutěžích. Do jednotlivýc h
kol různých druhů soutěží a olympiád se žáci školy aktivně zapojují, nejúspěšnější z nich
pak reprezentují školu v okresních, regionálních, krajských i celostátních kolech. Žákům
připravujícím se na tyto soutěže a olympiády poskytují vyučující odborné konzultace.
Příprava k těmto soutěžím je úspěšně využívána ke zvýšení motivace žáků ve studiu
i k prezentaci školy na veřejnosti. Absolventi střední školy projevují zájem o další
vzdělávání na vyšší odborné škole nebo na vysokých školách, a to především podle svého
odborného zaměření, přijetí absolventů na tyto školy škola sleduje neformálně.
Zákonní zástupci jednotlivých žáků jsou o výsledcích vzdělávání průběžně informováni
především prostřednictvím zápisů v elektronických žákovských knížkách, na třídních
schůzkách, s využitím elektronické komunikace nebo formou individuálních konzultací.


                                           5/10
Celkové výsledky vzdělávání včetně účasti a umístění žáků v soutěžích, aktivitác h
a projektech školy podporujících rozšíření znalostí a dovedností žáků jsou podrobně
zveřejněny ve výročních zprávách o činnosti školy. Škola se také zapojuje do výběrového
zjišťování výsledků vzdělávání organizovaného Českou školní inspekcí, které umožňuje
škole nejen srovnání s ostatními školami v České republice, ale také jí poskytují důležito u
informaci o vývoji vzdělávání v dlouhodobém horizontu.
Výsledky vzdělávání jsou dlouhodobě pozitivně ovlivňovány funkčním systémem
poradenských služeb. Školní poradenské pracoviště poskytuje poradenské a konzultač ní
služby žákům a studentům, jejich zákonným zástupcům a učitelům. Garantuje systematicko u
podporu žákům a studentům se speciálními vzdělávacími potřebami. Je tvořeno výchovno u
poradkyní a kariérovou poradkyní v jedné osobě, školní metodičkou prevence, speciální
pedagožkou a školním psychologem. Vzájemná kooperace členů školního poradenského
pracoviště a pedagogických pracovníků vede ke koordinaci vzdělávacích postupů. Mezi
stěžejní činnosti výchovné poradkyně patří poradenská činnost, která je zaměřena na
integraci žáků a studentů se speciálními vzdělávacími potřebami, eviduje je
a zprostředkovává informace o nich všem vyučujícím. Pomáhá se začleněním podpůrných
opatření do výuky. Případné výchovné problémy se většinou daří podchytit a řešit
v počátcích důsledným mapováním stavu v jednotlivých kolektivech žáků. Nejčastěji se
jedná o absenci s podezřením na skryté záškoláctví. Účinnost nastaveného systému
dokladuje i evidence udělování výchovných opatření, kde převládají pochvaly a jiná ocenění
nad kázeňskými opatřeními. Zdvořilé chování a přátelské vystupování žáků a studentů bylo
zaznamenáno i pozorováním v průběhu inspekční činnosti. Úzce spolupracuje se školním
psychologem, který poskytuje individuální konzultace žákům, studentům, pedagogům
a zákonným zástupcům žáků. Pedagogy také metodicky vede a podporuje v náročných
situacích. Je nápomocný při informování o vzdělávání žáků a studentů se speciálními
vzdělávacími potřebami, jejich chování, fungování ve školní třídě. Činnosti v oblasti
rizikového chování koordinuje školní metodička prevence, která ve své práci navazuje na
osvědčené postupy z předchozích let a úzce spolupracuje s výchovnou poradkyní, školním
psychologem a třídními učiteli. Intenzivní pozornost věnuje realizaci pestré škály
preventivních aktivit, které vhodně doplňují teoretické znalosti všeobecně vzdělávac íc h
a odborných předmětů. Opírá se o potřeby a zájmy žáků a studentů. Realizované akce vždy
vyhodnocuje a s výsledky seznamuje třídní učitele a vedení školy. Systematická práce
s třídním kolektivem se odráží ve školním klimatu. Wellbeing školy je patrný v kmenovýc h
třídách, na chodbách školy v relaxačních zónách. Jako přínosnou vnímá spolupráci
s místními organizacemi. Osvědčila se úzká spolupráce s pracovníky místní pedagogicko-
psychologické poradny, s Policií ČR, s neziskovým sektorem v oblasti výskytu a řešení
šikany a zneužívání návykových látek. Kromě besed se podílí na realizaci adaptačních
pobytů pro první ročníky a dne prevence pro druhé ročníky.




                                           6/10
                                         Závěry
Vývoj školy
- V době od minulé inspekční činnosti reagovala škola na vývoj zdravotnických oborů,
  a tak došlo ke změně jejich skladby na střední škole i vyšší odborné škole.
- Od poslední inspekční činnosti došlo k pozitivním změnám v oblasti materiálního rozvoje
  školy.
Silné stránky
- Partnerská spolupráce pozitivně podporuje kvalitu odborného vzdělávání, významný je
  zejména přínos spolupráce s partnery pro propojení teorie s praxí.
- Škola průběžně sleduje a vyhodnocuje výsledky vzdělávání žáků a studentů s využitím
  vhodných evaluačních nástrojů, systematicky navrhuje a přijímá účinná opatření ke
  zlepšení jejich prospěchu.
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opatření v oblasti výukových metod na střední škole a forem a činnosti domova mládeže.
- V důsledku využívání prvků sebehodnocení a vzájemného hodnocení bez systémového
  přístupu všech učitelů není v dostatečné míře podporován rozvoj schopností sebereflexe
  žáků.
- Výuka na střední škole není dostatečně diferenciovaná, prvky individualizace výuky jsou
  zařazovány pouze ojediněle.
Doporučení pro zlepšení činnosti školy
- Ve struktuře vyučovacích hodin se zaměřit na shrnutí a upevňování vzdělávacího obsahu,
  častěji využívat formativního hodnocení práce žáků, sebehodnocení a vzájemné ho
  hodnocení.
- Diferenciovat výuku nejen pro žáky se speciálními vzdělávacími potřebami, kteří jsou
  identifikováni školským poradenským zařízením, ale i pro žáky talentova né
  a nadané, poskytovat jim větší zpětnou vazbu a informace o jejich posunech v získávání
  vědomostí.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo
na e-podatelnu csi.m@csicr.cz s připojením elektronického podpisu.




                                          7/10
           Seznam dokladů, o které se inspekční zjištění opírají
 1.   Výpis z rejstříku škol a školských zařízení o Střední zdravotnické škole a Vyšší
      odborné škole zdravotnické Emanuela Pöttinga a Jazykové škole s právem státní
      jazykové zkoušky Olomouc, ze dne 9. 1. 2017
 2.   Inspekční zpráva, čj. ČŠIM-1581/16-M, ze dne 18. 1. 2017
 3.   Školní vzdělávací program pro obor 53-41-M/02 Nutriční asistent, čj. 22977/2020,
      platný od 1. 9. 2020
 4.   Školní vzdělávací program pro obor 53-41-M/02 Nutriční asistent, čj. 2973/2022,
      platný od 1. 9. 2022
 5.   Školní vzdělávací program pro obor 53-44-M/03 Asistent zubního technika,
      čj. 3031/2019, platný od 1. 9. 2019
 6.   Školní vzdělávací program pro obor 53-43-M/01 Laboratorní asistent, čj. 2976/2020,
      platný od 1. 9. 2020
 7.   Školní vzdělávací program pro obor 53-43-M/01 Laboratorní asistent, čj. 2972/2022,
      platný od 1. 9. 2022
 8.   Školní vzdělávací program pro obor 53-41-M/03 Praktická sestra, čj. 3030/2019,
      platný od 1. 9. 2019
 9.   Školní vzdělávací program Domova mládeže, č.j. 4189/2015, s platností od 1. 9. 2015
10.   Rozhodnutí o udělení akreditace vzdělávacího programu 53-41-N/11 Diplomo va ná
      všeobecná sestra s platností od 1. 9. 2020 do 31. 8. 2026, č. j. MSMT-25288/2020-4
11.   Rozhodnutí o udělení akreditace vzdělávacího programu 53-43-N/11 Diplomo va ný
      farmaceutický asistent s platností od 1. 9. 2021 do 31. 8. 2027, č. j. MSMT-
      42076/2020-3
12.   Rozhodnutí o udělení akreditace vzdělávacího programu 53-43-N/21 Diplomo va ný
      zdravotní laborant s platností od 1.9.2021 do 31. 8. 2027, č. j. MSMT-38972/2020-3
13.   Rozhodnutí o udělení akreditace vzdělávacího programu 53-44-N/11 Diplomo va ný
      zubní technik s platností od 1. 9. 2021 do 31. 8. 2027, č. j. MSMT-14297/2021-5
14.   Rozhodnutí o udělení akreditace vzdělávacího programu 53-41-N/31 Diplomo va ná
      dentální hygienistka na dobu šesti roků od nabytí právní moci tohoto rozhodnutí, č. j.
      MSMT-20585/2019-2, ze dne 20. června 2019
15.   Rozhodnutí o udělení akreditace vzdělávacího programu 53-41-N/51 Diplomo va ná
      dětská sestra na dobu šesti roků od nabytí právní moci tohoto rozhodnutí, č. j. MSMT-
      21191/2018-2, ze dne 26. 7. 2018
16.   Akreditovaný vzdělávací program 53-41-N/51 Diplomovaná dětská sestra, s platností
      od 1. 9. 2018
17.   Akreditovaný vzdělávací program 53-41-N/11 Diplomovaná všeobecná sestra,
      s platností od 1. 9. 2020 do 31. 8. 2026
18.   Akreditovaný vzdělávací program 53-43-N/11 Diplomovaný farmaceutický asistent,
      s platností od 1. 9. 2021
19.   Akreditovaný vzdělávací program 53-43-N/21 Diplomovaný zdravotní laborant,
      s platností od 1. Í. 2121
20.   Akreditovaný vzdělávací program 53-41-N/31 Diplomovaná dentální hygienistka,
      s platností od 1. 9. 2021
21.   Akreditovaný vzdělávací program 53-44-N/11 Diplomovaný zubní technik,
      s platností od 1. 9. 2021


                                           8/10
22.   Školní řád Střední zdravotnické školy Emanuela                Pöttinga Olomouc,
      č.j. 65/2023/SZŠaVOŠaJŠ, s účinností od 1. 2. 2023
23.   Školní řád Vyšší odborné školy zdravotnické Emanuela Pöttinga Olomouc,
      č.j. 66/2023/SZŠaVOŠaJŠ, s účinností od 1. 2. 2023
24.   Školní řád Jazykové školy s právem státní jazykové zkoušky Olomouc,
      č.j. 87/2023/SZŠaVOŠaJŠ, s účinností od 1. 2. 2023
25.   Vnitřní řád domova mládeže, s účinností od 1. 9. 2022
26.   Vnitřní řád školní jídelny, s účinností od 25. 8. 2022 včetně prezenční listiny
      s podpisy zaměstnanců
27.   Plán rozvoje Střední zdravotnické školy a Vyšší odborné školy zdravotnické
      Emanuela Pöttinga a Jazykové školy s právem státní jazykové zkoušky Olomouc na
      období 2023–2025, ze dne 30. 12. 2022
28.   Personální dokumentace pedagogických pracovníků školy vedená k termínu
      inspekční činnosti (doklady o nejvyšším dosaženém vzdělání, doklady o účasti
      pedagogických pracovníků na akcích DVPP)
29.   Třídní knihy – školní rok 2022/2023
30.   Zápisy z pedagogických rad SŠ a VOŠ – školní roky 2021/2022 a 2022/2023
31.   Rozvrh hodin – školní rok 2022/2023
32.   Výroční zpráva za školní rok 2021–2022, ze dne 15. 10. 2022
33.   Deníky výchovné skupiny, školní roky 2021/2022, 2022/2023
34.   Složka: Záznam o hospitaci DM, školní roky 2021/2022, 2022/2023
35.   Protokoly o konání komisionálních zkoušek ve školním roce 2021/2022
36.   Doklady související se zajištěním bezpečnosti žáků a studentů při poskytování
      vzdělávání a školských služeb
37.   Složka: Písemné práce z vybraných vyučovacích předmětů (namátkový výběr), školní
      rok 2022/2023 k termínu inspekční činnosti
38.   Zápisy z jednání metodických orgánů SŠ a VOŠ, školní roky 2021/2022 a 2022/2023
      (oborové komise jednotlivých oborů)
39.   Složka: Záznamy z provozních a pedagogických porad pracovníků DM, školní roky
      2021/2022 a 2022/2023
40.   Přihlášky do domova mládeže, školní rok 2022/2023
41.   Souhrnná dokumentace poradenských služeb ve škole, školní roky 2021/2022
      a 2022/2023
42.   Seznam žáků se speciálními vzdělávacími potřebami, školní rok 2022/2023
43.   Vybraná dokumentace k žákům se speciálními vzdělávacími potřebami, školní rok
      2022/2023
44.   Doklady vztahující se ke školnímu stravování – školní rok 2022/2023
45.   Doklady vztahující se k bezpečnosti a ochraně zdraví žáků a finančním podmínkám
      školy vedené k termínu inspekční činnosti




                                        9/10
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Pavel Okleštěk, školní inspektor,
 vedoucí inspekčního týmu                                ………………………..

 Mgr. Věra Krakovská, školní inspektorka
                                                         ………………………..

 Mgr. Pavel Fridrich, školní inspektor
                                                         ………………………..

 Ing. Bc. Milan Vlach, školní inspektor
                                                         ………………………..

 Ing. Markéta Tomečková, kontrolní pracovnice
                                                         ………………………..
 Mgr. Pavla Šatánková, odbornice na výuku
 odborných předmětů zdravotnického zaměření              ………………………...




V Olomouci 17. 2. 2023




                                           10/10
