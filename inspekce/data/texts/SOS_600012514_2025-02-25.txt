CSI0X00DEUJL




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-275/25-E
                                        Sp. zn. ČŠIE-S-45/25 E


Název                               Labská střední odborná škola a Střední odborné
                                    učiliště Pardubice, s. r. o.
Sídlo                               U Josefa 118, 530 09 Pardubice
E-mail                              sekretariat@labskaskola.cz
IČO                                 62 029 754
Identifikátor                       600 012 514
Právní forma                        společnost s r.o.
Zastupující                         Ing. Radmila Kozohorská
Zřizovatel                          Ing. Mgr. Hana Janiková, MBA
                                    Ing. Renata Kasalová
                                    Ing. Ivana Zdražilová
                                    Ing. Marek Vodochodský, MBA
Místo inspekční činnosti            U Josefa 118, Pardubice
Inspekční činnost na místě          25. až 27. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.
                                    Charakteristika
Labská střední odborná škola a Střední odborné učiliště Pardubice, s. r. o. (dále „škola“)
vykonává činnost střední školy a školní jídelny. Vzdělává žáky ve dvou tříletých oborech
vzdělání v denní formě 29-54-H/01 Cukrář a 65-51-H/01 Kuchař – číšník ukončovanýc h
závěrečnou zkouškou a ve třech oborech vzdělání v denní formě vzdělávání ukončovanýc h
maturitní zkouškou - dvouletý nástavbový obor 64-41-L/51 Podnikání a čtyřleté obory
65-42-M/01 Hotelnictví a 68-43-M/01 Veřejnosprávní činnost. Škola je autorizova no u
osobou Národní soustavy kvalifikací v oboru 65-51-H/01 Kuchař-číšník s profesními
kvalifikacemi Kuchař/kuchařka teplých pokrmů, Kuchař/kuchařka studené kuchyně,
Kuchař/kuchařka minutkových pokrmů a Číšník/servírka.
V době inspekční činnosti se ve škole vzdělávalo v 16 třídách 379 žáků (od minulé IČ v roce
2021 nárůst o téměř 17 %). Z nich bylo evidováno celkem 38 žáků se speciálními
vzdělávacími potřebami diagnostikovanými školským poradenským zařízením, dvěma
dalším škola vypracovala plán pedagogické podpory. Ve škole se také vzdělávalo 29 žáků
s odlišným mateřským jazykem. Stravování žáků a zaměstnanců školy je zajištěno ve vlastní
školní jídelně v budově školy.


                         Hodnocení podmínek vzdělávání
Ředitelka s dlouholetými pedagogickými zkušenostmi v rámci užšího vedení efektivně
spolupracuje se zástupkyněmi pro teoretickou (funkce nově obsazena) a praktickou výuku.
Nastavené postupy řízení jsou funkční. Při plánování činnosti školy vycházejí cíle
z dlouhodobé strategie vývoje školy reálně stanovené do roku 2025, krátkodobé cíle jsou
nastaveny vždy aktuálně na daný školní rok. Ve strategii je kladen důraz na výuku odborných
předmětů, jazykové vzdělávání, využití výpočetní techniky, a především na individuá lní
přístup k žákům a vytváření přátelského pracovního prostředí. Realizace stanovených cílů je
pravidelně vyhodnocována formou SWOT analýzy činnosti školy. Na jejím základě vedení
přijímá potřebná opatření, která napomáhají k dosažení většiny stanovených cílů. Škola
do vybavení podle možností investuje (např. klimatizace všech učeben informatiky, obnova
a doplnění vybavení pro výuku gastronomických oborů. Pro odborné vzdělávání má škola
velmi dobré materiální podmínky. Výuka odborného výcviku gastronomických oborů
vzdělání probíhá v učebnách školy, ve školní jídelně a na smluvních pracovištíc h
v Pardubicích. Prostorové podmínky a možnosti jejich zlepšování jsou vzhledem k pronájmu
budovy limitující pro další možnosti rozvoje školy (např. nedostatek volných učeben pro
případné dělení výuky nebo pro pobyt žáků ve volných hodinách). Škola vychází vstříc
žákům vytvořením příjemných odpočinkových koutů na chodbách a zpřístupněním školního
klubu, což žáci využívají pro odpočinek a trávení volného času mezi výukou.
Pravidla pro realizaci kontrolní a hospitační činnosti jsou účelně nastavena organizač ním
řádem školy a pracovní náplní jednotlivých členů vedení a zaměstnanců školy. Účelné
fungování školy podporují předmětové komise, které se mj. zabývají otázkami vzdělávac ího
procesu, plánují po dohodě s vedením školy další vzdělávání pedagogů s cílem zlepšovat
pedagogickou práci v souladu s novými vývojovými trendy. Výsledky vzdělávání žáků jsou
řešeny v rámci pedagogické rady i předmětových komisí. Poznatky si pedagogové předávají
také prostřednictvím zavedených vzájemných hospitací a při pravidelných jednáních
pracovních porad. Ředitelka školy se při formativní činnosti zaměřuje mimo jiné na nové
pracovníky a jejich uvádění, hodnotí kvalitu jejich práce. Jako příležitost k dalšímu rozvoji
přetrvává jejich podpora zaměřením aktivit a opatření nejen v jejich adaptačním období.



                                            2/7
                          Hodnocení průběhu vzdělávání
Sledovaná výuka byla učiteli vždy promyšlená. Probírané učivo obsahem odpovídalo
danému školnímu vzdělávacímu programu. V průběhu hodin převládala příjemná atmosféra,
která vytvářela příznivé podmínky pro vzdělávání.
Učitelé zpravidla dokázali v úvodu nebo během hodiny prezentovat pedagogický cíl výuky.
Účelnost volených metod výuky je částečně ovlivněna osobnostním nastavením učitelů
a také jejich schopností se přizpůsobit rozdílným potřebám žáků. Příležitostí k rozvoji je
výraznější podpora ze strany vedení školy v podobě efektivní formativní zpětné vazby
k hospitovaným hodinám. Ve výuce z větší části převládala frontální forma (řízený
rozhovor) vhodně doplňovaná samostatnou prací žáků. Příznivým zjištěním byla volba
metod, která příznivě podporovala získávání klíčových kompetencí. Ve výuce předmětů
společenskovědního zaměření zařazovali učitelé diskusi mezi žáky, zpětnou vazbu
k vlastním postojům k tématu, nastolení problémových otázek nebo vyhledávání informac í
z dalších zdrojů. Pozitivním zjištěním je také častější snaha učitelů zařazovat i cílenou
spolupráci žáků (párově, ve skupinách). Přirozenou součástí výuky byla spontánní vzájemná
spolupráce mezi žáky a zvláště v odborných předmětech zařazovaná podpora kritického
myšlení. Učitelé využívali zejména metody podporující motivaci žáků, vizualizaci učiva
nebo využití digitálních technologií (výukový software, Kahoot, MS Teams, mobilní
telefony apod.). Někteří žáci mají své počítače (tablety) a využívají je k zapisování učiva
i jako nástroj pro vyhledávání informací. Hodiny teoretického vyučování gastronomick ýc h
oborů probíhaly převážně také frontální formou, většinou s vlastními pracovními listy, které
nahrazují chybějící vhodné učebnice. Odborné předměty jsou většinou vyučovány na úrovni
jasně směřující k potřebným znalostem a dovednostem u maturitní zkoušky. Škola přijímá
účelná opatření k zlepšování kvality vzdělávání. To se příznivě projevovalo například
ve vhodné individuální podpoře žáků se speciálními vzdělávacími potřebami, aniž bylo
omezeno jejich zapojení společných aktivit ve výuce.
V části výuky zatím učitelé nedokázali stanovit a pojmenovat pedagogické cíle zaměřené
na to, co plánují žáky naučit (někteří je zaměňovali za téma hodiny nebo její obsah).
Ve sledovaných hodinách, kde dominoval učitel, byla většina žáků obvykle pasivnějš í.
Ve snaze podpořit žáky v pochopení učiva byli učitelé při výkladu aktivní, ale někdy právě
na úkor vlastní aktivity žáků. Např. výuka cizích jazyků nebyla v několika případech
dostatečně aktivizující (opomíjení vrstevnického učení, nevyužití možnosti práce
a komunikace ve dvojicích apod.). Ve výuce matematiky je doporučením upevňovat učební
sebevědomí žáků cíleným procvičováním konkrétních početních dovedností přímo
v hodinách. Doporučením také je při vhodných učebních situacích využívat diferencova no u
náročnost zadávaných učebních úloh. Zpravidla všichni žáci pracovali stejným tempem bez
ohledu na rozdílné vzdělávací potřeby. Závěry hodin byly smysluplně využívány k získání
zpětné vazby od žáků spíše ojediněle. I když učitelé vědí o potřebě získat zpětnou vazbu
od žáků na konci hodin, někteří to zatím nevyužívají, a to často i z důvodu nedostatku času.
Někteří učitelé s kratší praxí zatím nezvládali přizpůsobit čas, objem učiva a metody úrovni
žáků, jejich učební potenciál nebyl rozvíjen dostatečně.
Organizace odborného výcviku, rozdělení žáků do skupin a jejich zapojení do práce
kolektivu zaměstnanců jsou diferencované podle ročníků, promyšlené a funkční. Žáci
prvního ročníku pracují ve školní kuchyni pod vedením učitele odborného výcviku a učí se
základním hygienickým a pracovním dovednostem, práci s recepturami a s tím souvisejíc ími
výpočty. Sledovaná výuka probíhala za běžného provozu, žáci měli možnost připravovat
kmenovým zaměstnancům suroviny a výrobky odpovídající učebním osnovám. Do práce se
zapojovali ochotně, v hodinách vládla příjemná pracovní atmosféra nenarušova ná


                                            3/7
kázeňskými problémy. Podle potřeby byly individuálně ověřovány jejich praktické
dovednosti formou samostatně vypracovávaných praktických úkolů za použití standardníc h
receptur, které žáci mají běžně k dispozici v učebně vedle školní jídelny (např. receptury
teplých pokrmů), včetně kalkulaček pro výpočty. Ve vyšších ročnících jsou již žáci vedeni
k samostatné práci, role učitele odborného výcviku je v rámci samostatnosti žáků spíše
konzultační. Ve sledované výuce bylo ověřeno, že žáci jsou schopni uvařit obvyklá jídla
(včetně polévek). Obsluha ve školní jídelně vede žáky nejen k číšnickým dovednostem, ale
i ke zvládnutí společenského vystupování. Dobrý výběr smluvních pracovišť (mimo
odůvodněné výjimky všichni žáci během tříletého období vzdělávání absolvují odborný
výcvik nejenom ve školní jídelně či cukrárně, ale také na minimálně dvou různých
detašovaných pracovištích), jejich komunikace se školou a zpětnovazební činnost
zástupkyně ředitelky společně vytvářejí výborné podmínky pro získávání zkušeností žáků
v reálném gastronomickém provozu, které plně odpovídají potřebám budoucích absolventů.
Instruktoři podněcují žáky k zájmu o obor a odpovědnosti za vykonávanou práci. Tito žáci
se pravidelně účastní tzv. „učňovského dne“, kde s učiteli odborného výcviku plní
dovednosti předepsané školním vzdělávacím programem a v posledním ročníku se
připravují k závěrečné zkoušce. Vysoká (omluvená) absence jednoho žáka byla v uplynulé m
období důvodem pro přijetí opatření pro zabezpečení odborné praxe na jiném smluvním
pracovišti.


                         Hodnocení výsledků vzdělávání
Škola sleduje a vyhodnocuje průběžné i celkové výsledky žáků, ve výroční zprávě o činnosti
školy nebo na webových stránkách prezentuje i úspěšnost žáků v soutěžích, projektech nebo
zájmových aktivitách. Ve školním roce 2023/2024 se vzdělávalo 362 žáků, z tohoto počtu
přibližně třetina v oborech vzdělání s výučním listem a dvě třetiny v maturitních oborech
včetně nástavbového vzdělávání. Ročníkové výsledky žáků byly po doplnění klasifikace
a opravných zkouškách velmi dobré, počty neúspěšných žáků byly zejména v maturitníc h
oborech nízké (jednotky procent). Vyšší neúspěšnost vykazovali žáci oborů vzdělání
s výučním listem (přibližně 13 %), ale jednalo se hlavně o žáky prvních ročníků, kde dílčí
roli hraje jejich náročnost studia v nové škole vedoucí k získání požadované úrovně
odborných kompetencí.
Škole se daří vyhodnocovat rizika školní neúspěšnosti žáků, i když prozatím bez formálního
pojmenování znaků, podle kterých ohrožené žáky diagnostikuje. Díky sledování zejména
průběžné klasifikace žáků se jí daří udržet zejména v odborném vzdělávání (v oborech
s výučním listem i v maturitních oborech) odpovídající náročnost vzdělávání. Méně se
zaměřuje přímo ve výuce na cílenou podporu nadaných žáků. Nízká byla i míra vykázanýc h
udělení kázeňských opatření, spíše ojediněle jsou žáci hodnoceni sníženým stupněm
z chování.
Úspěšnost žáků u maturitní zkoušky v roce 2024 byla dobrá, z přihlášených žáků (56) jich
ani po podzimním termínu neuspělo sedm (12,5 %). V případě závěrečných zkoušek byli
úspěšnější žáci oboru vzdělání 29-54-H/01 Cukrář (všichni prospěli, tři s vyznamenáním),
zatímco u oboru 65-51-H/01 Kuchař-číšník z 21 žáků tři neuspěli ani po podzimním termínu.
V rámci přezkoušení získali uchazeči z praxe šest dílčích zkoušek profesní kvalifikace
v oboru vzdělání 65-51-H/01 Kuchař-číšník.
Plnění učebních osnov školního vzdělávacího programu je systematicky propojeno
s produktivní prací žáků v rámci odborného výcviku. K odměňování žáků za produktivní
práci má škola vypracovanou vnitřní směrnici, která zohledňuje nejenom jejich aktivní


                                           4/7
zapojení do práce, ale i docházku na odborný výcvik a jednoznačně specifikuje způsob
vyplácení odměn. Na základě splnění těchto kritérií pobírají někteří žáci odměnu už
od prvního ročníku. Škola eviduje přehled umístění každého žáka na konkrétním pracovišti
i s ohledem na to, aby byl dodržen školní vzdělávací program, ve kterém je daný poměr
odborného výcviku na pozici kuchař a na pozici číšník.
Absolventi školy jsou připravováni pro vstup na evropský trh práce tím, že po úspěšném
složení maturitní zkoušky nebo závěrečné zkoušky dostávají Europass jako dodatek
k vysvědčení (v českém a anglickém jazyce) s vypsáním osvojených kompetencí. Žáci, kteří
úspěšně absolvovali mobilitu v zahraničí, dostávají Europass mobility (v loňském roce
18 žáků).
Výuka je vhodně doplňována dobrovolnými specializačními kurzy a zájmovými kroužky
(např. barmanský, baristický). Jejich absolvování prohlubuje znalosti a dovednosti získané
během studia, podporuje uplatnění absolventů školy na trhu práce a zároveň žáky seznamuje
s novými trendy v oboru. Žáci školy jsou úspěšní v řadě soutěží a olympiád.
Poradenské služby jsou ve škole zajišťovány prostřednictvím výchovné poradkyně
a metodika prevence s odpovídající kvalifikací. Do školy dochází také speciální pedagožka
pro podporu žáků a zaměstnanců školy v rámci projektu Implementace Dlouhodobého
záměru Pardubického kraje zaměřeného na inkluzi a činnost mobilního týmu ve školách.
Spolupráce v rámci školního poradenského pracoviště je funkční, daří se operativně řešit
rizikové případy chování žáků i studijní a další problémy. Metodik prevence vypracoval
preventivní program, který jasně popisuje situaci ve škole, organizo vané preventivní aktivity
a programy plánované na celý školní rok, včetně adaptačních kurzů pro první ročníky.
Součástí programu je také vyhodnocení předchozího školního roku, kde jsou jasně popsány
úspěchy i příležitosti při jeho plnění. Škola sleduje problematické oblasti nejen v souvislos ti
s kouřením žáků v okolí školy, ale i narůstající počet žáků s psychickými obtížemi nebo
záškoláctví. Na hledání řešení pracují členové školního poradenského pracoviště
ve spolupráci s třídními učiteli a vedením školy, přičemž se snaží zapojit i samotné žáky
a jejich zákonné zástupce. Škola monitoruje klima ve třídách prostřednictvím adaptačních
dotazníků mezi žáky prvních ročníků a evaluačních dotazníků v posledních ročnících.


                                           Závěry
Vývoj školy
– zvýšení kapacity školy a počtu žáků
– změna na pozici zástupce ředitele pro teoretické vzdělávání
– vyšší míra účelného využívání efektivních metod a forem ve výuce
Silné stránky
– příjemná vstřícná atmosféra, slušné profesionální vystupování většiny žáků (2.2)
– velmi dobrá úroveň podmínek i průběhu odborného výcviku (4.2)
– výrazná spolupráce se sociálními partnery, která podporuje možnosti vzdělává ní
  v reálném prostředí, výborné podmínky pro získávání zkušeností žáků v reálném
  gastronomickém provoze (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                              5/7
Slabé stránky (oblasti ke zlepšení)
– nižší míra účelnosti poskytování zpětné vazby od vedení školy učitelům k průběhu
  vzdělávacího procesu (2.1)
– přetrvávající nižší míra využití diferencované náročnosti učebních úloh zejména pro žáky
  s vyšším učebním potenciálem a málo využívané závěry hodin k získání zpětné vazby od
  žáků a formativnímu zhodnocení průběhu a přínosu vyučovací hodin (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– v rámci poskytování formativní zpětné vazby z hospitační činnosti k průběhu
  vzdělávacího procesu vymezovat cíleněji příležitosti ke zlepšení výuky; se zobecněnými
  zjištěními z kontrolní činnosti pracovat v rámci celého pedagogického sboru
– zaměřovat nadále pozornost při plánování průběhu výuky na její pedagogické cíle,
  diferenciaci, využívání vzájemného vrstevnického hodnocení a sebehodnocení žáků
  a formativní zakončování vyučovacích hodin; ve větší míře zařazovat do výuky práci
  s různými informačními zdroji, vést žáky k vyhledávání informací, jejich třídění,
  následné analýze a aplikaci, a tím podporovat rozvoj kritického myšlení a analytick ýc h
  schopností žáků
– podporovat učitele s kratší praxí zaměřením cílených aktivit a opatření nejen v jejich
  adaptačním období
– ve výuce matematiky upevňovat učební sebevědomí žáků cíleným procvičováním
  konkrétních početních dovedností přímo v hodinách
– více podporovat praktický rozvoj jazykových a komunikačních dovedností žáků
  v anglickém jazyce
Pro účely zvýšení dotací právnická osoba vykonávající činnost školy dosahuje škola
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictv ím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy, platné ve školním roce 2024/2025
 2.   Školní řád a klasifikační řád, platné k termínu inspekční činnosti
 3.   Zápisy z jednání pedagogické rady, školní rok 2023/2024 a aktuální (výběr)


                                            6/7
 4.   Rozvrhy hodin tříd, školní rok 2024/2025
 5.   Matrika, ke dni inspekční činnosti
 6.   Třídní knihy, školní rok 2024/2025
 7.   Výroční zpráva o činnosti školy, školní rok 2023/2024
 8.   Dokumentace školních poradenských služeb vedená ve školním roce 2024/2025
 9.   Zápisy předmětových komisí vedené ve školním roce 2023/2024 a 2024/2025
10.   Inspekční zpráva ČŠIE-1448/21-E, ze dne 3. 1. 2022
11.   Deníky odborného výcviku vedené ve školním roce 2024/25
12.   Přeřazovací plán odborného výcviku – odloučená pracoviště únor – červen 2024/25
13.   Smlouvy o zabezpečení odborného výcviku ve školním roce 2024/25
14.   Přehled rozdělení žáků v ročnících a pololetích v I. – III. ročníku školního
      roku 2024/25
15.   Výpočet odměny za produktivní činnost žáků, platné od 1. 1. 2025
16.   Odměna za produktivní činnost žáků, platné od 1. 1. 2025


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 školní inspektor, Mgr. Jaroslav Loučka,
 vedoucí inspekčního týmu
 Bc. Eva Nováková, kontrolní pracovnice
 Mgr. Hana Řebíčková, školní inspektorka

 Mgr. Martin Valášek, školní inspektor
 Kloučková, odbornice na gastronomii




28. 3. 2025




                                           7/7
