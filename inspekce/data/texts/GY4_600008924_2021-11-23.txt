                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-931/21-P


Název                               Soukromá Střední odborná škola a Gymnázium
                                    BEAN, s.r.o.
Sídlo                               Trnkova 125, 345 61 Staňkov
E-mail                              stankov@bean.cz
IČ                                  25630997
Identifikátor                       600008924
Právní forma                        společnost s r.o.
Zastupující                         Ing. Marie Bastlová
Zřizovatel                          Nová škola BEAN, s.r.o.
Místo inspekční činnosti            Trnkova 125, 345 61 Staňkov
Termín inspekční činnosti           23. 11. − 24. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Zjišťování a hodnocení naplňování školních vzdělávacích programů podle § 174 odst. 2
písm. c) školského zákona.




2021/2022
                                  Charakteristika
Právnická osoba Soukromá Střední odborná škola a Gymnázium BEAN, s.r.o. (dále „škola“)
vykonává činnost střední školy a školní jídelny-výdejny v souladu se zápisem v rejstříku
škol a školských zařízení.
V době inspekční činnosti navštěvovalo školu v denní formě 16 žáků v oboru vzdělání
Gymnázium, 21 žáků v oboru vzdělávání Obchodní akademie a devět žáků v oboru vzdělání
Podnikání zakončovaných maturitní zkouškou. V oboru vzdělání Kominík zakončované m
závěrečnou zkouškou se v denní formě vzdělávají tři žáci. V dálkové formě studia poskytuje
škola vzdělání v oborech Obchodní akademie, Podnikání a Předškolní a mimoško lní
pedagogika.


                        Hodnocení podmínek vzdělávání
Ředitelka školy splňuje zákonné předpoklady pro výkon řídící funkce. Část řídicíc h
pravomocí deleguje na svoji zástupkyni a také na výchovnou poradkyni a metodičku
prevence v jedné osobě. Vedení výchovně vzdělávacího procesu a organizace školy
vycházejí z ročního plánu. Stanovené cíle jsou konkrétní a daří se je postupně naplňovat.
Kontrolní systém je nastavený, vykazuje ale rezervy v hospitační činnosti vedení školy.
Chybí systematická zpětná vazba pedagogům, která by směřovala ke zvyšování kvality
vzdělávacího procesu.
Předávání informací formou osobního a elektronického kontaktu odpovídá velikosti školy.
Jednání pedagogické rady probíhá podle harmonogramu (v době distanční výuky on-line
formou) a učitelé dostávají včas informace, např. o změnách v oblasti organizace výuky
a způsobu hodnocení.
Průběžně dochází ke změnám ve složení pedagogického sboru, zatím se jej nepodařilo
stabilizovat. Přínosem je zajištění výuky odborných předmětů odborníky z praxe a realizace
přednášek externími odborníky, čímž je prohlubováno sepětí školy s reálnou praxí. Další
vzdělávání pedagogických pracovníků vychází z respektování zájmu jednotlivých učitelů.
Pro potřeby distanční výuky bylo realizováno školení ke zvýšení digitálních kompetencí
učitelů. Chybí však vzdělávání pedagogů zaměřené na uplatňování inovativních metod
a forem práce, diferenciaci vzdělávacích cílů s ohledem na individuální potřeby žáků
a účinné využití průběžného formativního hodnocení, což se projevilo v hodnocené výuce.
Zvýšením počtu vyučovaných oborů vzdělání je škola připravena uspokojit širší okruh
zájemců o studium.
Materiální podmínky umožňují naplňovat školní vzdělávací programy všech oborů vzdělání.
Došlo ke zkvalitnění zázemí pro praktickou výuku a výuku odborných předmětů především
ve vztahu k oboru Kominík. Pro výuku tělesné výchovy je nadále z velké části využívá no
sportovní zařízení města.
Žáci jsou o ochraně zdraví a zásadách bezpečného chování při vzdělávání i dalších
činnostech organizovaných školou prokazatelně poučováni, škola nevykazuje od školního
roku 2018/2019 žádný úraz.
K financování činnosti školy byly využívány především dotace ze státního rozpočtu a úplata
za vzdělávání.




2021/2022                                   2
                          Hodnocení průběhu vzdělávání
Společným znakem hodnocených hodin bylo nastavení vstřícné komunikace a bezpečného
prostředí pro žáky. Při výkladu učiva pedagogové respektovali tempo žáků. Bylo zařazováno
opakování učiva a upevňování poznatků probraných v době distanční výuky. Především
pomocí kladení otázek se učitelé snažili o interakci se všemi žáky ve třídě, což se jim ne
vždy dařilo. Ve výuce odborných předmětů bylo zaznamenáno účelné propojování
teoretických poznatků s praxí a využívání zkušeností žáků z reálného života i praktického
vyučování.
V hodinách převládala frontální výuka s dominantní rolí učitele, žáci byli zapojováni
do výuky občasnými otázkami, na které stručně odpovídali. U většiny pedagogů přetrvává
nedostatečné využívání aktivizačních metod. Nejsou zařazovány ani demonstrační
a žákovské pokusy, což souvisí mimo jiné s nedostatečným vybavením kabinetů
přírodovědných předmětů pomůckami. Žáci dostávali minimum příležitostí ke kooperaci,
vzájemné komunikaci, vzájemnému hodnocení a sebehodnocení, které by jim umožnilo
uvědomit si, jakého učebního pokroku dosáhli. Pouze v některých hodinách si vyučujíc í
vytvořili dostatek prostoru pro stručné shrnutí a zopakování učiva v závěru hodin. Vzhlede m
k tomu, že v jejich úvodu byli žáci seznámeni pouze s obsahem a nikoli s cílem, nedocházelo
ani v závěru k hodnocení dosažení cíle vyučovací hodiny. Nebyla zajištěna diferenc iace
výuky nejen vzhledem k individualitě žáka, ale ani náročnosti vzdělávacího obsahu
při společné výuce žáků různých oborů vzdělání. Diferencovaná výuka s ohledem
na potřeby žáků se speciálními vzdělávacími potřebami při hospitační činnosti zazname ná na
nebyla.
Výuka odborných předmětů propojovala teoretické znalosti s praxí. Učitelé kombinova li
frontální výuku s aktivním zapojením žáků formou řízeného rozhovoru. Žáci bez obav
odpovídali na otázky a vyjadřovali své názory, v závěru hodin zhodnotili své znalosti
a nedostatky. V průběhu praktického vyučování v odborné učebně žáci bez problémů plnili
zadané úkoly pod odborným vedením učitele. Dodržovali potřebné postupy a pravidla
bezpečnosti práce, což přispívá k jejich odbornému a sociálnímu rozvoji.



                          Hodnocení výsledků vzdělávání
Podklady pro průběžnou i závěrečnou klasifikaci získávají vyučující v průběhu školního
roku v souladu s pravidly pro hodnocení. Částečným problémem v minulém školním roce
bylo sledování rozvoje praktických dovedností, protože s ohledem na zavedené omezení
nemohlo praktické vyučování probíhat v plném rozsahu. Individuální výsledky vzdělává ní
žáků zjišťuje škola obvyklými způsoby (především písemné a ústní zkoušení), eviduje je
v elektronické podobě a hodnotí ve čtvrtletních intervalech v pedagogické radě. Hodnocení
prospěchu má spíše statistickou povahu. Čtvrtletní a pololetní testy pro srovnání pokroku
u jednotlivých žáků zůstávají v kompetenci jednotlivých vyučujících. Podrobnější analýzy
výsledků vzdělávání v předmětech společné části maturitní zkoušky provádějí vyučujíc í
sporadicky.
Ukazatelem kvality poskytovaného vzdělávání je pro školu úspěšnost žáků u maturitníc h
zkoušek. Ve společné části maturitní zkoušky jsou v rámci dané skupiny oborů vzdělání
výsledky žáků školy v celorepublikovém srovnání průměrné. Z analýzy údajů o ukončování
vzdělávání vyplývá, že se míra neúspěšnosti žáků ve společné části maturitní zkoušky
v posledním maturitním období snížila. Školou přijatá opatření (např. důsledné sledování
docházky, kontrola pravidelné přípravy, úspěšné absolvování kontrolních písemných prací,


2021/2022                                    3
intenzivní procvičování didaktických testů a jejich úspěšné splnění před maturitní zkouškou)
jsou účinná.
Vyučující pravidelně konzultují chování žáků a jejich vzdělávací pokroky. Žáci ohrožení
školním neúspěchem byli doučováni např. v anglickém jazyce a matematice.
Škola věnuje odpovídající pozornost nastavování sdílených pravidel, rozvoji sociálníc h
dovedností a prevenci rizikového chování. V souvislosti s naplňováním preventivníc h
strategií školy se konala např. přednáška na téma návykových látek a úskalí hráčské
závislosti. Vzhledem k počtu žáků a spíše rodinným vztahům nebyly dosud zjištěny známky
šikany, záškoláctví či závislostí. Získávání požadovaných kompetencí je promyšle ně
podporováno zařazováním aktivit, např. spolupráce s Policií ČR, hasičským záchranným
sborem, praktické cvičení s rychlou zdravotnickou pomocí. Kariérové poradenství je
zajišťováno formou osvědčených aktivit (např. tradiční spolupráce s úřadem práce, exkurze
a poskytování informací). Výchovná poradkyně spolupracuje se školskými poradenskými
zařízeními. Jejím prostřednictvím dochází ke koordinaci při hodnocení žáků, sledování
jejich studijních výsledků a podpory. Přestože měli vyučující většinou o žácích s potřebou
podpůrných opatření přehled, ve sledovaných hodinách individuální přístup k těmto žákům
uplatňovali sporadicky.
Škola neopomíjí ani výchovný aspekt mimoškolních aktivit a navázala kontakty
s občanskými sdruženími, která např. organizují charitativní sbírky pro celostátní nadace,
realizují aktivity zaměřené na pomoc handicapovaným občanům, dětem i seniorům.
Zkušenost s prací ve prospěch potřebných je pro žáky nenahraditelná a přispívá k posilová ní
jejich prosociálního chování.


                                         Závěry
Vývoj školy
- Od školního roku 2017/2018 škola nově nabízí obor vzdělání Předškolní a mimoško lní
  pedagogika v dálkové formě studia.
- Od 8. 2. 2019 došlo ke změně zřizovatele subjektu.
- Zlepšily se materiální podmínky pro praktickou výuku oboru vzdělání Kominík.
- Postupně se zlepšuje vybavení v oblasti informačních technologií, přetrvává problém
  s vybavením kabinetů pomůckami.


Silné stránky
- Vstřícné prostředí školy podporuje formování morálních postojů a hodnotového žebříčku
  žáků.
- Účelné zkvalitňování materiálního zázemí pro praktickou výuku kominíků a promyšle ná
  spolupráce s firmami umožňuje poskytovat vzdělávání v souladu s vývojovými trendy
  v oboru.
- Podíl žáků vzdělávacího oboru Kominík na realizaci činnosti partnerských firem přispívá
  k jejich odbornému a sociálnímu rozvoji.




2021/2022                                    4
Slabé stránky a/nebo příležitosti ke zlepšení
- Ve výuce nebyly zaznamenány činnosti vedoucí ke kooperaci žáků. Nebyla podporována
  komunikace mezi žáky navzájem.
- V úvodu hodin chybělo stanovení cíle a v závěru nebyl vytvářen dostatek prostoru
  pro shrnutí a zhodnocení výuky. Pro naplňování cílů hodin nebylo využito širokého
  spektra výchovně vzdělávacích strategií a aktivizačních metod.
- Přestože škola má příznivé podmínky pro individualizaci a diferenciaci výuky nízkým
  počtem žáků ve třídách, nebyl tento přístup uplatňován.
- Pedagogové ve výuce málo využívají formativní zpětnou vazbu jako prostředek rozvoje
  osobnosti žáků a jejich motivace k dalšímu vzdělávání.
- Hospitační systém je vzhledem ke zjištěným nedostatkům málo účinný.


Doporučení pro zlepšení činnosti školy
- Pravidelně provádět důslednou kontrolu kvality výchovně vzdělávacího          procesu
  a poskytovat učitelům metodickou podporu v návaznosti na zjištění.
- Vést pedagogy k využívání odpovídajících metod a forem výuky s cílem podpořit aktivitu
  žáků a jejich spolupráci. Efektivněji využívat výhod malého počtu žáků ve třídách
  k sebehodnocení a vzájemnému hodnocení.
- Při spojené výuce vzdělávacích oborů zakončených maturitní zkouškou důsledně
  diferencovat obsah učiva a požadavky na žáky. Výuku těchto oborů vzdělání spojovat
  pouze v předmětech, kde je to účelné.
- Ve výuce se zaměřit na efektivní práci s cílem, na potřeby jednotlivců a na pravidelné
  využívání formativního hodnocení žáků.
- Hospitační činnost zaměřit na nedostatky zjištěné ve vzdělávání.
- Dále posilovat vybavení školy názornými pomůckami.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu.




2021/2022                                   5
            Seznam dokladů, o které se inspekční zjištění opírají
 1.    Notářský zápis o vzniku společnosti s ručením omezeným ve smyslu zákona
       č. 90/2012 Sb. o obchodních korporacích ze dne 11. června 2018, čj. N 117/2018
 2.    Dlouhodobý záměr Soukromé Střední odborné školy a Gymnázia BEAN, s.r.o. ze dne
       1. března 2019
 3.    Školní vzdělávací program pro obor Gymnázium platný ve školním roce 2021/2022
 4.    Školní vzdělávací program pro obor Kominík platný ve školním roce 2021/2022
 5.    Školní vzdělávací program pro obor Obchodní akademie platný ve školním roce
       2021/2022
 6.    Školní vzdělávací program pro obor Podnikání platný ve školním roce 2021/2022
 7.    Školní řád vydán rozhodnutím ředitelky pod čj. 102/2020 platný od 1. 9. 2020
 8.    Třídní knihy za školní rok 2021/2022
 9.    Rozvrhy pro školní rok 2021/2022
10.    Plán činnosti školy pro školní rok 2021/2022 ze dne 28. 8. 2021
11.    Plán dalšího vzdělávání pedagogických pracovníků
12.    Vedení nových pedagogů ve školním roce 2021/2022
13.    Protokoly z hospitační činnosti od školního roku 2019/2020
14.    Záznamy z pedagogické rady od školního roku 2020/2021
15.    Výkaz o střední škole podle stavu k 30. 9. 2021
16.    Výkaz o ředitelství škol podle stavu k 30. 9. 2021
17.    Preventivní program patologických jevů čj. 465/09 ze srpna 2009, doplnění ze dne
       8. 2. 2019
18.    Preventivní opatření (systém) zaměřené na rizikové chování žáků pro školní rok
       2021/2022 ze dne 3. 9. 2021
19.    Kniha úrazů vedená ve školním roce 2021/2022
20.    Účetní výkazy k 31. 12. 2020


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.

Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  6
Složení inspekčního týmu a datum vyhotovení inspekční zprávy



 Mgr. Jitka Křížková, MBA, školní                  Mgr. Jitka Křížková, MBA v. r.
 inspektorka, vedoucí inspekčního týmu

 Mgr. Jana Bervidová, školní inspektorka           Mgr. Jana Bervidová v. r.

 Mgr. Martin Milota, školní inspektor              Mgr. Martin Milota v. r.

 Mgr. Alena Tomcová, školní inspektorka            Mgr. Alena Tomcová v. r.

 Ing. Monika Zelená, kontrolní pracovnice          Ing. Monika Zelená v. r.



V Plzni 17.12.2021




Datum a podpis ředitelky školy potvrzující projednání a převzetí inspekční zprávy



 Ing. Marie Bastlová,                               Ing. Marie Bastlová v. r.
 ředitelka školy


Ve Staňkově 4. 1. 2022




2021/2022                                   7
