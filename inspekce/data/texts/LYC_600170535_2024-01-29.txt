CSI0X00…




                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-109/24-P
                                       Sp. zn. ČŠIP-S-20/24-P


Název                               Střední průmyslová škola, Tachov, Světce 1
Sídlo                               Světce 1, 347 01 Tachov
E-mail                              info@sps-tachov.cz
IČO                                 00 520 110
Identifikátor                       600 170 535
Právní forma                        příspěvková organizace
Zastupující                         Ing. arch. Romana Košátková
Zřizovatel                          Plzeňský kraj
Místo inspekční činnosti            Tachov, Světce 1
                                    Tachov, Světce 26
                                    Tachov, Oldřichov 81
Inspekční činnost na místě          29. 1. − 31. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů podle § 174 odst. 2 písm. b) a c) zákona č. 561/2004 Sb.,
předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Právnická osoba Střední průmyslová Tachov, Světce (dále „škola“) vykonává činnost střední
školy, domova mládeže (dále i „DM“) a školní jídelny – výdejny.
Škola ve školním roce 2023/2024 poskytuje střední vzdělávání v oborech vzdělání
s maturitní zkouškou Informační technologie, Strojírenství, Mechanik seřizovač, Mechanik
elektrotechnik, Technická zařízení budov a v oborech vzdělání s výučním listem Strojní
mechanik, Obráběč kovů, Elektrikář-silnoproud, Elektromechanik pro zařízení a přístroje,
Truhlář a Zedník.
Teoretické vzdělávání je realizováno na adresách Světce 1 a 26. Jednotlivé druhy praxí
maturitních oborů (průběžná, souvislá) a odborný výcvik učebních oborů jsou realizo vá ny
v dílnách na adrese Oldřichov 81, v učebnách školy a na smluvních pracovištích profesních
partnerů.
Ke dni inspekce se ve škole vzdělávalo celkem 292 žáků, z toho 159 v oborech vzdělání
s maturitní zkouškou a 133 v oborech s výučním listem, z nichž bylo 16 se speciálními
vzdělávacími potřebami (dále „SVP“) a devět cizinců s částečnou jazykovou bariérou.
Sedmi žákům ředitelka povolila vzdělávání podle individuálního vzdělávacího plánu.
Vzhledem k nižšímu počtu žáků jednotlivých oborů probíhá vzdělávání převážně ve
víceoborových třídách.
Domov mládeže se nachází v samostatné budově v blízkosti školy, poskytuje ubytování
a výchovně vzdělávací činnost výhradně žákům školy. V době inspekce bylo v DM
ubytováno 27 žáků, tzn. jedna výchovná skupina.
Školní stravování žáků a zaměstnanců zajišťují dvě školní jídelny – výdejny.


                         Hodnocení podmínek vzdělávání
Ředitelka školy (dále „ředitelka“) byla na základě výsledku konkurzního řízení jmenována
zřizovatelem do funkce s účinností od 1. ledna 2023. V řízení se zatím opírá zejména
o vlastní zkušenosti a vědomosti z dosavadní pedagogické praxe. Využívá infor mace
získané z hodnocení školy bývalou ředitelkou, rodiči, žáky a pedagogy. Postupně se
seznamuje s reálnými podmínkami fungování školy. Koncepce rozvoje školy reflektuje na
aktuální stav a potřeby školy, zohledňuje profesní uplatnění absolventů na trhu práce,
společenskou poptávku a trendy i právní změny ve vzdělávání. Mezi hlavní priority a cíle,
které se ředitelce daří úspěšně realizovat, patří zejména těsnější sepětí vzdělávání a praxe,
zkvalitňování materiálně technického zázemí a rozvíjení přínosných vztahů se sociálními
a profesními partnery. Cíle v oblasti výuky v rámci využívání motivačních metod a forem
ve vztahu k průběžným vzdělávacím výsledkům žáků i ve vztahu k úspěšnosti žáků při
ukončování vzdělávání závěrečnou a maturitní zkouškou se daří realizovat částečně.
Nastavená organizační struktura odpovídá podmínkám školy. Část řídících pravomocí
a povinností delegovala ředitelka na své zástupce (zástupce pro odborný výcvik a zástupce
pro teoretické vzdělávání). Transparentně stanovené kompetence jednotlivých vedoucích
pracovníků umožňují strategické i operativní řízení. Učitelům jsou vytvořeny podmínky pro
účast na fungování školy v rámci činnosti předmětových komisí a prostřednictvím jednání
pedagogické rady.
Kontrolní a hospitační činnost je realizována ředitelkou a jejími zástupci. Na základě závěrů
z hospitační činnosti jsou stanovována konkrétní doporučení pro zlepšení výchovně



                                             2/9
vzdělávacího procesu. Ze zjištění inspekčního týmu však vyplývá, že metodická doporučení
se nedaří vždy aplikovat do výuky, což se projevuje v rozdílné úrovni vyučovacích hodin.
Pro zefektivnění vzdělávacích strategií na úrovni školy chybí cílené zaměření následné
hospitační činnosti na realizaci doporučených postupů a ověření posunu kvality výuky.
Škola nevyužívá možnost hospitací ze strany předsedů předmětových komisí a vzájemnýc h
hospitací učitelů jako jedné z forem pedagogické spolupráce. Účinná je kontrolní činnost
v oblasti naplňování školních vzdělávacích programů, která je v kompetenci předsedů
předmětových komisí a je prováděna v pravidelných intervalech. Analýzou vzdělávac íc h
výsledků žáků a přijímáním opatření k jejich zlepšení se předmětové komise zabývají v malé
míře, především plánují vzdělávací akce a koordinují zapojení žáků školy do předmětových
soutěží a olympiád. Uvnitř jednotlivých komisí probíhá spolupráce včetně předávání
si poznatků z dalšího vzdělávání pedagogických pracovníků s různou intenzitou.
Od poslední inspekční činnosti došlo k navýšení a částečné obměně pedagogického
sboru (téměř z poloviny nekvalifikovaného). Pouze dva učitelé si chybějící vzdělání
doplňují. Ředitelka školy prokazatelným způsobem doložila, že nemohla zajistit výuku
kvalifikovanými pedagogy. Proces uvádění začínajících (nekvalifikovaných) učitelů a jejich
postupného zapojování do dalších činností školy je funkční. Pedagogickou činnost v DM
vykonává jedna vychovatelka, noční služby zajišťuje asistentka pedagoga. Osobní rozvoj
pedagogů podporuje spolupráce se sociálními partnery a další vzdělávání pedagogickýc h
pracovníků, které koresponduje se zaměřením a potřebami školy a zohledňuje zájem
pedagogů. Na vlastní profesní růst klade důraz i vedení školy a systematicky se účastní
vzdělávacích akcí.
Vedení školy průběžně vyhodnocuje a zkvalitňuje materiálně technické podmínky pro
vzdělávání. Realizované úpravy přispěly k dalšímu rozvoji školy a vytvoření velmi dobrých
podmínek pro výuku. Škola disponuje dostatečným počtem odborných učeben, jež jsou
v souladu s profilací školy a udržením moderních trendů ve vzdělávání a jsou vybaveny
odpovídající didaktickou technikou a učebními pomůckami. Školní dílny s velmi dobrým
standardem technického vybavení umožňují žákům kvalitní přípravu na budoucí povolání.
Prostory DM umožňují ubytovaným žákům připravovat se na vyučování a smysluplně trávit
volný čas.
Efektivním vícezdrojovým financováním se ředitelce daří zajistit plynulý chod školy
i naplňovat školní vzdělávací programy. Škola promyšleně hospodaří s prostředky ze
státního rozpočtu a od zřizovatele, cíleně se zapojuje do různých projektů a dotačních
programů, což se příznivě promítá v obohacení vzdělávacího procesu.
Vytváření bezpečného prostředí patří mezi priority školy při vzdělávání a výchově žáků.
Zásady bezpečného chování jsou správně zakotveny ve vnitřních dokumentech školy, se
kterými jsou žáci i všichni zaměstnanci průběžně seznamováni.


                         Hodnocení průběhu vzdělávání
Společným rysem hospitované výuky byla klidná přátelská atmosféra svědčící o vzájemné m
respektu vyučujících a žáků. Úvodní i průběžná motivace byla cílená jen v některých
hodinách. Většinou nebyly využity závěry vyučovacích hodin ke shrnutí učiva a zhodnocení,
zda bylo dosaženo stanoveného vzdělávacího cíle. Nebylo rovněž zařazováno vzájemné
hodnocení nebo sebehodnocení, které by umožnilo žákům uvědomit si, jakého učebního
pokroku dosáhli. Téměř nebyla zaznamenána diferenciace výuky vzhledem k rozdílným
znalostem nebo schopnostem žáků.



                                           3/9
Ve sledované výuce humanitních předmětů žáci měli vždy jasně nastavená pravidla práce,
která dodržovali. Často jim byl dán prostor pro vyjádření a obhájení vlastních názorů
a postojů. V hodinách převažovala frontální výuka, vyučující střídali výklad s řízeným
rozhovorem se žáky, v některých případech zadávali samostatnou práci. Kooperativníc h
forem práce nebylo využito, žáci neměli příležitost rozvíjet komunikativní dovednosti,
většinou pasivně přijímali nové informace, nebyli vedeni ani k jejich samostatnému
vyhledávání. Didaktická technika nebyla v žádné ze sledovaných hodin využita. Velký
důraz byl kladen na praktické využití znalostí a dovedností, pochopení pojmů. Podporovány
byly mezipředmětové vztahy i smysluplný rozvoj čtenářských dovedností při práci s textem.
Během hodin všichni žáci třídy pracovali na úkolech se stejně náročným zadáním,
individuální potřeby žáků byly zohledňovány především poskytnutím delší doby na
zpracování zadaných úkolů. Vyhodnocení stanovených cílů hodin většinově proběhlo pouze
samotnými učiteli, nemělo formativní charakter.
Sledovaná výuka anglického jazyka byla vedena frontálně jako řízený rozhovor, v řečovém
projevu dominoval projev vyučujícího. Komunikace přecházela z cílového jazyka do
českého, cizojazyčná atmosféra tak nebyla udržena po celou hodinu. Příležitosti pro
rozvíjení komunikativní kompetence či spolupráce mezi žáky nebyly vždy využity. Kromě
frontální organizace práce učitelka zařazovala pouze samostatnou práci, nedostatečně
reagovala na projevy žáků, nepracovala dostatečně s výslovností a chybou. Zpětná vazba
poskytovaná žákům byla pouze v rovině správnosti. Formativní hodnocení, které rozvíjí
sebereflexi nebylo využito. Při procvičování maturitního celku byla řada žáků během
zařazených aktivit pasivní, komunikace ve třídě probíhala jen formou prezentací předem
připraveného učiva jednotlivými žáky. Vzdělávací cíle neodpovídaly svou náročností tomu,
že se jedná o zkušební předmět společné části maturitní zkoušky. Z hlediska rozvoje
produktivních řečových dovedností tak byla hodina málo efektivní.
Sledovaná výuka matematiky a přírodovědných předmětů byla dobře připravena vzhlede m
ke skutečným potřebám žáků, učitelé využívali informační technologie. Převládala frontální
výuka s důrazem na praktické využití předkládaných poznatků a jejich provazbu do dalších,
zpravidla odborných předmětů, kooperativní formy výuky nebyly zaznamenány. Vyučujíc í
využívali znalostí a zkušeností žáků, díky čemuž se dařilo rozvíjet aktivní spolupráci mezi
žáky a učiteli. Slabou stránkou sledované výuky byla hodina chemie, z důvodu nedostatečné
jazykovou i odborné kompetence vyučující. V hodině se navíc objevila řada faktografick ýc h
nepřesností.
Ve výuce odborných teoretických předmětů volba vzdělávacích strategií částečně
odpovídala individuálním vzdělávacím potřebám žáků. Výuka byla vedena převážně
„tradičním“ způsobem výuky, nejčastěji frontálně vedeným řízeným rozhovorem
doplněným samostatnou prací žáků. Část sledovaných hodin byla většinou výkladová,
převažovalo zde předávání poznatků učitelem, u většiny učitelů docházelo k průběžné
aktivizaci žáků a k jejich vzájemné interakci. Někteří vyučující vhodně využívali příkladů
z praxe, technické pomůcky a prezentační technická zařízení. V některých hospitovanýc h
hodinách bylo znatelné propojení s praktickou výukou. O žácích se SVP byli vyučující dobře
informováni, ale diferenciace vzdělávání dle jejich potřeb byla ve sledovaných hodinách
zaznamenána pouze ojediněle. Efektivní sebehodnocení a prvky formativního hodnocení
byly ve sledované výuce zaznamenány pouze částečně.
Praktická část výuky většinou navazovala na teoretickou část. Žáci prvních ročníků
pracovali převážně na stejném zadání samostatně. Žáci vyšších ročníků pracovali
samostatně, případně ve dvojicích dle druhu a typu zadané pracovní úlohy. Učitelé
odborného výcviku před každou pracovní úlohou prováděli instruktáž a poté žákům



                                           4/9
předváděli potřebné pracovní úkony. Celý pracovní den probíhala vzájemná interakce mezi
vyučujícím a žáky. V případě, že vyučující u žáka odhalil špatný pracovní postup, byl mu
znovu tento úkon vysvětlen a osobně učitelem předveden. Žáci mohli v průběhu dne
vzájemně diskutovat o technickém provedení úlohy a pracovním postupu. Vyučujíc í
k žákům přistupovali individuálně a snažili se je motivovat k zadané práci a k vyučova né mu
oboru. Výuka byla diferencována a přizpůsobena i žákům se SVP. Při výuce v odborném
výcviku nebylo zjištěno žádné porušování bezpečnosti.
Učební praxe byla postavena na vysoké aktivitě a motivaci žáků, kteří pracovali na
zvolených projektech samostatně, dokázali své záměry velmi dobře formulovat. Všichni žáci
vykazovali výborné schopnosti v oblasti práce s informačními technologiemi, projevovali
nadšení a zápal pro zvolený obor. V případě potřeby konzultovali s vyučujícím další průběh
činností, společně s ním i navzájem řešili konkrétní problémové úkoly.
Činnost domova mládeže se řídí vnitřním řádem. Organizace, metody a formy výchovně
vzdělávací činnosti odpovídají stanovenému programu, věkové struktuře a studijnímu
zaměření ubytovaných žáků. Vychovatelka důsledně dbá na dodržování nastavenýc h
pravidel, má přehled o zájmech a potřebách svěřených žáků. Organizuje pro ně zajíma vé
volnočasové aktivity v podobě turistických výletů do okolí, sportovních a kulturních akcí.
Žáky je bohatě využívána posilovna i společenské místnosti k organizování větších
osvětových akcí a her. Ubytovaní žáci mají podle denního režimu zajištěn pravidelný čas na
přípravu do školy, dodržována je doba studijního klidu.


                          Hodnocení výsledků vzdělávání
Výsledky vzdělávání žáků odráží různou míru motivace pro zvolený obor a odlišné studijní
předpoklady. Škola využívá k získávání průběžných výsledků žáků standardní interní
nástroje: testy, písemné práce, ústní zkoušení. Významnou zpětnou vazbu získává škola také
od spolupracujících firem, u kterých žáci absolvují odborný výcvik či praxi. Výsledky tříd
i jednotlivců se projednávají čtvrtletně v pedagogické radě. Záznamy z jednání pedagogické
rady dokládají především projednávání zásadních dokumentů a prospěchu či chování žáků,
ne vždy obsahují konkrétní návrhy a opatření ke zlepšení kvality výchovně vzdělávac ího
procesu.
Ukazatelem kvality poskytovaného vzdělávání je úspěšnost žáků u závěrečnýc h
a maturitních zkoušek. Žáci oborů vzdělání s výučním listem dosahují dobrých výsledků
u závěrečných zkoušek, prospívá přibližně 94 % žáků. Výsledky žáků u maturitní zkoušky
většinou korespondují se studijními předpoklady žáků a jejich hodnocením v průběhu
vzdělávání. Úspěšnost žáků je ovlivněna mj. typem oboru, aktuálním složením tříd i počtem
zkoušku konajících žáků. Výsledky žáků u maturitní zkoušky vykazovaly ve sledovaném
období kolísavou úroveň v jednotlivých částech i předmětech. Pozitivním zjištěním je
skutečnost, že žáci jsou většinou úspěšnější v profilové části zkoušky prověřující jejich
odborné kompetence. Míra úspěšnosti žáků ve společné části maturitní zkoušky se výrazně
liší u jednotlivých maturitních oborů. Problematické jsou zejména výsledky z anglické ho
jazyka (didaktický test), kdy byla zaznamenána nižší úspěšnost ve srovnání s danou
skupinou oborů. Nabídka oborů vzdělání umožňuje žákům přestup do jiného oboru, který
více odpovídá jejich studijním předpokladům. Tím se rovněž eliminuje jejich neúspěšnost
v průběhu i při ukončování vzdělávání.
Poradenský systém efektivně propojuje oblast vzdělávání s prevencí rizikového chování a je
zajišťován součinností pracovníků školního poradenského pracoviště a učitelů teoretických
předmětů i odborného výcviku. Vlastní realizace poradenské činnosti je zaměřena na


                                            5/9
odbornou pomoc žákům se SVP, kariérové poradenství, prevenci a řešení rizikového chování
žáků. Systém podpory žáků se SVP zahrnuje jejich včasnou identifikaci, spolupráci se
školskými poradenskými zařízeními a dalšími organizacemi. Pomoc žákům ohroženýc h
školní neúspěšností spočívá zejména v nabídce individuálních konzultací jednotlivýc h
vyučujících a v některých předmětech i v nabídce doučování. Přijímaná opatření, např.
rozhovory se žáky, jednání se zákonnými zástupci, nabídka individuálního i skupinové ho
doučování či změny oboru vzdělání, však nejsou vždy účinná. Z jednání vedených se žáky
a se zákonnými zástupci jsou vedeny písemné záznamy, které dokládají průběžné řešení
mnohých problémů. Vnitřní motivace žáků pro dosahování co nejlepších výsledků je často
nízká. Někteří hledají různé úniky např. formou absence, nezřídka i neomluvené. Při
nedostatečných výsledcích volí žáci často přestup na jinou střední školu nebo zanechávají
vzdělávání.
Vzdělávací nabídku škola doplňuje o školní a mimoškolní aktivity (besedy, exkurze,
návštěvy knihoven, divadelní představení, sportovní akce aj.), které dávají příležitos ti
k aktivizaci žáků a přispívají k všestrannému rozvoji jejich osobnosti. Žáci mají možnost se
individuálně profilovat podle svých zájmů a plánovaného budoucího studijního nebo
profesního zaměření. Důležitým ukazatelem v hodnocení dosahovaných výsledků
vzdělávání je každoroční úspěšnost žáků v řadě soutěží a předmětových olympiád jak na
krajské, tak i celostátní úrovni.
Strategie prevence rizikového chování zohledňuje potřeby i specifika školy. Adaptaci žáků
prvních ročníků podporuje škola organizováním adaptačních kurzů. Podchycené výchovné
obtíže a projevy rizikového chování (např. záškoláctví) byly ve sledovaném období převážně
řešeny jednáním se zákonnými zástupci a uplatňováním pravidel školního řádu. V případě
zhoršení prospěchu nebo zvýšení absence žáka jsou většinou přijímána individuá lní
opatření, méně jsou analyzovány příčiny vysoké a neomluvené absence žáků. Řešení tohoto
problému je rovněž ovlivňováno nedůsledným uplatňováním nastavených pravidel
souvisejících s omlouváním absence.
Škola spolupracuje s řadou firem v regionu s cílem zabezpečit adekvátní podmínky pro
odborné praxe. Dlouhodobá spolupráce s osvědčenými partnery má pozitivní dopad na
rozvoj pracovních kompetencí žáků, kteří tak získávají cenné zkušenosti z reálného
pracovního prostředí. Spolupráce je významná i pro firmy, které mnohdy touto cestou
realizují nábor budoucích zaměstnanců. Průběžnou komunikací mezi školou a profesními
partnery dochází ke zpřesnění požadavků na budoucí absolventy poskytovaných oborů.
Při rozvoji klíčových kompetencí a osobnosti žáků škola spolupracuje také se vzdělávac ími
institucemi v okolí. S partnerskou školou v německém Bamberku v projektu Erasmus+
spolupracuje při společných projektech (stavba dobového jeřábu v historickém parku
Bärnau, rostoucí židle pro děti apod.). Pro blízké základní školy jsou organizovány exkurze
a workshopy u smluvních partnerů, kroužky robotiky a strojírenství, a společné týmy žáků
soutěží v odborných soutěžích (Technika má zlaté dno).
Spolupráce vychovatelky DM s pedagogy ve škole je na velmi dobré úrovni. Vychovate lka
využívá přístup do školního informačního systému Edookit, kde má k dispozici infor mace
o svěřených žácích, jejich docházce a výsledcích vzdělávání ve škole. Je tak zajištěno
předávání aktuálních informací o žácích mezi školou a DM. Výsledky výchovně vzdělávac í
činnosti jsou pravidelně vyhodnocovány a odpovídají cílům stanoveným školním
vzdělávacím programem DM.




                                            6/9
                                         Závěry
Vývoj školy
– Od poslední provedené inspekční činnosti v roce 2017 došlo ve škole k pozitivnímu
  posunu v materiální oblasti.
– S účinností od 1. 9. 2019 byl proveden výmaz ze školského rejstříku oboru vzdělání
  Mechanik strojů a zařízení.
– S účinností od 1. 9. 2022 byl proveden výmaz ze školského rejstříku oboru vzdělání
  Podnikání - dálková forma.
– S účinností od 1. 9. 2019 byl zapsán do školského rejstříku obor vzdělání Technická
  zařízení budov.
– S účinností od 1. 9. 2022 byl zapsán do školského rejstříku obor vzdělání Mechanik
  elektrotechnik a obor vzdělání Elektromechanik pro zařízení a přístroje.
– od 1. 1. 2023 došlo ke změně ve funkci ředitelky školy a zástupců ředitelky školy.

Silné stránky
– Účelné propojování teoretických poznatků s jejich využitím v praxi a dlouhodobá
  spolupráce se sociálními partnery podporují rozvoj praktických dovedností žáků. (1.5)
– Zapojování se do četných projektů za účelem modernizace odborných pracovišť,
  získávání nových pomůcek a zařízení pro výuku praxe a odborného výcviku podporuje
  rozvoj odborných kompetencí žáků. (2.4)
– Škola systematicky a cíleně podporuje účast žáků v odborně zaměřených soutěžích
  i olympiádách, žáci dosahují velmi dobrých umístění. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Méně efektivní kontrolní činnost vedení školy s ohledem na kvalitu poskytovaného
  vzdělávání žáků a jejich výsledků v průběhu vzdělávání. (2.1)
– Někteří pedagogové nesplňují požadavky na odbornou kvalifikaci. (3.1)
– Nedostatečné využívání metod a forem práce podporujících aktivní zapojení žáků do
  výuky a diferenciaci učiva vzhledem k individuálním potřebám jednotlivých žáků v
  teoretické výuce (4.2)
– Neefektivní práce se závěry některých vyučovacích hodin a nízké využití formativního
  hodnocení a reflexe vzdělávacího pokroku žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Zefektivnit kontrolní činnost školy.
- Zajistit vzdělávání kvalifikovanými pedagogy.
- Aktivizovat žáky zařazením účinných metod a forem výuky, využívat formativní
  hodnocení, zefektivnit závěry vyučovacích hodin.


                                            7/9
- Diferencovat výuku s ohledem na organizaci vzdělávání ve skupinách žáků a podle
  individuálních vzdělávacích potřeb žáků.
- Podpořit další vzdělávání pedagogických pracovníků v domově mládeže.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina č.j. 529/01 vydaná na základě usnesení Zastupitelstva Plzeňského
      kraje s účinností od 1. září 2001, včetně dodatků č. 1–17
 2.   Jmenování na vedoucí pracovní místo ředitelky Střední průmyslové školy, Tachov,
      Světce 1 s účinností od 1. ledna 2023
 3.   Studium pro ředitele škol a školských zařízení vydané NPI 2. 11. 2022
 4.   Školní řád platný od 1. 9. 2023, včetně přílohy č. 1–5
 5.   Vnitřní řád domova mládeže platný ve školním roce 2023/2024
 6.   Provozní řád školní jídelny platný od 1. 3. 2023
 7.   Školní vzdělávací programy platné ve školním roce 2023/2024
 8.   Plán DVPP 2023/2024 z 1. 9. 2023
 9.   Výroční zpráva za školní rok 2022/2023
10.   Traumatologický plán z 2. 1. 2023
11.   Dokumentace školního poradenského pracoviště
12.   Školní matrika
13.   Rozvrhy vyučovacích hodin platné ve školním roce 2023/2024
14.   Třídní knihy v elektronické podobě platné ve školním roce 2023/2024
15.   Deník výchovné skupiny platný ve školním roce 2023/2024
16.   Záznamy z pedagogických rad a provozních porad od školního roku 2022/2023
17.   Účetní podklady za rok 2022
18.   Podklady ke kvalifikaci pedagogů – náhodný výběr


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.



                                          8/9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Drahuše Šefčíková, školní inspektorka, vedoucí inspekčního týmu
 Mgr. Martin Milota, školní inspektor
 Mgr. Jana Bervidová, školní inspektorka
 Mgr. Petra Holopírková, kontrolní pracovnice
 Ing. Bc. Martin Tůma, odborník na technické obory


4. 3. 2024




                                          9/9
