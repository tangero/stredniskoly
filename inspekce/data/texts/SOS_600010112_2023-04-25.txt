CSI0X00BBYYR
Počet listů: 4




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-406/23-L


Název                               Euroškola Česká Lípa střední odborná škola s.r.o.
Sídlo                               Železničářská 2232, 470 01 Česká Lípa
E-mail                              euroskcl@eso-cl.cz
IČO                                 25 022 342
Identifikátor                       600 010 112
Právní forma                        společnost s r.o.
Zastupující                         Mgr. Petra Kašparová
Zřizovatel                          ESO Euroškola s.r.o.
Místo inspekční činnosti            Železničářská 2232, Česká Lípa
Inspekční činnost na místě          25.−27. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                   Charakteristika
Euroškola Česká Lípa střední odborná škola s.r.o. (dále „škola“, „instituce“) vykonává
činnost střední školy s nejvyšším povoleným počtem 860 žáků. Poskytuje střední vzdělání
s maturitní zkouškou v denní formě studia v oborech vzdělání 63-41-M/01 Ekonomika
a podnikání s profilací na Bezpečnostní služby a Marketing a reklamu a 65-42-M/01
Hotelnictví. Počínaje školním rokem 2019/2020 přešla z dálkové formy vzdělávání v délce
tří let na dvouleté nástavbové kombinované studium oboru 64-41-L/41 Podnikání.
K termínu inspekční činnosti se ve 12 třídách vzdělávalo v denní formě studia 276 žáků
a ve dvou třídách nástavbového studia 40 žáků. Počet žáků v posledních letech mírně
vzrůstá, kopíruje demografickou křivku. Škola eviduje 19 žáků s odlišným mateřským
jazykem, 10 žáků s potřebou podpůrných opatření s převahou druhého stupně podpory.
Podrobné informace o své činnosti instituce průběžně zveřejňuje na webových stránkách
https://ceskalipa.euroskola.cz


                         Hodnocení podmínek vzdělávání
Ředitelka školy prokazuje výborné teoretické a praktické manažerské znalosti, zkušenosti
a dovednosti. Má stanoveny jednoznačné priority v procesu i podmínkách vzdělává ní.
Hlavním cílem je připravit absolventy tak, aby znalosti a dovednosti, které získají během
studia, uměli uplatnit v praxi a dokázali je rozvíjet dalšími formami vzdělává ní.
Na požadavky trhu práce ředitelka školy operativně reagovala změnami ve struktuře nabídky
oboru nástavbového studia vzdělání. Ve své koncepci se cíleně a prioritně zaměřuje
na průběžné vyhodnocování průběhu a výsledků vzdělávání, zkvalitňování výchovně
vzdělávacího procesu, podporu odborného růstu pedagogů a zlepšování podmínek
pro vzdělávání žáků.
Organizační struktura odpovídá velikosti a typu školy, vnější i vnitřní informační systé my
jsou funkční. Organizační, řídicí i kontrolní kompetence jsou účelně rozděleny mezi členy
vedení školy, zástupkyni a výchovnou poradkyni. Významným nástrojem systému řízení
je otevřená komunikace členů vedení se všemi účastníky pedagogického procesu.
Ke zvýšení kvality výchovně vzdělávacího procesu přispívá efektivní činnost předmětových
komisí, které vyhodnocují naplňování učebních osnov, aktivně se podílejí na sjednocování
hodnocení, sdílejí poznatky ze vzdělávacích a mimoškolních akcí aj.
Důležitou roli plní školní poradenské pracoviště. Výchovná poradkyně zastává i roli
metodičky prevence, spolu se zástupkyní ředitele a v součinnosti s třídními učiteli
identifikují žáky se speciálními vzdělávacími potřebami a účelně poskytují učitelům
metodickou pomoc při vzdělávání těchto žáků. K účinné podpoře přispívá úzká spolupráce
se školskými poradenskými zařízeními i zákonnými zástupci.
Ředitelce školy se podařilo vhodně motivovat částečně obměněný pedagogický sbor, který
je téměř celý pro svou práci odborně kvalifikovaný. Předměty společné části maturitní
zkoušky vyučují pedagogové s odbornou kvalifikací. Přetrvává pozitivní vliv odborníků
z praxe, kteří své praktické zkušenosti a dovednosti předávají žákům v teoretické výuce.
Plán dalšího vzdělávání pedagogických pracovníků ředitelka školy cíleně přizpůsob uje
potřebám školy a individuálním požadavkům učitelů. V uplynulém školním roce 2021/2022
byl zaměřen účelně především na odborné vzdělávání.
Zvyšování kvality materiálního vybavení umožňuje rozvoj odborných kompetencí žáků
dovybavením učeben interaktivní technikou včetně fotoaparátů pro odborné vzdělává ní


                                           2/8
a zřízení specializované multimediální jazykové učebny. Součástí výzdoby společných
prostor jsou motivační prezentace studovaných oborů a studijních úspěchů jednotlivc ů.
Instituce nemá vlastní tělocvičnu, dlouhodobě využívá pronajaté prostory smluvníc h
partnerů. Sportovní nabídka pro žáky je každoročně účelně doplněna pořádáním lyžařskýc h,
vodáckých a turistických kurzů a účastí v různých sportovních soutěžích.
Studentská rada jako poradní orgán vedení školy efektivně podněcuje svými požadavky,
podněty a dotazy k průběžnému obohacování činnosti školy.
K rozvoji školy přispívá velmi dobrá spolupráce se zřizovatelem, Městským úřadem Česká
Lípa, základními školami v regionu, středními školami podobného zaměření či školskou
radou. Partnerství s odbornou zaměstnavatelskou sférou rozhodující pro úspěšné naplnění
očekávaného profilu absolventa je cíleně podporováno. Škola klade důraz na efektivní
komunikaci se zákonnými zástupci žáků už před přijímacím řízením i v průběhu studia
formou konzultačních dnů, dnů otevřených dveří, akcí Jeden den žákem Euroškoly apod.
Přínosem v oblasti praktického vyučování je prohlubující se spolupráce se zahranič ními
partnery a mobility žáků i pedagogických pracovníků v rámci projektu Erasmus+
(Španělsko, Velká Británie). Dále spolupracuje škola i jako partner projektů Česko-
německého fondu budoucnosti, případně realizací vlastních projektů školy (Londýn I a II)
včetně přínosných funkčních zpětnovazebních mechanizmů. Pro zvýšení profesní
uplatnitelnosti na trhu práce nabízí škola žákům možnost získání profesní kvalifikace
průvodce/průvodkyně cestovního ruchu, pro niž je i autorizovanou osobou.
O bezpečnosti a ochraně zdraví jsou žáci účelně poučováni na začátku školního roku
a opakovaně i průběžně. Míra úrazovosti žáků je nízká, neboť možná bezpečnostní rizika
jsou pro školu neustálým procesem, jsou identifikována, analyzována a následně
odstraňována nebo přijímána opatření k jejich eliminaci. K větší bezpečnosti účastníků
vzdělávání přispívá vstupní zabezpečovací systém.
Finanční podmínky pro realizaci školních vzdělávacích programů jsou příznivé. Žáci jsou
motivováni k výborným studijním výsledkům nulovým školným nebo jeho slevou.
Ke zkvalitnění podmínek vzdělávání přispívá účelně vícezdrojové financování, zapojování
do programů a projektů, příjem ze školného a doplňkové činnosti. V rámci Euro akademie
školy třetího věku spolupracuje s Technickou univerzitou v Liberci a poskytuje vzdělává ní
seniorům. V oblasti terciární sféry spolupracuje i s Metropolitní univerzitou Praha.
Škola nemá zařízení školního stravování. Žáci mohou využít nabídku stravovacího zaříze ní
provozovaného jiným subjektem v budově školy nebo mají možnost stravování ve školní
jídelně domova mládeže nedaleké střední školy.


                          Hodnocení průběhu vzdělávání
Navštívené hospitované vyučovací hodiny byly dobře připravené, vzdělávání převážně
probíhalo v příznivém pracovním a tvůrčím klimatu se vzájemným respektem a akceptací
pravidel všech zúčastněných. U pedagogických pracovníků převažoval partnerský
a tolerantní přístup k žákům. Často byla funkčním způsobem využívaná dostupná
prezentační technika. Formální rámec hodin vyučující velmi dobře dodržovali při zahájení
a v jejich průběhu, struktura byla vyvážená a dynamická, ne vždy se však podařilo zařadit
na závěr efektivní shrnutí učiva či zhodnocení společné práce vyučujícím i žáky. S výjimko u
praktického vyučování Česká školní inspekce jen výjimečně zaznamenala prvky
vzájemného hodnocení či sebehodnocení žáků. Příležitost ke zlepšení se nabízí ve větším
využití průběžného formativního hodnocení ve vztahu k vytyčenému vzdělávacímu cíli.


                                            3/8
V menší míře byla využita samostatná práce žáků či skupinová výuka. Vyučujíc í
respektovali individuální pracovní tempo žáků, cílená diferenciace zadávaných úkolů podle
schopností žáků byla zaznamenána ojediněle. Využívání širšího spektra aktivizujících metod
a forem výuky pro naplnění stanovených cílů nebylo ve výuce patrné.
Ve výuce všeobecně vzdělávacích předmětů byla pro zvýšení motivace žáků vhodně
zařazena videoukázka vztahující se k probíranému tématu. Příprava žáků k maturitní
zkoušce jak ve čtyřletém, tak v nástavbovém studiu, byla podpořena analýzami uměleckého
textu. Do řešení zadávaných úkolů se aktivně zapojovala převážná část žáků. Metoda
řízeného rozhovoru poskytovala dostatek prostoru pro souvislý mluvený projev a schopnost
rozvoje argumentace. Žáci byli vedeni ke spisovnému vyjadřování, sjednocování názorové
platformy a práce s pracovními listy vhodně korespondovala s maturitními výstupy.
Výuka cizích jazyků byla málo efektivní z hlediska rozvoje komunikačních dovedností žáků.
Ve většině hodin byl důraz kladen na procvičování gramatických struktur, které však
probíhalo v izolovaných větách bez simulace přirozených komunikačních situací.
Jen sporadicky dostali žáci prostor pro vzájemnou komunikaci a příležitost pro rozvoj
perceptivních dovedností prostřednictvím poslechových cvičení.
V hodinách matematiky využívali učitelé pouze společnou a samostatnou práci žáků.
Přestože žáci vykazovali rozdílnou úroveň znalostí, byla diferenciace zaznamenána pouze
v počtu zadaných úloh, ale nikoli v jejich obtížnosti.
Teoretická výuka odborného vzdělávání probíhala i s ohledem na charakter probíraného
učiva převážně frontálním způsobem. Promyšlený výklad však byl vždy podpořený funkční
prezentací, motivačním videem atp., navazovaly na něj samostatné činnosti žáků zaměřené
na řešení problému či simulační situace. Vyučující udržovali pozornost, zaujetí i aktivitu
žáků průběžně kladenými problémovými otázkami. Neomezovali se pouze na předávání
hotových informací, ale podněcovali žáky k odvození nových poznatků či k jejich
zdůvodnění na základě vlastních zkušeností a logické úvahy. Pozitivem byly časté odkazy
na praxi a využití mezipředmětových vztahů.
Vzdělávání v odborných předmětech ekonomického charakteru dlouhodobě naplňuje cíle
stanovené v kurikulárních dokumentech a vhodně reaguje na vývoj ekonomického prostředí.
Pedagogové vedou žáky k aktivnímu přístupu k vlastnímu učení, k efektivnímu využívá ní
všech zdrojů informací, k účelné spolupráci, ke kritickému myšlení a postupnému převzetí
plné odpovědnosti za své celoživotní vzdělávání a využívají osobních praktických
zkušeností a dovedností. Učivo bylo podáváno v souvislostech, názorně, srozumite lně
a odborně správně. Nescházely problémově formulované úkoly, úlohy na aplikaci poznatků,
promyšlená práce s chybou, příklady z praxe i reflexe současného ekonomického dění.
Praktické vyučování je pojato koncepčně, probíhalo ve školní restauraci velmi vhodně
materiálně vybavené. Propojuje praktické znalosti s teoretickými a s důrazem na budoucí
uplatnění absolventa. V rámci reálného pracoviště se setkávají např. s cenovými
kalkulacemi, učí se vhodné komunikaci se zákazníkem. Posilují tak svoje kompetence
k podnikavosti. Žáci účelně používali při práci osobní ochranné pracovní pomůcky.


                         Hodnocení výsledků vzdělávání
Dobrá uplatnitelnost absolventů na trhu práce a příznivé školní klima mají vliv na trvalý
zájem uchazečů o vzdělávání ve škole. K účinné podpoře osobnostního rozvoje každého
žáka má škola vytvořené vzdělávací strategie a mechanismy. Vysoká četnost hospitační



                                           4/8
činnosti vedení školy s účinnou zpětnou vazbou pedagogům a případnou citlivou úpravou
didaktických postupů přispívá k průběžnému sjednocování výuky ve škole jako celku.
Přijímání žáků do prvního ročníku probíhá na základě výsledků uchazečů v jednotné
přijímací zkoušce a motivačního rozhovoru s přihlédnutím k výsledkům a úspěchům žáků
v posledních dvou letech základního vzdělávání. Jednotná přijímací zkouška se podílí
na výsledném hodnocení z 61,34 %. Zájem uchazečů o studium ve sledovaných posledních
třech školních letech převyšuje nabídku, a to i v kombinované formě studia. Škola pořádá
pro žáky ze základních škol tzv. Přijímací zkoušky nanečisto s cílem odbourat nejistotu
a ozřejmit průběh jednotné přijímací zkoušky. Pravidelně jednou týdně jsou pro potenciální
uchazeče o vzdělávání vypsány konzultační hodiny s ředitelkou školy s možností prohlídky
prostor školy.
Škola sleduje úspěšnost žáků, jejich výsledky za jednotlivá klasifikační období pravidelně
vyhodnocuje na jednáních pedagogické rady a oborově zaměřených metodických orgánů.
Se získanými daty dále pracuje, přijímá konkrétní opatření ke zlepšení výsledků
ve vzdělávání a zpětně provádí hodnocení jejich účinnosti. Poskytuje žákům průběžnou
zpětnou vazbu a vhodně je motivuje k dosahování jejich osobních možností. Výsledky
vzdělávání i docházku eviduje v elektronické podobě, zákonní zástupci žáků jsou průběžně
informováni prostřednictvím školního informačního systému a na pravidelně konaných
třídních schůzkách. Počet neprospívajících žáků v průběhu studia se v posledních třech
školních letech drží pod hranicí 5 %. Docházku žáků důsledně monitorují třídní učitelé,
neomluvená absence je neprodleně řešena osobní intervencí u zletilých žáků, resp.
se zákonnými zástupci nezletilých. Z výchovných opatření převažují pochvaly za význa mná
umístění v soutěžích. Snížená známka z chování je uplatňována ve výjimečných případech.
Prioritním ukazatelem úrovně poskytovaného vzdělávání je úspěšnost žáků u maturit ní
zkoušky. Ve školním roce 2021/2022 z 58 žáků jich v jarním maturitním termínu uspělo 38,
po opravných zkouškách v podzimním zkušebním období zůstalo deset neúspěšných žáků,
tedy 17 % všech žáků. V předcházejícím školním roce 2020/2021 byl stejný ukazatel
necelých 23 %. V porovnání se školami stejného typu (průměr ČR za skupinu oborů
vzdělání) bylo zjištěno, že zatímco do roku 2021 byla úspěšnost žáků školy ve společné části
maturitní zkoušky pod republikovým průměrem, v roce 2022 byla úspěšnost žáků školy
ve společné i profilové části maturitní zkoušky významně vyšší, kromě matematik y,
kdy maturoval jeden žák a neúspěšně. Vedení školy přijímá účinná opatření ke zlepšení
výsledků maturitních zkoušek. Kromě individuálních konzultací je v rámci projektu
ŠABLONY II – Doučování žáků SŠ ohrožených neúspěchem zájemcům nabízena studijní
podpora v předmětech český jazyk a literatura, anglický a německý jazyk, ekonomika
a účetnictví. Škola pravidelně účelně využívá externí testování od komerčního
poskytovatele a cíleně provádí vlastní dotazníkové šetření zaměřené na podporu příznivé ho
studijního klimatu.
Žáci se vyjadřují k zásadním otázkám chodu školy rovněž prostřednictvím anket.
V posledním ročníku studia poskytují vedení školy užitečnou zpětnou vazbu při hodnocení
práce jednotlivých učitelů.
Odborná praxe od třetího ročníku probíhá u zaměstnavatelů, nabízí žákům možnosti
pro získávání a rozvoj dovedností potřebných pro úspěšný vstup na trh práce a kontakty
na pracovní příležitosti. Uplatnění absolventů škola sleduje, část z nich pokračuje ve studiu
na vysokých školách, další nacházejí uplatnění v pracovním poměru.
Žáci jsou motivováni k účasti v odborných soutěžích, kterých se hojně účastní na úrovni
okresních, krajských i celostátních kol. K nejvýraznějším patří ocenění žáka oboru
hotelnictví v Senátu Parlamentu ČR v soutěži Mladý řemeslník roku. Žáci zaměřeni


                                            5/8
na bezpečnostní služby zvítězili v soutěži o putovní pohár Krajského ředitelství Policie
Libereckého kraje, účastní se soutěží Mladý kriminalista a Military Country Cross Run.
Spolupráce s Policií ČR, Městskou policií Česká Lípa, Vězeňskou službou ČR či Hasičským
záchranným sborem LK přináší mj. průběžné pracovní nabídky absolventům studia. Úspěšní
v krajském srovnání jsou také žáci školy v olympiádách z českého, německého a anglické ho
jazyka a v ekonomické olympiádě. Vydáváním občasníku Euronoviny se realizují
a prezentují úspěšně ve škole i na veřejnosti.


                                         Závěry
Vývoj školy
- Od školního roku 2019/2020 přešla škola z dálkové formy studia oboru Podnikání
  na dvouleté kombinované nástavbové studium
- V roce 2022 byly v porovnání s průměrem ČR za skupinu oborů výsledky žáků školy
  ve společné i profilové části maturitní zkoušky nadprůměrné
- Došlo k navýšení počtu žáků o cca 40 %
- Došlo k nárůstu počtu sociálních partnerů a k rozvoji projektové činnosti včetně
  zahraniční
- Poskytuje zájmové vzdělávání pro seniory v rámci Univerzity třetího věku ve spolupráci
  s Technickou univerzitou v Liberci
Silné stránky
- Efektivní řízení školy je založené na koncepční práci ve všech oblastech školy
- Propracované zpětnovazební mechanismy a vzájemnou aktivní spolupráci pedagogů
  cíleně podporují otevřené a vstřícné prostřední školy
- Teoretické vzdělávání je účelně propojeno s odborným výcvikem
- Kontinuální rozvíjení partnerských vztahů je přínosné pro naplňování profilu absolventa
- Úspěšné zapojení žáků školy do odborných soutěží efektivně přispívá k jejich profesnímu
  rozvoji a uplatnitelnosti na trhu práce
Slabé stránky a/nebo příležitosti ke zlepšení
- Žáci nebyli cíleně vyučujícími vedení k hodnocení vlastního individuálního pokroku
  ve vztahu k jejich možnostem
- Pro efektivní naplnění stanovených cílů vzdělávání ve výuce byly patrné rezervy
  ve využívání různorodého spektra aktivizující metod a forem vyučujícími
- Cíle hodin byly většinou stanoveny pouze obsahově, nikoliv z pozice hodnotitelské ho
  výkonu žáků
Doporučení pro zlepšení činnosti školy
- Využívat širší spektrum aktivizačních vyučovacích forem a metod, které podporují
  aktivní zapojování žáků do výuky a jejich vzájemnou spolupráci
- Zaměřit hospitační činnost a další vzdělávání pedagogických pracovníků na využití
  sebehodnocení a vzájemného hodnocení žáků




                                           6/8
- V závěru vyučovacích hodin ověřovat míru naplnění vzdělávacího cíle za aktivní účasti
  žáků


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají


 1.   Notářský zápis Zakladatelské listiny společnosti s ručením omezeným Euroškola
      Česká Lípa střední odborná škola, s. r. o. sepsaný dne 19. ledna 2015
 2.   Výpis z obchodního rejstříku vedeného Krajským soudem v Ústí nad Labem oddíl C,
      vložka 12546, ze dne 19. 1. 2015, datum zápisu 1. září 1997
 3.   Zřizovací listina ze dne 1. 9. 1998
 4.   Jmenování do funkce ředitele Euroškoly Česká Lípa střední odborné školy s.r.o.
      ze dne 14. 7. 2011, s účinností od 1. 8. 2011
 5.   Školní řád, platný ve školním roce 2022/2023
 6.   Výpis z rejstříku škol a školských zařízení – údaje školy k datu inspekční činnosti
 7.   Personální dokumentace pedagogických pracovníků (vzorek)
 8.   Zápisy z pedagogické rady ve školních letech 2021/2022 a 2022/2023
 9.   Plán dalšího vzdělávání pedagogických pracovníků, školní rok 2022/2023
10.   Školní vzdělávací programy pro obory vzdělání 65-42-M/01 Hotelnictví, 63-41-M/01
      Ekonomika a podnikání a 64-41-L/41 Podnikání, školní rok 2022/2023
11.   Školní matrika vedená k termínu inspekce, elektronická podoba (vzorek)
12.   Výroční zprávy o činnosti školy za školní roky 2020/2021, 2021/2022
13.   Vize 25 a strategické cíle, z 1. 9. 2022
14.   Rozvrhy vyučovacích hodin učitelů a tříd, školní rok 2022/2023
15.   Třídní knihy (vzorek), školní rok 2022/2023
16.   Souhrnná dokumentace výchovného poradenství a prevence rizikového chování žáků,
      platná k datu inspekce
17.   Dokumentace k přijímání a ukončování vzdělávání vedená k datu inspekční činnosti
18.   Školní informační systém, údaje o výsledcích vzdělávání žáků, školní rok 2022/2023
19.   Souhrnná dokumentace k realizaci a hodnocení odborné praxe
20.   Výkazy M 8 o střední škole a R 13-01 o ředitelství škol k datu inspekce
21.   Zápisy školské rady vedené ve školních letech 2021/2022 a 2022/2023
22.   Dokumentace k bezpečnosti a ochraně zdraví žáků, aktuální stav
23.   Dokumentace k hodnocení finančních podmínek školy (kalendářní rok 2022)
24.   Inspekční zpráva čj. ČŠIL-123/17-L, ze dne 6. 5. 2017
25.   Webové stránky školy na adrese https://ceskalipa.euroskola.cz/.




                                          7/8
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpis u,
a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy


 Mgr. Lenka Dlabolová, školní inspektorka,
 vedoucí inspekčního týmu                            ………………………..

 Mgr. Romana Jůnová, školní inspektorka
                                                     ………………………..

 Mgr. Jitka Šafaříková, školní inspektorka
                                                     ………………………..

 Bc. Jana Čermáková, kontrolní pracovnice
                                                     ………………………..

 Ing. Helena Binderová, přizvaná osoba
                                                     ………………………..




Liberec 12. 5. 2023




                                             8/8
