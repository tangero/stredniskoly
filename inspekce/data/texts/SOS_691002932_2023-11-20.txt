                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2364/23-T
                                       Sp. zn. ČŠIT-S-455/23-T


Název                               Střední škola hotelnictví a služeb
                                    a Vyšší odborná škola, Opava, příspěvková organizace
Sídlo                               Tyršova 867/34, 746 01 Opava
E-mail                              skola@sshsopava.cz
IČO                                 72 547 651
Identifikátor                       691 002 932
Právní forma                        příspěvková organizace
Zastupující                         Mgr. Martin Ruský
Zřizovatel                          Moravskoslezský kraj
Místo inspekční činnosti            Alšova 501/24, 746 01 Opava
                                    Husova 507/6, 746 01 Opava
                                    náměstí Svobody 237/4, 746 01 Opava
                                    Partyzánská 1729/5, 746 01 Opava
                                    Tyršova 778/20, 746 01 Opava
                                    Tyršova 867/34, 746 01 Opava
                                    Rybí trh 178/7, 746 01 Opava
Inspekční činnost na místě          20. 11. 2023 − 24. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a) - c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
a akreditovaných vzdělávacích programů. Zjišťování a hodnocení naplnění školních
a akreditovaných vzdělávacích programů.


                                    Charakteristika
Střední škola hotelnictví a služeb a Vyšší odborná škola, Opava, příspěvková organizace
(dále „škola“) vykonává činnost střední školy, vyšší odborné školy, domova mládeže, školní
jídelny a školní jídelny - výdejny.
V době inspekční činnosti střední škola poskytovala vzdělávání v deseti oborech vzdělání,
z toho střední vzdělání ukončené maturitní zkouškou ve čtyřletém oboru vzdělání
65-42-M/01 Hotelnictví, 65-42-M/02 Cestovní ruch a ve dvouletém nástavbovém studiu
64-41-L/51 Podnikání. Ve tříletých oborech vzdělání s výučním listem se žáci vzděláva li
v oborech vzdělání 29-51-H/01 Výrobce potravin, 29-53-H/01 Pekař, 29-54-H/01 Cukrář,
29-56-H/01 Řezník-uzenář, 65-51-H/01 Kuchař-číšník, 66-51-H/01 Prodavač a 69-51-H/01
Kadeřník. Vyšší odborná škola nabízí dva obory vzdělání 65-42-N/04 Řízení hotelového
provozu a 65-43-N/02 Rozvoj a řízení regionální turistiky.
Počet žáků měl v posledních letech vzestupnou tendenci ve střední škole, naopak ve vyšší
odborné škole dochází k úbytku studentů. Ve školním roce 2023/2024 bylo ve 30 třídách
střední školy zapsáno 749 žáků a v šesti skupinách vyšší odborné školy 43 studentů. Střední
škola identifikovala 131 žáků se speciálními vzdělávacími potřebami, kterým byla
poskytována podpůrná opatření v rozsahu 1.–5. stupně, z toho jeden žák byl v době
inspekční činnosti vzděláván podle individuálního vzdělávacího plánu.
Součástí školy je školní jídelna se dvěma místy poskytovaného vzdělávání a školní
jídelna - výdejna, kde se mohou žáci stravovat. Domov mládeže poskytuje ubytování žákům
vlastní školy, ale i ostatních okolních škol, ke dni inspekční činnosti zde bylo ubytovanýc h
110 žáků.


                         Hodnocení podmínek vzdělávání
Ředitel školy působí ve funkci od roku 2014. Část řídicích kompetencí účelně delegoval na
své zástupce. Přenos informací v rámci školy je i vzhledem k velikosti školy funkční,
využívaný elektronický informační systém podporuje rychlou a efektivní komunikaci všech
aktérů vzdělávání. Pravidelné porady vedení a pedagogické rady odpovídajícím způsobem
posilují součinnost pedagogů. V koncepčních dokumentech byly jasně definovány strategie
vedoucí k naplnění stanovených cílů, které se škole, především v materiální a finanč ní
oblasti, podařilo naplnit.
Složení pedagogického sboru umožňovalo plnit záměry a cíle školních vzdělávac íc h
a akreditovaných programů. K vyšší efektivitě vzdělávání vedlo i účelné další vzdělává ní
pedagogických pracovníků s důrazem na získávání nových odborných znalostí pedagogů
při využívání informačních technologií ve výuce. Plánování vzdělávání vycházelo zejména
z potřeb školy, ale i jednotlivých učitelů. Jeho realizací byly cíleně prohlubovány odborné
a metodické znalosti a dovednosti, ale i praktické zkušenosti vyučujících. Vzhlede m
k výsledkům hospitační činnosti by bylo vhodné se v dalším období zaměřit na nové
didaktické postupy, aktivizaci žáků, prvky kritického myšlení apod.
Školní poradenské pracoviště pracuje v optimálním složení. Jednotliví členové školního
poradenského pracoviště spolu navzájem účelně spolupracovali, vzniklé problémy cíleně


                                            2/9
řešili s třídními učiteli i dalšími vyučujícími. Dvě výchovné poradkyně kromě systematické
péče o žáky se speciálními vzdělávacími potřebami poskytovaly vhodnou metodickou
pomoc i pedagogům, kteří se však těmto žákům v hodinách věnovali v menší míře. Škola
průběžně sledovala případné signály všech forem rizikového chování a měla jasně nastavená
pravidla a postupy pro jejich řešení. Účinná byla spolupráce školní psycholožky s třídními
učiteli realizovaná formou metodické podpory směrem k práci s třídním kolektivem. Její
zapojení také vhodně přispívalo k řešení individuálních problémů žáků i pedagogů.
Ředitel školy aktivně vyhledává a dlouhodobě realizuje několik projektů a posiluje kvalitu
materiálního zázemí vzdělávání, průběžně probíhá renovace historických budov a byla
vybudována moderní učebna pro obory vzdělání gastronomie. Finanční prostředky
z projektů jsou dále vhodně využívány k podpoře zájmové činnosti a přeshraniční mobilitu
žáků, studentů a pedagogů. Škola rozvíjí efektivní spolupráci se zřizovatelem a mnoha
externími partnery, stěžejní je spolupráce s řadou regionálních i nadregionálních partnerů.
Velký význam má podpora výměnných pobytů žáků, které se podílejí na vytváření kvalitníc h
podmínek pro rozvoj odborných a sociálních kompetencí a jazykové gramotnosti žáků.
Škola pokračovala v realizaci projektů Rodilí mluvčí ve výuce, program DofE, Národní plán
obnovy (doučování, digitální propast) nebo Vraťme respekt řemeslu, kde je význa mná
podpora zřizovatele formou motivačních a prospěchových stipendií pro vybrané obory
vzdělání s výučním listem Řezník-uzenář, Pekař a Výrobce potravin. Dlouhodobě je škola
členem Asociace hotelových škol, Asociace hotelů a restaurací ČR, Asociace kuchařů
a cukrářů ČR, CZESHA, Asociace učňovských zařízení, UNIHOSTU, Svazu pekařů
a cukrářů a Českého svazu zpracovatelů masa, což přispívá k rozvoji odborných kompetencí
žáků a orientaci na trhu práce.
Pro zajištění oblasti bezpečnosti a ochrany zdraví žáků má škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu. Při práci v praktickém vyučování byly žákům
poskytovány vhodné osobní ochranné pracovní prostředky.
Domov mládeže zajišťuje ubytovaným žákům kvalitní podmínky pro bydlení, přípravu
na vzdělávání i realizaci volnočasových aktivit. V domově jsou také prostory pro účelné
využití volného času ubytovaných, ti mohou využívat například posilovnu, infrasaunu,
klubovnu nebo venkovní víceúčelové hřiště. Jsou vedeni k plánování volnočasovýc h
činností v mnoha zajímavě zaměřených aktivitách (např. šití, pečení, kutilství apod.) nebo
účastí na akcích se sociálními partnery domova mládeže.


                          Hodnocení průběhu vzdělávání
Během inspekční činnosti byla sledována výuka na střední a vyšší odborné škole ve
všeobecně vzdělávacích a odborných předmětech a v praktickém vyučování (učební praxi
a odborném výcviku). Sledované hodiny se vyznačovaly příjemnou a výrazně vstřícnou
pracovní atmosférou. Partnerský přístup pedagogů napomáhal rozvoji sociálníc h
a komunikačních kompetencí žáků i studentů.
Vzdělávací cíle hodin všeobecných vzdělávacích předmětů ve střední škole vycháze ly
většinou z očekávaných výstupů uvedených ve školních vzdělávacích programech
a směřovaly především k získávání či upevňování znalostí a dovedností žáků, postojová
složka cíle hodiny byla zařazena pouze ojediněle. Nejčastěji zařazovanou formou výuky byl
povětšinou výklad učitele v kombinaci se samostatnou prací žáků nebo prací ve dvojicích,
ojediněle byla zařazena skupinová práce. Žákům byly předkládány hotové poznatky a ti
pracovali většinou pouze s jedním zdrojem informací, což nepřispívalo k rozvoji kritického


                                           3/9
myšlení. V hodinách byla v menší míře zaznamenána cílená podpora žáků se speciálními
vzdělávacími potřebami nebo žáků nadaných, vyučující nepředkládali žákům úlohy různé
náročnosti, aby podporovali jejich rozvoj na základě jejich individuálních možností. Ve
výuce byla v menší míře využívána digitální technika. Vyučující nevěnovali dostatečnou
pozornost reflexi průběhu hodiny v jejím závěru, většinou pouze shrnuli učivo, které bylo
probráno, žáci se do hodnocení hodiny aktivně nezapojovali. Také oblast sebehodnocení
a vzájemného hodnocení žáků pro posilování zodpovědnosti žáků za vlastní výkon nebyla
využívána dostatečně.
Přínosné propojování teoretických poznatků se zkušenostmi z praxe ve výuce v odborných
předmětech významně zvyšovalo efektivitu získávání potřebných odborných kompetencí
žáků, kteří dokázali aplikovat příklady využití, znalosti a dovednosti z předmětu v jejich
reálné situaci. Během výuky byl kladen dostatečný důraz na využití odborné terminolo gie
a částečně i na praktické řešení problémů. Pro žáky byly nejvíce přínosné části hodin, kde
učitelé volili formy a metody výuky podporující jejich aktivní zapojení, diskusi k zadaným
úkolům a vyvozování závěrů využitelné v běžném životě. V některých hodinách by bylo
vhodné využívat pro názornost větší množství pomůcek. Pouze v části hodin pracovali
vyučující s cílem hodiny a na konci výuky náležitě vyhodnotili jeho splnění. V malé míře se
objevila účelná skupinová práce žáků i práce ve dvojici. Diferenciace učiva nebo práce
se žáky se speciálními vzdělávacími potřebami a nadanými byla uplatňována jen ojediněle.
Průběžné či závěrečné hodnocení poskytující žákům a studentům užitečnou zpětnou vazbu
o aktuální úrovni znalostí a míře naplnění stanovených cílů bylo zaznamenáno v menší míře.
Praktické vyučování bylo sledováno jak na školních pracovištích, tak na pracovištíc h
u smluvních partnerů. Škola přikládá velký význam reálnému pracovnímu prostředí, což
vede ke zkvalitnění obsahu vzdělávání a uplatnění budoucích absolventů na trhu práce.
Z výukových forem převažovala přínosná samostatná individuální práce, práce ve dvojicích
nebo menších skupinách. Průběžně byla kontrolována samostatná práce a dodržování
správnosti provádění jednotlivých pracovních operací, technologických postupů a používá ní
zařízení učitelem nebo instruktorem. Každý obor vzdělání si vede dokumentaci podle svých
potřeb, bylo by vhodné tuto dokumentaci sjednotit pro všechny. Důsledně byla dodržována
bezpečnost a ochrana zdraví při práci žáků. V komunikaci byl cíleně kladen důraz
na dodržování odborné terminologie, upozornění na případné nedostatky v práci bylo
prováděno povzbuzujícím způsobem. Žáci pracovali se zájmem, pro vyšší efektivitu učení
bylo vhodně využito jejich chybovosti, v průběhu výukového dne jim byla poskytována
průběžná zpětná vazba a byla hodnocena jak produktivita, tak kvalita práce i výkon
jednotlivých žáků.
Výuka studentů ve vyšší odborné škole probíhá formou přednášek, cvičení, seminář ů
a konzultací, dále se studenti účastní exkurzí, stáží a praxí (průběžných i souvislýc h)
v souladu s akreditovanými vzdělávacími programy. Cíle vzdělávacích programů jsou
v souladu s profesním uplatněním absolventů a efektivně propojují teorii s praxí. Průběh
teoretické přípravy byl sledován hospitacemi v denní formě vzdělávání jak ve vybraných
odborných předmětech, tak ve výuce cizích jazyků. Výuka měla ve všech vyučovac íc h
jednotkách dobrou úroveň, byla vedena erudovanými a zkušenými pedagogy a v hodinách
převládalo příjemné a přátelské klima. Vzhledem k tomu, že výuka probíhala v málo
početných studijních skupinách, byl mnohdy přístup pedagogů individualizován. Studenti
s vyučujícími v hodinách diskutovali, v některých pracovali samostatně nebo ve skupinách
na zadaných úkolech. Výklad učiva byl veden jasně a srozumitelně, nové pojmy byly
zařazovány do již známých souvislostí. Průběh vzdělávání reflektoval osobnostní a studijní
předpoklady studentů. Při prezentaci učiva byla využívána didaktická technika a vyučujíc í
poskytovali studentům výukové materiály prostřednictvím komunikační platformy.


                                           4/9
Výchovně vzdělávací aktivity v domově mládeže jsou zaměřené nejen na posilová ní
zdravého životního stylu, ale velmi zdařile podporují i účinnost prevence sociálně
patologických jevů v rámci celé školy. Činnost domova mládeže tak účelně navazuje na
školní vzdělávání a vhodně jej doplňuje a rozšiřuje o velmi pestrou nabídku přínosnýc h
volnočasových aktivit.


                          Hodnocení výsledků vzdělávání
Střední škola průběžně sleduje individuální vzdělávací výsledky žáků. Pro ověřování jejich
dílčích znalostí a dovedností využívá standardní interní hodnotící nástroje. Výsledky
vzdělávání eviduje škola v elektronickém informačním systému, který je dostupný učitelům,
žákům i jejich zákonným zástupcům. Dalším zdrojem informací o prospěchu a chování žáků
jsou pro jejich zákonné zástupce třídní schůzky, případně individuální konzultace. Pro
objektivizaci úrovně dosažených výsledků využívá škola hodnocení výsledků u maturitní
zkoušky nebo zpětnou vazbu od zaměstnavatelů, kde žáci realizují praktické vyučování.
K získání objektivní zpětné vazby ke kvalitě hodnocení vzdělávání žáků se škola začlenila
do několika interních i externích testování. Škola se v rámci testování středních škol v České
republice zapojila do zjišťování úrovně žákovských znalostí přírodovědné gramotnosti
u žáků 1. ročníku a čtenářské gramotnosti u žáků 2.ročníku. Ve srovnání s žáky ostatních
škol stejného typu dosáhli žáci většinou slabých a podprůměrných výsledků. Interní
testování je realizováno formou meziročníkových testů. Výsledky těchto testování vedení
školy systematicky analyzovalo a přijímalo účinná opatření k jejich zlepšení, např. podporou
čtenářské gramotnosti nebo rozšířením doučování.
Výsledky středního vzdělávání jsou stabilní, ve školním roce 2022/2023 prospělo
s vyznamenáním 9 % žáků, 85 % prospělo a 6 % žáků neprospělo. V předchozích školních
letech byly výsledky vzdělávání velmi podobné. Škola se ohrožením školní neúspěšností
zabývá pravidelnou analýzou, na kterou pak navazuje forma individuální podpory
a spolupráce třídních učitelů s ostatními učiteli a zákonnými zástupci. K předmětům
s nejhorším prospěchem patří český jazyk, matematika a některé odborné předměty.
K udělování výchovných opatřením přistupují pedagogové uvážlivě, počet udělenýc h
pochval převyšoval počet uložených kázeňských opatření. Z hlediska úspěšnosti žáků je
rizikem pro další vývoj výsledků počet žáků s vysokým počtem zameškaných hodin.
Úspěšnost studentů vyšší odborné školy v průběhu vzdělávání byla na podobné úrovní jako
v předchozích letech. Škola evidovala asi padesátiprocentní úbytek studentů především
v průběhu prvního ročníku, kteří zanechali vzdělávání. Škola realizuje dílčí kroky při
podpoře žáků a studentů ohrožených školním neúspěchem, přijetí opatření ke zlepšení
výsledků vzdělávání závisí na jednotlivých učitelích či vlastní iniciativě žáků a studentů.
Nejčastější způsob podpory představuje doučování, popřípadě individuální konzultace. Pro
větší motivaci žáků jsou u oborů vzdělání Řezník-uzenář, Výrobce potravin a Pekař
vyplácena motivační stipendia.
Kvalita dosažených výsledků vzdělávání se promítá do výsledků maturitní zkoušky, ve
školním roce 2022/2023 ve společné části maturitní zkoušky byla průměrná hrubá
neúspěšnost z českého jazyka 13,4 % a z anglického jazyka 7,4 % u oboru vzdělání Cestovní
ruch a Hotelnictví, u oboru vzdělání Podnikání byla hrubá neúspěšnost mnohem vyšší, a to
v českém jazyce 52,2 %, v anglickém jazyce 60,9 %. V profilové části maturitní zkoušky
byly výsledky již u všech oborů vzdělání lepší, předměty s nejhorším průměrem český jazyk
a ekonomika. Průměrný prospěch žáků u jednotné závěrečné zkoušky byl 2,4, v řádném
termínu neprospěli dva žáci. Pro hodnocení výsledků vzdělávání studentů vyšší odborné


                                             5/9
školy využívá škola předepsané formy hodnocení v souladu s akreditovanými vzdělávac ím i
programy. U absolutorií prospělo 100 % studentů, tři prospěli s vyznamenáním. Škola
výsledky analyzuje a na úrovní vedení a předmětových komisí, přijímá účinná opatření
vedoucí ke zlepšení, především u oboru vzdělání Podnikaní v nastaveném systému
doučování.
Od předchozí inspekční činnosti v roce 2017 vzrostl počet žáků se speciálními vzdělávac ími
potřebami, škola vytvořila funkční systém pro evidenci těchto žáků a přenos informac í
o jejich vzdělávacích potřebách směrem k pedagogům školy. Tento systém pravidelné ho
přenosu informací o potřebách žáků mezi výchovnými poradkyněmi a pedagogickými
pracovníky je funkční, avšak realizace opatření doporučených školskými poradenskými
zařízeními v průběhu vzdělávání závisí do značné míry na přístupu jednotlivýc h
pedagogických pracovníků a ve sledovaných hodinách nebyla patrná. Školní poradenské
pracoviště se dlouhodobě zabývá řešením zvýšené absence žáků, rámcové postupy má
stanovené ve školním řádu. U jednotlivých žáků je neomluvená absence řešena uložením
kázeňských opatření a pohovorem se zákonnými zástupci. Škola průběžně sleduje chování
žáků, oceňuje jejich úspěchy (zejména při reprezentaci školy, aktivní přístup ke vzdělává ní
apod.) a přijímá opatření k posílení kázně při neplnění povinností stanovených školním
řádem (např. v souvislosti s pozdním omlouváním absence, nebo při neomluvené absenci
apod.). Efektivní zapojení ředitele do komunikace se žáky a zákonnými zástupci napomáhá
ke snižování vznikajících projevů problémového chování. V rámci kariérového poradenství
je standardně poskytována podpora při výběru jejich dalšího studia nebo zaměstnání, v této
oblasti škola vykazuje funkční spolupráci se sociálními partnery, na jejichž pracovištích žáci
školy realizují praktické vyučování.
Vedení školy spolu s vyučujícími vytvářelo velmi dobré podmínky pro zapojení žáků
do sportovních, humanitních a gastronomických soutěží na školní, regioná lní
i celorepublikové úrovni, kde se jim podařilo dosáhnout významných úspěchů. Velkým
přínosem pro rozvoj konverzačních schopností a odborných znalostí a dovedností žáků byly
i pracovní stáže v zahraničí pro žáky gastronomických oborů, které současně efektivně
umožňovaly žákům získat srovnání pracovních poměrů v hotelových službách v zahranič í
a České republice a seznámit se s moderními trendy v této oblasti. K získání nových
zkušeností žáků v rámci jejich profesní přípravy značně přispěla také četná odborná školení
s gastronomickým zaměřením (např. barmanský nebo baristický kurz), realizace kroužků ve
škole (barmanský, sommeliérský, baristický, čepování piva, carvingu, cestovatelský klub),
ale zejména praktická výuka v mnohých restauračních či hotelových zařízeních. Svou
činnost škola pravidelně prezentuje na mnoha veletrzích vzdělávání nebo na Dni otevřených
dveří.
Předcházení rizikových projevů chování přispívají aktivity pro ubytované žáky v domově
mládeže (turnaj ve stolním tenisu, stolním fotbálku, deskových hrách) nebo mnoho
volnočasových aktivit v odpoledních hodinách jako poslech populární a vážné hudby;
pletení, vyšívání, háčkování, výroba velikonočních ozdob, řezbářství apod.


                                          Závěry
Vývoj školy
– Od poslední inspekční činnosti proběhla renovace budov a byly vytvořené nové odborné
  učebny.
– Škola se zapojila do široké projektové činnosti.



                                             6/9
– Došlo k nárůstu žáků se speciálními vzdělávacími potřebami.
– Škola převzala činnost školní jídelny na adrese Rybí trh 178/7, 746 01 Opava.
Silné stránky
– Dlouhodobě velmi přínosná partnerská spolupráce s četnými místními, regionálními
  i celorepublikovými profesními, sociálními organizacemi, asociacemi i s českými
  a zahraničními firmami, odborníky z praxe, což podporuje rozvoj odborných kompetencí
  žáků. (1.5)
– Partnerský přístup pedagogů napomáhá rozvoji sociálních a komunikačních kompetencí
  žáků i studentů. (2.2)
– V efektivním propojení teorie s praxí ve výuce spočívá největší přidaná hodnota
  přiblížení obsahu výuky potřebám firem, u žáků toto propojení vede k rozvoji dovedností
  a odborných kompetencí, což vede pak lepšímu uplatnění na trhu práce. (3.3)
– Zapojením žáků do soutěží škola podporuje rozvoj tvůrčích schopností a jejich nadání,
  poskytuje jim prostor pro jejich osobnostní růst. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V části výuky chybí důslednější uplatňování efektivnějších vzdělávacích strategií,
  zejména uplatňování diferenciace učebních úloh a rozvoj kritického myšlení. Tato
  skutečnost omezuje naplňování vzdělávacího potenciálu části žáků. (4.2)
– Vyučující v teoretickém vyučování nevyužívali formativní hodnocení individuálního
  pokroku žáků i studentů ve vztahu k jejich možnostem. Žáci se nepodílejí na
  vyhodnocování naplňování vzdělávacích cílů, neprovádějí sebehodnocení ani vzájemné
  hodnocení, které by posilovalo motivaci a zodpovědnost za vlastní vzdělávání. Závěry
  hodin byly pouze na formální úrovni. (4.3)
– Žáci byli nedostatečně vedení k vyhledávání, vyhodnocování a používání informac í
  z různých zdrojů, což má negativní dopad na rozvoj jejich klíčových kompetencí. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vést pedagogy k účelnému využívání širšího spektra metod a forem výuky při vzdělává ní
  žáků.
– Využívat diferenciaci ve výuce vedoucí k podpoře individuálních potřeb žáků
  a podněcovat je ke kritickému myšlení.
– Uplatňovat ve výuce závěrečné shrnutí učiva a zhodnocení vyučovací hodiny včetně
  využívání prostředků formativního hodnocení a sebehodnocení žáků a vést pedagogy
  i žáky k práci s cíli, k jejich stanovení a následnému vyhodnocení.
– Zaměřit se ve výuce na využívání různých informačních zdrojů a rozvoj digitálníc h
  kompetencí žáků.
– Podněcovat pedagogy k efektivnějším        práci s žáky se speciálními      vzdělávac ími
  potřebami a nadanými přímo ve výuce.
– Sjednotit dokumentaci, která je vedená pro praktické vzdělávání.


                                            7/9
– Směřovat vzdělávání pedagogů na nové didaktické postupy, aktivizaci žáků, prvky
  kritického myšlení a využívání didaktické techniky.
– Zavést ve vzdělávání odpovídající kroky vedoucí ke zvýšení úspěšnosti žáků
  u dvouletého nástavbového studia 64-41-L/51 Podnikání.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Akreditované vzdělávací programy platné ve školním roce 2023/2024
 3.   Školní a vnitřní řády platné ve školním roce 2023/2024
 4.   Plán dalšího vzdělávání pedagogických pracovníků ve školním roce 2023/2024
 5.   Plán kontrolní a hospitační činnosti ve školním roce 2023/2024
 6.   Výroční zpráva školy za školní rok 2022/2023
 7.   Plán práce ve školním roce 2023/2024
 8.   Rozvrhy vyučovacích hodin střední a vyšší odborné školy platné ve školním roce
      2023/2024
 9.   Školní matrika vedená ve školním roce 2023/2024 (vzorek)
10.   Třídní knihy vedené ve školním roce 2023/2024 (vzorek)
11.   Zápisy z jednání pedagogické rady vedené ve školním roce 2023/2024
12.   Doklady o dosaženém vzdělání pedagogických pracovníků školy (vzorek)
13.   Zápisy z jednání předmětových komisí ve školním roce 2023/2024
14.   Školní strategie prevence rizikového chování
15.   Minimální preventivní program 2023/2024
16.   Dokumentace školního poradenského pracoviště vedená ve školním roce 2023/2024
17.   Dokumentace žáků se speciálními vzdělávacími potřebami vedená ve školním roce
      2023/2024 (vzorek)
18.   Smlouvy o obsahu, rozsahu a podmínkách praktického vyučování (vzorek)
19.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků a studentů pro školní rok 2023/2024 (vzorek)
20.   Dokumentace k zajištění školního stravování pro školní rok 2023/2024 (vzorek)




                                         8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Ing. Hana Maľarová, školní inspektorka
 Mgr. Adéla Kulová, školní inspektorka
 Mgr. Lenka Wollná, školní inspektorka
 Mgr. Jan Pokorný, školní inspektor
 Ing. Klára Kudlíková, kontrolní pracovnice
14. 12. 2023




                                          9/9
