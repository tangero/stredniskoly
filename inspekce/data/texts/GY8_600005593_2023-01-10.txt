                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3691/22-A


Název                               Mensa gymnázium, o.p.s.
Sídlo                               Španielova 1111, 163 00 Praha 6 - Řepy
E-mail                              info@mensagymnazium.cz
IČO                                 25058843
Identifikátor                       600005593
Právní forma                        Obecně prospěšná spol.
Zastupující                         Mgr. Magda Kindlová
Zřizovatel                          MENSA České republiky
Místo inspekční činnosti            Španielova 1111, 163 00 Praha 6 - Řepy
Inspekční činnost na místě          10. 1. 2023 − 13. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Mensa gymnázium, o.p.s. (dále „škola“ nebo „gymnázium“), poskytuje všeobecné
vzdělávání žákům s mimořádným intelektovým nadáním v denní formě osmileté ho
gymnázia. Filozofie školy je založena na individuálním rozvoji jejich vrozeného potenciálu
v kombinaci s osobnostní a emocionálně sociální podporou žáků. Systémová individualizace
a diferenciace probíhá formou výuky ve věkově smíšených skupinách, prostřednictvím
individuálních vzdělávacích strategií, možnosti širokého výběru z volitelných předmětů
i nabídky zájmové a projektové činnosti.
Gymnázium patří k menším školám, ve sledovaném období posledních tří školních let
vzrostla naplněnost školy, nejvyšší povolený počet žáků byl zcela využit. K 30. 9. 2022 se
zde vzdělávalo v 8 třídách celkem 198 žáků, polovinu tvořili žáci plnící povinnou školní
docházku. Gymnázium sídlí v pronajatých prostorách společně se základní školou a nachází
se v sídlištní zástavbě lokality Prahy 6.
Gymnázium je partnerskou školou Centra pro talentovanou mládež (dále „CTM“).


                         Hodnocení podmínek vzdělávání
Ředitelka školy (dále „ředitelka“) soustavně naplňuje koncepci rozvoje individuálního
potenciálu nadaných a mimořádně nadaných žáků s důrazem na všestranné formování jejich
osobnosti i získávání kompetencí pro celoživotní učení. Specifikum školy představuje také
systémově uplatňované formativní hodnocení umožňující sledování pokroku žáka a jeho
spoluzodpovědnost za dosahované výsledky. Nedílnou součástí definovaných strategií je
nejen kvalita poskytovaného všeobecného vzdělávání s širokou možností profilace žáků, ale
i utváření příznivého vzdělávacího prostředí, interpersonálních vztahů a uskutečňová ní
konceptu školních a zájmových aktivit. Formulované vize rozvoje gymnázia se ředitelce daří
úspěšně naplňovat prostřednictvím efektivního využívání personálních, finanč níc h
a materiálních zdrojů. K realizaci výuky, k podpoře nadaných žáků a ke sdílení edukativníc h
zkušeností napomáhají dlouhodobě rozvíjené partnerské vztahy s vysokými nebo
zahraničními školami, akademickými pracovišti a kulturně vzdělávacími institucemi. Při
ověřování dispozic žáků standardizovanými testy IQ a při zajišťování Logické olympiád y
škola úzce spolupracuje se svým zřizovatelem – MENSOU České republiky.
Od posledního inspekčního hodnocení v roce 2015 došlo ke kvalitativnímu posunu školy,
mj. v oblasti technologických a výukových inovací, zvýšil se podíl kvalifikova nýc h
pedagogů, zlepšily se průběžné i celkové výsledky vzdělávání žáků. Ředitelka odstranila
všechny zjištěné nedostatky při předcházející inspekční činnosti. Její prioritou i nadále
zůstává oblast pedagogického řízení. Vysoce efektivní postupy pedagogického vedení, mj.
systematická a četná hospitační činnost, odborné supervize i vzájemné kolegiální vstupy,
umožňují komplexní evaluaci kvality vzdělávání, pedagogické práce i přijímání adekvátních
opatření ke zlepšení úrovně vzdělávání, např. nový metodický útvar rozvoje kompetence
k učení, tandemová výuka, sdílení příkladů dobré praxe na úrovni školy. Uplatňová ní
moderních výukových trendů v kombinaci se zajištěním psychologické, preventivní
a kariérní péče se příznivě promítá ve výsledcích žáků a v jejich úspěšnosti při dalším
profesním směřování.
Demokratický model řízení je založen na vzájemné spolupráci, pravidelné komunikac i
širšího vedení (dva zástupci ředitelky a poradenští pracovníci) s dalšími zaměstnanci školy,
např. v oblasti koordinace vzdělávání žáků nadaných a mimořádně nadaných, inovace
školního vzdělávacího programu (dále „ŠVP“), evaluace výuky a výsledků žáků nebo při
vyhodnocování účinnosti individuálních vzdělávacích strategií. Přesné vymeze ní
kompetencí i odpovědnosti za svěřené oblasti a možnost širšího zapojení pedagogů a žáků
do fungování školy podporuje otevřené vzdělávací prostředí, mj. práce v metodickýc h
a zájmových útvarech, činnost studentské rady i pravidelné teambuildingy. Jasně nastavené
standardy chování a způsoby jednání pedagogů i žáků se promítají do vnitřního chodu školy
i její prezentace na veřejnosti – budování jména školy. Ke sdílení zkušeností se vzdělává ním
nadaných žáků a k propagaci vzdělávací nabídky slouží účast na edukativních konferencíc h


                                            2/8
i organizace soutěže pro místní školy „Talent základek“. Vedení gymnázia cíleně vytváří
dostatečný prostor pro iniciativu žáků jejich zapojením do tradičních akcí a podporuje jejich
občanské kompetence, mj. diskuze s významnými osobnostmi - Mensa fórum.
K uplatňovaným neformálním výchovným postupům patří i pravidelné motivační výzvy.
Efektivitu řízení dotváří dobře nastavený vnitřní a vnější informační systém. Realizo va ný
způsob řízení je funkční ve všech oblastech činnosti školy. Za svoji třicetiletou existenc i
gymnázium patří k úspěšným školám především v oblasti systémového rozvoje
individuálních potencialit žáků a harmonizace jejich osobností.
Výsledkem koncepční personální práce, mj. i při získávání nových absolventů vysokých
škol, je motivovaný pedagogický sbor s příznivou věkovou skladbou. Od posledního
inspekčního hodnocení vzrostl počet pedagogů, o více než 10 % se zvýšil podíl
kvalifikovaných učitelů. Předpoklady odborné způsobilosti splňuje 92 % pracovníků, čtyři
nekvalifikovaní učitelé si požadované vzdělání doplňují studiem nebo jsou zaměstnáni na
dobu nezbytně nutnou. Vzdělávání zajišťuje 48 pedagogických pracovníků, stabilní jádro
sboru (27 interních učitelů, z toho 5 rodilých mluvčích) doplňují externí pracovníci,
zpravidla odborníci z praxe nebo učitelé vysokých škol. V personálním zabezpečení výuky
a poradenských služeb se odrážejí specifika školy, mj. souběžné působení pedagogů
v terciární sféře, specializované pozice – koordinátora vzdělávání nadaných žáků, školních
psychologů i speciálních pedagogů.
Proces adaptace a metodické podpory nově nastupujících a začínajících pedagogů je
systematicky nastaven jak na úrovni vedení školy, tak i prostřednictvím poradenského
pracoviště a uvádějícího učitele. K sjednocování výukových postupů a získávání
pedagogických kompetenci napomáhá supervizní činnost metodičky výuky nebo zapojení
do projektu Učitel naživo. Pozitivem je rovněž kooperace pedagogů při evaluaci výsledků
vzdělávání (slovní hodnocení, ročníkové práce), realizaci projektové výuky, sdílení
výukových materiálů nebo při vzájemných hospitačních vstupech.
Další vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na specifika školy, např. metodika a formy práce s nadanými
žáky, rozvoj klíčových kompetencí, mediální výchova. Z hospitační činnosti inspekčního
týmu je zřejmé, že se škole daří implementovat moderní výukové trendy do vyučování.
Vedení školy se dlouhodobým pronájmem prostor podařilo zajistit perspektivní podmínky
pro další rozvoj gymnázia. Efektivní vícezdrojové financování a účelné nakládání se
získanými zdroji umožňuje postupnou materiálně-technickou obnovu a vytváří optimální
podmínky pro realizaci ŠVP při zachování specifických prvků organizace vzdělává ní.
Aktivní zapojení managementu školy do projektové činnosti podporuje předávání
pedagogických zkušeností, mj. tandemová výuka, výměnné stáže. Významným motivačním
prvkem je i prospěchové stipendium, které bylo k termínu inspekce přiznáno třem čtvrtiná m
žáků. K oceňování žáků a podpoře jejich reprezentace školy přispívá i Nadační fond.
Od posledního inspekčního hodnocení se zlepšilo vybavení gymnázia digitálními
a informačními technologiemi, soustavněji je využívána jednotná výuková platforma.
Všechny kmenové třídy i odborné učebny jsou vybaveny prezentační technikou,
interaktivními tabulemi nebo didaktickými pomůckami. Výuku přírodovědných předmětů
obohacuje rovněž spolupráce s vysokými školami. Žáci mají k dispozici Wi-Fi síť,
knihovnu, relaxační a čtenářská zákoutí. Základní sada učebnic je na nižším i vyšším stupni
gymnázia poskytována zdarma. Tělovýchovné aktivity probíhají v pronajíma nýc h
prostorách i během sportovních kurzů různého zaměření. Školní stravování je smluvně
zajištěno. K větší bezpečnosti žáků napomáhá vstupní elektronický systém.



                                            3/8
                          Hodnocení průběhu vzdělávání
Realizovaný koncept kvalitního všeobecně zaměřeného gymnaziálního vzdělávání cíleně
vytváří edukační prostředí podporující rozvoj studijního potenciálu nadaných žáků. Princip
specializace a diferenciace se systémově promítá v organizaci vzdělávání, tj. bohatá nabídka
volitelných předmětů, výběrových seminářů a kroužků, v četnosti dělených hodin
a v uplatňování individuálních strategií zacílených na obohacování učiva. Využívání formy
tzv. goupingu umožňuje seskupování žáků v rámci třídy i napříč ročníky do skupin podle
jejich schopností a profilace (matematika, cizí jazyky, volitelné předměty). Důraz je kladen
na provázanost teoretické výuky s praktickým využitím poznatků, mj. formou projektů,
exkurzí a odborných prací. Převážná část vyučovacích předmětů je sdružena do
dvouhodinových bloků s vymezením přestávky. K individualizaci vzdělávání přispívá také
nízký počet žáků ve skupině nebo možnost navštěvovat výběrové semináře v rámci
nepovinné či on-line výuky.
Charakteristickým znakem sledovaných hodin byla metodická a didaktická propracovanost,
která se projevovala častou vzájemnou interakcí mezi učiteli a žáky, aktivním zapojením
žáků do procesu učení i respektováním jejich individuálních a věkových specifik vzhlede m
k danému stupni gymnázia. K motivaci žáků přispívalo záměrné uplatňování vrstevnické ho
učení ve věkově heterogenních skupinách i zapojení žáků do evaluačních aktivit s využitím
různých forem hodnocení. Osobnostní a odborné předpoklady učitelů, jejich zájem
o vyučovaný předmět a respektující přístup k žákům se pozitivně promítaly ve způsobu
vedení výuky, např. efektivní využívání aprobace a výhody nižšího počtu žáků, pozice
učitele jako koordinátora činnostního učení, prostor pro prezentaci výstupů a souvislejš í
vyjádření žáků. Uplatňovaný partnerský přístup učitelů k žákům vytvářel pracovní
atmosféru podporující učení.
Organizační uspořádání do zpravidla dvouhodinových bloků na jedné straně poskytuje
vhodné podmínky pro aplikaci, procvičení a prezentaci osvojených poznatků, na straně
druhé ale klade zvýšené nároky na efektivitu zvolených výukových postupů i dodržování
zásad psychohygieny. V hospitované výuce převládaly metodicky a didakticky zdařilé
hodiny s promyšlenou strukturou a obvykle efektivně využitým časovým prostorem.
Vzdělávací strategie vycházely z vědomostí a dovedností žáků a vzdělávací cíl často
reagoval na jejich potřeby i projevený hlubší zájem o probíraný tematický celek. Nedílnou
součást výuky představovala aktualizace obsahu, zařazování rozšiřujícího učiva i formová ní
postojů a hodnotového rámce žáků. Učitelé důsledně prezentovali učivo v širších
souvislostech, propojovali mezipředmětové přesahy a probíranou látku s praktickými
zkušenostmi žáků nebo se situacemi z běžného života. Průběžné střídání činností a pestřejší
využívání metod přispívalo k aktivizaci většiny žáků, příkladně byly uplatněny kooperativní
formy práce podporující týmovou spolupráci a komunikativní dovednosti žáků. Převážná
část žáků tak byla rovnoměrně zapojena do vyučování, včetně žáků s potřebou podpůrných
opatření nebo žáků-cizinců bez zjevné jazykové bariéry. Zařazování inovativníc h
výukových postupů, např. myšlenkové mapy, problémové úkoly, heuristické a dovednostně
praktické metody, společně s využíváním různých informačních zdrojů napomáhalo
k rozvoji kritického, logického a tvořivého myšlení. Žáci byli vedeni k samostatnému
stanovení a ověření hypotéz a k utváření vlastních strategií řešení. Na výborné úrovni byla
systematicky rozvíjena čtenářská, jazyková a matematická gramotnost. V rámci komplexní
práce s textem žáci aplikovali osvojené vědomosti, vyhledávali a interpretovali získané
informace a prokazovali požadovanou znalost odborné terminologie, slovní zásoby nebo
literárně vědného kontextu. V části hodin pak žáci vhodně využili prostor pro prezentaci
svých prací, odpovídajícím způsobem komentovali zadané téma nebo podněcovali
spolužáky k aktivnímu čtenářství. Převážná část sledovaných hodin cizích jazyků se


                                            4/8
vyznačovala přiměřenou dynamikou a promyšlenou aktivizací žáků. Ti prokazovali kvalitu
řečových dovedností a schopnost aplikovat své znalosti gramatických jevů i slovní zásoby
podle nastavené jazykové úrovně v daném ročníku nebo skupině. Názornost výuky vhodně
podporovalo účelné uplatnění digitálních zdrojů, didaktické techniky a pomůcek. Průběžně
poskytovaná zpětná vazba kladla důraz na motivační hodnocení žáků, v části hodin učitelé
vhodně zařazovali také vzájemné hodnocení podle předem známých kritérií. Všichni
pedagogové mají individuální podklady pro sledování pokroku každého žáka a příležito stně
žáky směřují i k sebereflexi. Pozitivním zjištěním je zřejmý respekt žáků k individuá lním
specifikům nebo znalostem některých spolužáků přesahujícím rámec gymnaziální úrovně.
V ojedinělých případech byla v hospitovaných hodinách zaznamenána dílčí didaktická
pochybení, např. předimenzovanost činností, méně efektivní zpětná vazba pro ověření
pochopení zadání úkolu nebo míry osvojení probraného učiva všemi žáky. Vzhledem k typu
školy učitelé v části vyučování věnovali menší pozornost své jazykové kultuře, případně
korekci používání nespisovné češtiny některými žáky. Příležitost pro zlepšení představuje
častější využívání personální podpory učitele při laboratorní výuce přírodovědnýc h
předmětů ve věkově smíšených skupinách, nebo možnost prezentace výsledků práce žáků
formou výběrových digitálních portfolií v uzlových bodech nižšího, popř. vyššího stupně
gymnázia.


                         Hodnocení výsledků vzdělávání
Při jednokolovém přijímacím řízení jsou ke studiu přijímáni uchazeči, jež prokázali
potřebnou míru znalostí v jednotné přijímací zkoušce z českého jazyka a matematik y
i v předchozím vzdělávání. Součástí přijímacího řízení je i monitoring kompetencí žáků při
skupinových aktivitách, ústní pohovor zjišťující motivaci žáka ke studiu a jeho specifické
potřeby. Podmínkou přijetí je i výsledek standardizovaných IQ testů (nad 130 IQ).
Gymnázium pro zájemce organizuje přípravné kurzy k přijímacím zkouškám.
K úspěšnému zvládnutí nároků gymnaziálního vzdělávání přispívá komplexně pojatý
adaptační proces s využitím vrstevnické pomoci starších žáků, funkční strategie prevence
sociálně patologických jevů, diferenciace a individualizace výuky. Systémové a kvalitní
personální zajištění poradenských služeb vytváří vhodné podmínky pro včasné rozpoznání
negativních jevů a poskytování účinné podpory všem žákům. Členové školního
poradenského pracoviště v úzké spolupráci s třídními učiteli a dalšími pedagogy sledují
i vyhodnocují vývoj sociálních vztahů ve třídách i škole, v případě potřeby přistupují
k včasnému řešení identifikovaných problémů. Průběžně realizovaná primární prevence
vhodně využívá rodinného prostředí školy a efektivně propojuje vzdělávací obsahy
jednotlivých předmětů s tematicky zaměřenými projekty. Škole se daří eliminovat projevy
rizikového chování žáků, o čemž ve sledovaném období svědčí minimální počet uloženýc h
kázeňských opatření, ojedinělý výskyt snížené známky z chování. Od posledního
inspekčního hodnocení došlo rovněž k výraznějšímu snížení absence žáků a k významné mu
nárůstu počtu žáků s uzavřenou klasifikací k 30. 6. Nastavený systém pro udělování
výchovných opatření je motivační.
Koncepční činnost celého poradenského týmu se zaměřuje především na účinnou podporu
žáků v procesu učení podle jejich individuálních vzdělávacích potřeb (k termínu inspekce
22 % nadaných a mimořádně nadaných žáků, 7 % žáků se speciálními vzdělávac ími
potřebami). Podpůrná opatření jsou žákům poskytována v souladu s doporučením školského
poradenského zařízení. Na základě vlastní diagnostiky prováděné psychologem a speciálním
pedagogem při přijímacím pohovoru nebo v rámci depistáže ve výuce jsou následně
modifikovány potřebné vzdělávací postupy. Efektivní pomoc zahrnuje také včasnou


                                           5/8
informovanost jednotlivých vyučujících a vypracování individuálních vzdělávac íc h
strategií. Nedílnou součástí je i pedagogicko-výchovný patronát členů poradenského týmu
nebo pravidelná spolupráce s rodiči i odbornými zařízeními. Zájem a nadání žáků škola
cíleně rozvíjí, např. CTM-studiem, spoluprací s vědeckými pracovišti a rozmanitými
vzdělávacími aktivitami, mj. projekty, seminární a ročníkové práce, soutěže. Úzká
provázanost poskytované pedagogické podpory a psychologické péče účinně napomáhá
k překonávání výrazné nerovnoměrnosti vývoje jednotlivců ve sféře kognitivní, emoční
i sociální.
Kvalita a výsledky vzdělávání žáků jsou systematicky vyhodnocovány na úrovni vedení
školy, předmětových komisí i jednotlivých učitelů. Ke sledování dosaženého rozvoje
studijního potenciálu žáků i úrovně osvojených znalostí a dovedností žáků škola využívá
různorodé nástroje interní a externí evaluace. Naplnění výstupů ŠVP při přechodu z nižšího
na vyšší stupeň gymnázia je ověřováno interními testy v hlavních předmětech. Tradiční
hodnocení známkou je nahrazeno komplexním bodovým hodnocením, které napomáhá
k souhrnnějšímu poznání osobnosti žáka a umožňuje hlouběji analyzovat edukační proces.
Zahrnuje jak oblast učení, např. hodnocení míry dosažených znalostí a dovedností, tak
i oblast sociální, tj. přístup žáka ke studiu, jeho aktivitu a prokázaný zájem. Celkové
hodnocení na vysvědčení je vyjádřeno bodovým ziskem a slovní formou s jasným uvedením
stupně prospěchu. Podrobnější zachycení individuálního pokroku jednotlivce v daných
předmětech, včetně podnětů k jeho dalšímu rozvoji, probíhá při čtvrtletním slovním
hodnocení.
V průběhu vzdělávání žáci dosahují výborných výsledků. Ve sledovaném období tří školních
let prospělo s vyznamenáním v rozmezí 69 % - 75 % žáků, počet neprospívajících byl
zanedbatelný. S vysokou mírou osvojených znalostí a dovedností žáků koresponduje
výborná úspěšnost žáků v pravidelně uskutečňovaném externím testování i výběrovém
zjišťování ČŠI. Rozvoj studijního potenciálu žáků dokládá rovněž nadstandardní úroveň
seminárních a ročníkových prací, která v některých případech výrazně přesahuje rámec
gymnaziálního vzdělávání. Dalším dokladem motivovanosti a rozvoje individuálníc h
dispozic žáků jsou jejich úspěchy v rozmanitých soutěžích a olympiádách na republikové
i mezinárodní úrovni.
Objektivní zpětnou vazbu o úrovni vědomostí a dovedností žáků při ukončování studia
poskytuje vedení školy analýza výsledků maturitních zkoušek. Systematická pedagogicko -
psychologická podpora žákům přispěla od poslední inspekční činnosti k výraznému nárůstu
počtu žáků konajících maturitní zkoušku v řádném termínu a promítla se i do celkové
úspěšnosti žáků při ukončování studia. Ve sledovaném období u maturitní zkoušky všichni
žáci prospěli, z toho polovina s vyznamenáním. S vysokou mírou osvojených znalostí
a dovedností žáků koresponduje rovněž úspěšnost absolventů gymnázia při přijetí ke studiu
na českých a zahraničních vysokých školách různého zaměření.


                                        Závěry
Vývoj školy
- od posledního inspekčního hodnocení se zvýšila naplněnost gymnázia, nejvyšší povolený
  počet žáků je zcela využit
- vzrostl počet pedagogů a zvýšila se kvalifikovanost pedagogického sboru
- vedení školy průběžně obnovuje materiálně-technické zázemí, rozšířilo se vybavení
  informačními a digitálními technologiemi


                                           6/8
- škola kontinuálně naplňuje koncept gymnaziálního vzdělávání s důrazem na rozvoj
  individuálních potencialit žáků nadaných a mimořádně nadaných
- zůstává zachována kvalita poskytovaného vzdělávání i poradenských služeb, zlepšily se
  výsledky vzdělávání žáků v průběhu a při ukončovaní studia
Silné stránky
- koncepční a funkční řízení ve všech oblastech činnosti školy, zejména v oblasti
  pedagogického vedení a účinné evaluace kvality vzdělávacího procesu
- efektivní organizační i personální zajištění diferenciace výuky a zájmové činnosti podle
  úrovně dovedností, míry nadání a profilace žáků
- aktivní zapojení žáků do procesu vzdělávání s využitím vzájemného i kompetenčního
  učení a s důrazem na rozvoj funkčních gramotností napříč předměty
- komplexní systém pedagogické diagnostiky a psychologické péče umožňuje účinnou
  podporu žáků podle jejich vzdělávacích potřeb, zejména žáků nadaných a mimořád ně
  nadaných
- motivační vzdělávací prostředí a soustavný rozvoj individuálního potenciálu žáků se
  systémově využívaným formativním hodnocením
- výborné výsledky vzdělávání žáků a jejich úspěšnost při reprezentaci gymnázia
Slabé stránky a/nebo příležitosti ke zlepšení
- nižší míra jazykové kultury ve vyučování vzhledem k typu školy
Doporučení pro zlepšení činnosti školy
- více dbát na úroveň mluveného projevu ve výuce a redukovat používání nespisovné
  češtiny některými učiteli a žáky
- lépe využívat zpětnou vazbu k ověření porozumění zadání úkolu nebo zvládnutí
  probraného učiva všemi žáky
- ve větší míře uplatňovat personální podporu učitele v početnějších nebo věkově
  heterogenních skupinách při laboratorní výuce přírodovědných předmětů
- zvážit možnost výběrových digitálních portfolií pro prezentaci prací žáků v nižš ím
  a vyšším stupni gymnázia
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
1. Jmenovací dekret do funkce ředitelky školy s účinností od 1. 9. 2007
2. Školní vzdělávací program Mensa gymnázia, o.p.s., pro nižší a vyšší stupeň osmileté ho
   gymnázia, denní forma vzdělávání, platný od 1. 9. 2018, aktualizace od 1. 9. 2022
3. Školní řád Mensa Gymnázia, o.p.s., splatností od 11. 10. 2022
4. Třídní knihy, školní roky 2021/2022 a 2022/2023 vedené k termínu inspekce (vybraný
   vzorek)



                                           7/8
5. Rozvrh vyučovacích hodin, školní rok 2022/2023
6. Školní matrika vedená k termínu inspekce (vybraný vzorek)
7. Personální dokumentace pedagogických             pracovníků vedená k termínu inspekce
   (vybraný vzorek)
8. Záznamy z jednání pedagogické rady a zápisy z předmětových komisí, školní roky
   2021/2022 a 2022/2023 vedené k termínu inspekce
9. Portfolio výchovného poradenství a primární prevence vedené k termínu inspekce
10. Výroční zprávy o činnosti školy za školní roky 2020/2021a 2021/2022
11. Vybrané výstupy z účetnictví organizace za roky 2021 a 2022, Smlouva s dodavatelem
    o zajištění školního stravování platná k termínu inspekce


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Petra Stoklasová, školní inspektorka,
 vedoucí inspekčního týmu

 Mgr. Hana Šinská, školní inspektorka

 Bc. Šárka Snížková, kontrolní pracovnice


Datem vyhotovení inspekční zprávy se rozumí datum posledního podpisu člena inspekčního
týmu.




                                              8/8
