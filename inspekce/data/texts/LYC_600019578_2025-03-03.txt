                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-258/25-C
                                       Sp. zn. ČŠIC-S-53/25 C


Název                               Střední zdravotnická škola a Vyšší odborná škola
                                    zdravotnická, České Budějovice, Husova 3
Sídlo                               Husova tř. 555/3, České Budějovice 3, 370 01 České
                                    Budějovice
E-mail                              stix@szcb.cz
IČO                                 00 582 239
Identifikátor                       600 019 578
Právní forma                        příspěvková organizace
Zastupující                         PhDr. Karel Štix
Zřizovatel                          Jihočeský kraj
Místo inspekční činnosti            Husova tř. 555, České Budějovice


Inspekční činnost na místě          3. 3. 2025 − 6. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon) ,
ve znění pozdějších předpisů.


                                         Charakteristika
Střední zdravotnická škola a Vyšší odborná škola zdravotnická České Budějovice, Husova 3
(dále škola), vykonává činnost střední školy a vyšší odborné školy. Poskytuje vzdělává ní
ve čtyřletých nelékařských zdravotnických oborech zakončených maturitní zkouškou
53-41-M/03 Praktická sestra, 53-43-M/01 Laboratorní asistent, 53-44-M/03 Asistent
zubního technika, 69-41-L/02 Masér sportovní a rekondiční, 78-42-M/04 Zdravotnické
lyceum, v tříletých oborech denního studia vyšší odborné školy 53-41-N/1 Diplomo va ná
všeobecná sestra, 53-41-N/31 Diplomovaná dentální hygienistka, 53-44-N/11 Diplomova ný
zubní technik a v kombinované formě vyššího odborného studia 53-41-N/1 Diplomo va ná
všeobecná sestra a 53-41-N/31 Diplomovaná dentální hygienistka. Studijní obor 53-41-N/5
Diplomovaná dětská sestra nebyl v tomto školním roce pro nedostatek uchazečů otevřen.
Škola má zřízena dvě detašovaná pracoviště v Prachaticích, a Strakonicích. K termínu
inspekční činnosti navštěvovalo školu 740 žáků střední školy a 118 studentů vyšší odborné
školy. Teoretická výuka probíhá v prostorách školy v centru města, praktická výuka
u smluvních partnerů z řad zdravotnických a sociálních zařízení.


                         Hodnocení podmínek vzdělávání
Ředitel školy, který působí ve své funkci od roku 1996, uplatňuje při řízení celého subjektu
své dlouholeté manažerské zkušenosti. Vzhledem k velikosti školy vhodně delegoval
některé kompetence na své zástupce a další pracovníky školy. Tento způsob vedení
s jednoznačně vymezenými kompetencemi je funkční a efektivní. Koncepce rozvoje školy
je podrobně rozpracovaná a její cíle, směřující ke zefektivnění a zkvalitnění vzdělávac ího
procesu napříč obory, jsou postupně realizovány. Vyučující jsou s touto koncepcí seznámeni
a podílejí se na jejím naplňování. Škola má komplexně nastavené kontrolní mechanis my.
Pravidelné porady pedagogického sboru i předmětových komisí umožňují koordinaci výuky
mezi jednotlivými vyučujícími a řešení aktuálních problémů. Ředitel, jeho zástupci i vedoucí
předmětových komisí průběžně provádějí hospitační činnost, která probíhá plánovitě
a v dostatečné míře. Následné hodnocení práce pedagogických pracovníků však není vždy
dostatečně systematické. Náležitá pozornost není věnována především účinnému využívá ní
aktivizačních metod a forem práce a následné kontrole plnění doporučených opatření.
Povinnou dokumentaci má škola zpracovanou odpovídajícím způsobem, dílčí nedostatky
byly odstraněny v průběhu inspekční činnosti. Efektivně je využíván elektronick ý
informační systém, přístupný všem aktérům vzdělávání, který slouží k vedení dokumentace,
bezproblémové komunikaci a rychlému předávání informací.
Vzdělávání žáků a studentů zajišťuje 122 kvalifikovaných pedagogů. Výuka odborných
předmětů především na vyšší odborné škole je částečně zajišťována řadou uznávanýc h
a zkušených odborníků z praxe. Jejich působení jednoznačně přispívá k obohacení výuky
o specifické odborné poznatky a dovednosti. Začínajícím učitelům je věnována dostatečná
péče prostřednictvím přidělených mentorů, vzájemných hospitací a efektivně nastaveného
dvouletého adaptačního programu. Spolupráce pedagogů probíhá na bázi každodenního
osobního styku či sdílením informací na společném elektronickém úložišti. Vedení školy
podporuje další vzdělávání pedagogických pracovníků všech studijních oborů. Vzdělávac í
aktivity probíhají na základě předem stanoveného plánu, který vychází především
z požadavků vyučujících a je zaměřen z velké části na profesní vzdělávání, méně již na
aktivizační metody a formy výuky a způsoby formativního hodnocení, což se projevovalo
ve sledované výuce.
Škola realizuje svoji činnost v komplexu dvou budov v Husově ulici, kde má k zajištění
vzdělávání napříč všemi obory velmi dobré materiální a technické podmínky. Nachází se
zde dostatečný počet kmenových i moderně vybavených jazykových učeben, učeben
výpočetní techniky a odborných učeben včetně regeneračního centra pro praktický výcvik
žáků oboru masér. Vybavení je průběžně modernizováno a doplňováno podle požadavků
a vývoje reálné praxe v oborech. Žákům je dále k dispozici knihovna se studovnou, dvě


                                            2/8
tělocvičny, školní hřiště a odpočinkové zóny v prostorách školy. Ředitel a vedoucí
pracovníci jsou velmi aktivní v získávání finančních prostředků z různých dotačních
programů na podporu vzdělávání. Tyto prostředky a podpora zřizovatele umožnily vytvoř it
nové učebny a zázemí pro pedagogy v půdních prostorách, rekonstrukci a modernizac i
vybavení učebny výpočetní techniky, doučování žáků, další vzdělávání pedagogů, zařazení
tandemové výuky, projektových dnů a zapojení odborníků z praxe do výuky. Účelně byly
využity také na posílení poradenského pracoviště o služby psychologa. Z darů partnerských
firem jsou hrazeny náklady například na soutěže studentů vyšší odborné školy v první
pomoci. Finanční zdroje posiluje také doplňková činnost, v níž škola poskytuje vzdělávac í
kurzy a nostrifikační zkoušky pro cizince.
Škole se dlouhodobě daří rozvíjet účinnou spolupráci s mnoha sociálními partnery.
Vzhledem k odbornému zaměření je nejvýznamnějším partnerem krajská Nemocnice České
Budějovice, Nemocnice Prachatice, Nemocnice Strakonice a mnoho dalších zdravotnick ýc h
zařízení a center sociálních služeb ve městě a regionu, která zajišťují praktický výcvik,
exkurze a přednášky pro žáky a studenty nelékařských zdravotnických oborů. Díky
spolupráci s Magistrátem Města České Budějovice se škola podílí na projektu ke zlepšení
podmínek života handicapovaných spoluobčanů ve městě. Zapojení do programu Erasmus+
škole umožnilo výměnné pobyty pedagogů, žáků střední školy i studentů vyšší odborné
školy v několika evropských zemích s cílem prohloubení jejich odborných, jazykovýc h,
digitálních a dalších klíčových kompetencí. Funkční je také spolupráce s vysokými školami,
která umožňuje některým žákům účastnit se přednášek, exkurzí a vědeckých projektů pod
vedením odborníků vybraných kateder Přírodovědné fakulty Jihočeské Univerzity
a zkvalitnit tak přípravu na soutěž středoškolské odborné činnosti a k pomaturitnímu studiu.


                          Hodnocení průběhu vzdělávání
Výuka byla sledována napříč obory ve všeobecných i odborných předmětech, u studijního
oboru praktická sestra byla hospitační činnost realizována také při odborné praxi
v Nemocnici České Budějovice.
Hospitovaná výuka teoretických předmětů ve střední škole byla charakterizována klidnou
a přátelskou pracovní atmosférou se vzájemným respektujícím přístupem bez kázeňských
problémů. Na žáky byly kladeny přiměřené a jasné nároky. Vzdělávací proces byl mnohdy
vhodně podpořen využitím didaktické techniky a názorných pomůcek v podobě
anatomických modelů a obrazů. Výuka vhodně navazovala na dosavadní vědomosti žáků ve
vztahu ke vzdělávacím programům. Vyučovací hodiny však byly vedeny spíše tradiční
formou frontálního přednesu za využití problémových otázek. Vyučovací metody
nenabízely obvykle dostatek aktivizačních prvků s možností vzájemné spolupráce, což vedlo
k pasivitě některých žáků. Účinnost sledované výuky snižovala také nízká míra diferenc iace
zadávaných úkolů vzhledem k odlišnému pracovnímu tempu žáků a nestejné úrovni jejich
studijních předpokladů. Práce žáků s informačními zdroji umožňující rozvoj kritického
myšlení, podporu samostatnosti a aktualizaci získávaných znalostí byla zaznamenána pouze
výjimečně, stejně jako prvky sebehodnocení a vzájemného vrstevnického hodnocení. Výuka
cizích jazyků byla vedena v cílovém jazyce, jehož aktivní používání žáky bylo na různé
úrovni. Učitelé ve většině hodin věnovali dostatečnou pozornost rozvoji ucelenějš ího
mluveného projevu žáků nejen v běžných, ale i v odborných tématech se zaměřením na
znalosti potřebné k maturitní zkoušce. Žáci měli dostatečný prostor pro samostatnou
promluvu i vzájemný dialog. Výuka jazyků byla často efektivně doplněna využitím digitá lní
techniky k poslechu či doprovodným videem, časopisy a dalšími pomůckami. Diferenc iace
zadávaných úkolů však ve výuce nebyla patrná. Učitelé vhodně motivují žáky ke zvýšení


                                            3/8
jazykové gramotnosti možností získání mezinárodního certifikátu jak podporou v hodinách,
tak i nabídkou kroužku Pokročilá angličtina. V minulém školním roce si složením
certifikační zkoušky nahradilo profilovou maturitní zkoušku z jazyka 21 žáků v úrovni
B1 až C1. Tento trend se zvyšuje. Při výuce odborných předmětů v moderně vybavenýc h
učebnách bylo při nácviku praktických úkonů sledováno efektivní využití zdravotnické ho
materiálu a pomůcek včetně virtuální reality pro vytvoření reálných podmínek při
resuscitaci. Žáci byli aktivní formou vedeni k nácviku specifických dovedností, propojování
teoretických vědomostí s praxí a využívání mezipředmětových vztahů.
Odborná praxe v nemocnici byla sledována u čtvrtých ročníků střední školy oboru praktická
sestra. Po celou dobu byla patrna velmi dobrá spolupráce vyučujících i žáků se
zdravotnickým personálem. Žáci prokazovali při přípravě a plnění odborných výkonů
dostatečné praktické dovednosti, většinou dobře podložené teoretickými znalostmi,
přiměřenou samostatnost a dobrou orientaci na oddělení. Odborné výkony byly prováděny
pod přímým dohledem vyučující nebo zdravotnického personálu. Žáci v průběhu odborné
praxe efektivně komunikovali s klienty i personálem a respektovali pokyny vyučujících. Při
práci s klienty projevovali empatii a pracovali v souladu s etickými zásadami péče včetně
respektování jejich intimity. Pod vedením vyučujících dodržovali své profesní kompetence
a standardy ošetřovatelské péče. Podle potřeby spolupracovali se členy zdravotnického týmu
a zapojovali se do kolektivní práce. V průběhu výuky byly dodržovány zásady bezpečnosti
při práci a ostatní předpisy, se kterými byli žáci prokazatelně seznámeni před zahájením
praxe v nemocnici.
Na vyšší odborné škole probíhala teoretická výuka v souladu s obsahem akreditovanýc h
vzdělávacích programů formou přednášek a cvičení v prostorách školy, odborná praxe se
uskutečňuje na pracovištích partnerských zdravotnických organizací. Velký důraz je kladen
na úzké propojení teorie a praxe, ke kterému přispívá zajištění výuky vyučujícími, kteří
zároveň aktivně působí ve zdravotnických zařízeních. Sledovaná teoretická výuka byla
zpravidla zodpovědně připravena, na studenty byly kladeny srozumitelné požadavky.
Hodiny anglického jazyka se na vyšší odborné škole soustředily na osvojení a praktické užití
jazyka s akcentem na odbornou slovní zásobu. Společným prvkem všech zhlédnutýc h
vyučovacích hodin byla vstřícná pracovní atmosféra. Metody a formy výuky odpovídaly
charakteru terciárního vzdělávání. Vzdělávací cíle byly voleny především s ohledem na
naplňování očekávaných výstupů vzdělávacího programu a přípravu na absolventsko u
zkoušku. Efektivitu vzdělávání podpořilo účelné zařazení didaktické techniky. Výuka
praktických předmětů, která probíhala v kvalitně vybavené učebně s reálnými
zdravotnickými nástroji a modely, byla zaměřena na nácvik odborných úkonů. Žáci byli
vedeni k aktivnímu a citlivému přístupu ke klientům a zodpovědnosti při práci
zdravotnického pracovníka. Studijní materiály k případnému doplnění učiva jsou sdíleny
také v online prostředí.
Přínosnou součástí výuky žáků a studentů jsou četné tematicky zaměřené odborné exkurze
ve zdravotnických a sociálních zařízeních, besedy, semináře i účast na projektech, které
podporují rozvoj odborných, jazykových a digitálních kompetencí. Nadaní žáci jsou vhodně
motivováni a podporováni v dosahování co nejlepších výsledků zapojováním do řady
soutěží odborných, jazykových, přírodovědných i sportovních, podporujících jejich
všestranný rozvoj.




                                            4/8
                         Hodnocení výsledků vzdělávání
K hodnocení průběžných výsledků žáků využívá střední škola standardní interní nástroje
jako jsou testy, písemné práce a ústní zkoušení. Vhodným nástrojem v některých předmětech
je také motivační hodnocení aktivit v hodinách.
Vyhodnocování výsledků vzdělávání je zaměřeno zejména na znalosti žáků, propojení
teoretické a praktické výuky s důrazem na nároky maturitní zkoušky. Škola sleduje výsledky
vzdělávání na úrovni tříd i jednotlivců. V rámci jednání pedagogické rady však převažují
souhrnné výčty a přehledy prospěchu, není vždy důsledně prováděna podrobnější analýza
studijních výsledků a následné návrhy opatření pro jejich zlepšení. Škola však nabízí pro
žáky ohrožené školním neúspěchem a pro žáky přihlášené k maturitní zkoušce z matematik y
doučovací hodiny, případně individuální konzultace. Tyto možnosti ke zlepšení
vzdělávacích výsledků jsou žáky využívány v různé míře. Mezi výsledky vzdělávání jsou
u jednotlivých oborů patrné rozdíly. Žáci oboru zdravotnické lyceum ve srovnání s ostatními
obory dosahují dlouhodobě výrazně lepších výsledků, stejně jako žáci oboru praktická sestra
v Českých Budějovicích ve srovnání s žáky na detašovaných pracovištích. Z důvodu
menšího počtu uchazečů jsou na těchto pracovištích příjímání i žáci s nižšími studijními
předpoklady, což se následně odráží i v nestejných výsledcích studia. Výsledky maturitníc h
zkoušek jsou u všech oborů srovnatelné s celorepublikovým průměrem, u oboru
zdravotnické lyceum mírně lepší. Nejmenší úspěšnost je v předmětu matematika. Škola
výsledky ukončování vzdělávání dlouhodobě sleduje a pracuje s nimi.
Pro hodnocení výsledků ve vyšší odborné škole využívají vyučující předepsané formy
hodnocení, jako jsou zápočty, klasifikované zápočty a zkoušky na základě písemnýc h
podkladů i ústního projevu. Škola zaznamenává poměrně vysoké procento předčasných
odchodů ze studia. Z dat o průběhu vzdělávání vyplývá, že k největšímu úbytku studentů
dochází v prvním ročníku. Příčinou je zejména náročnost zvoleného oboru či neschopnost
skloubit studium s pracovním a osobním životem. Úspěšnost studentů při absolutoriu
a obhajobě absolventských prací je dobrá, v červnovém termínu roku 2023/2024 denní
formy studia uspělo z celkových 30 studentů 16 studentů s vyznamenáním, čtyři studenti
neuspěli. V lednovém termínu roku 2024/2025 se absolutoria zúčastnilo 16 studentů
kombinovaného studia, z toho tři studenti neuspěli. Předložené absolventské práce jsou na
velmi dobré úrovni po formální i obsahové stránce. Jako dodatek k diplomu o absolutoriu
vydává škola absolventům „Europass“, který jim usnadňuje vstup na trh práce v rámci
Evropské unie. Absolventi vyšší odborné školy se velice dobře uplatňují na trhu práce,
někteří pokračují ve studiu na vysoké škole.
Školní poradenské pracoviště tvořené výchovnou poradkyní, která je současně i kariérní
poradkyní, dále metodičkou prevence a školní psycholožkou zajišťuje poradenské služby na
všech pracovištích školy. Nastavení jejich kompetencí a vzájemná spolupráce vedou ke
kvalitnímu poskytování podpory všem, kteří ji v průběhu vzdělávání potřebují. Tým úzce
spolupracuje se zákonnými zástupci a třídními učiteli, kterým poskytuje metodickou
podporu při práci se žáky se speciálními vzdělávacími potřebami i při práci s třídním
kolektivem. K termínu inspekční činnosti škola poskytovala na základě doporučení
školských poradenských zařízení podpůrná opatření 23 žákům. Převažujícím stupněm
podpory je druhý stupeň, žákům s vyšším stupněm podpůrných opatření jsou k dispozici dvě
asistentky pedagoga. Školní psycholožka pravidelně poskytuje konzultace žákům
a spolupracuje s asistenty pedagoga na efektivní realizaci podpůrných opatření, jejichž
účinnost je pravidelně vyhodnocována. To umožňuje včas reagovat na konkrétní situace
a potřeby žáků. Škola věnuje patřičnou pozornost prevenci rizikového chování žáků, která
je nedílnou součástí vzdělávacího procesu. Zpracovaný plán primárně preventivních aktivit


                                           5/8
je vhodně aplikován v rámci výuky či formou besed a mimoškolních akcí. Zaměřuje se na
předcházení a rozpoznání rizikového chování a zajištění včasné intervence, což snižuje
výskyt rizikového chování na minimální úroveň. Škola účinně kooperuje s externími
odborníky z pedagogicko-psychologické poradny a dalšími organizacemi, což napomáhá ke
zkvalitňování poskytovaných preventivních opatření. Pro žáky prvních ročníků jsou
pravidelně organizovány adaptační kurzy na podporu vytváření zdravých vzájemnýc h
vztahů. Realizovány byly také aktivity pro rodiče v oblasti prevence rizikového chování, a to
např. nabídkou online přednášky z oblasti prevence sociálně patologických jevů.


                                         Závěry
Vývoj školy
– Škola otevřela nový obor Diplomovaná dentální hygienistka.
– Byla dokončena rekonstrukce druhé části půdních prostor, kde vznikly další učebny
  a kabinety pro vyučující.
– Škola raelizovala modernizaci učebny IT a dovybavila ji digitální technikou.
– Byly modernizovány laboratoře pro zubařské obory.
– V prostorách školy byla zřízena ordinace zubního lékaře, sloužící pro odbornou praxi
  studentů oboru dentální hygienistka.
– Byla zahájena realizace simulačního centra pro výuku první pomoci.
Silné stránky
Střední škola
– Vedení školy v souladu s koncepcí rozvoje školy aktivně zajišťuje vhodné materiá lní
  podmínky vzdělávání a jejich průběžné zkvalitňování tak, aby odpovídalo moderním
  trendům reálné praxe a přispívalo k naplňování vzdělávacích cílů stanovených školním
  vzdělávacím programem. (2.4)
Střední a vyšší odborná škola
– Škola cíleně spolupracuje s partnery zajišťujícími rozvoj odborných kompetencí
  žáků studentů, se sociálními partnery, Jihočeskou univerzitou v Českých Budějovic íc h
  a několika zahraničními školami. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Ve výuce nejsou dostatečně využívány formy a metody práce, které podporují aktivnějš í
  zapojení žáků do vyučovacího procesu, rozvoj jejich kritického myšle ní
  a komunikativních kompetencí. Žáci nejsou efektivně a cíleně vedeni k samostatnému
  vyhledávání informací a práci s různými informačními zdroji. (4.2)
– Pedagogové nevyužívají v dostatečné míře diferenciaci učiva vzhledem k individuá lním
  schopnostem jednotlivých žáků. Nedostatečná pozornost je věnována formativnímu
  hodnocení jako prostředku posilujícímu motivaci a zodpovědnost za vlastní učení. (4.3)




                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Na střední škole především v teoretickém vzdělávání více využívat aktivizační formy
  a metody práce směřující k větší aktivitě a motivaci žáků.
– Ve středním vzdělávání cíleně uplatňovat prostředky formativního hodnocení a shrnutí
  dosažených cílů v závěru hodin.
– Ve výuce na střední škole více realizovat diferenciaci učiva vzhledem k žákům
  s pomalejším tempem práce i k žákům nadaným.
– Další vzdělávání pedagogických pracovníků více zaměřovat na oblast formativního
  hodnocení, aktivizačních metod výuky, kritického myšlení a efektivní práci žáků
  s informačními zdroji.
– Hospitační činnost více zacílit na přínos dalšího vzdělávání a jeho využití v práci
  pedagogů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.




                                            7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Křivánková, školní inspektorka, vedoucí inspekčního týmu
 Mgr. Marie Adamová, školní inspektorka
 PaedDr. Martina Baarová, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice


26. 3. 2025




                                         8/8
