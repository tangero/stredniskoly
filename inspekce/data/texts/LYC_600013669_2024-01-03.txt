                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-2308/23-B
                                       Sp. zn. ČŠIB-S-441/23 B


Název                               Střední odborná škola EDUCAnet Brno, o.p.s.
Sídlo                               Hudcova 367/78, Medlánky, 612 00 Brno
E-mail                              robert.bednar@educanet.cz
IČO                                 25 326 228
Identifikátor                       600 013 669
Právní forma                        obecně prospěšná společnost
Zastupující                         Mgr. et Bc. Robert Bednář
Zřizovatel                          Zakladatelé Střední odborné školy EDUCAnet Brno,
                                    o.p.s.
Místo inspekční činnosti            Hudcova 367, Brno
Inspekční činnost na místě          3. 1. 2024 − 5. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola EDUCAnet, o.p.s. (dále „škola“) vykonává činnost střední školy.
Ve školním roce 2023/2024 se vzdělávání v denní formě uskutečňuje v oborech
18- 20- M/01 Informační technologie a 78-42-M/02 Ekonomické lyceum. Ke dni 30. 9. 2023
se ve škole vzdělávalo 156 žáků v 8 třídách. Od poslední inspekční činnosti došlo k nárůstu
počtu žáků v denní formě studia o 123 %.
Škola eviduje 5 % žáků se speciálními vzdělávacími potřebami (dále „SVP“) a 6,4 % žáků
s odlišným mateřským jazykem (dále „OMJ“). Vzdělávání probíhá v části budovy
(v samostatném podlaží) na ulici Hudcova, s výjimkou výuky tělesné výchovy, která je
zajištěna v pronajaté tělocvičně jiného subjektu.
Školní stravování zajišťuje škola žákům prostřednictvím jiné osoby poskytující stravovací
služby.


                         Hodnocení podmínek vzdělávání
Ředitel školy (dále „ředitel“) má o směřování školy jasné představy. Při stanovení cílů ve
své koncepci vycházel ze SWOT analýzy silných a slabých stránek. V plánu rozvoje školy,
sestaveného na desetileté období, jasně a srozumitelně stanovil cíle, které jsou úspěšně
naplňovány. Jedná se především o cílený rozvoj digitálních kompetencí učitelů a žáků
a zvyšování úrovně jejich jazykových kompetencí. Úspěšné naplňování tohoto cíle se
výrazně projevilo ve sledovaném průběhu vzdělávání. Stejně tak se efektivním
prezentováním na veřejnosti podařilo docílit koncepčního záměru zvýšit počet uchazečů
o vzdělávání. Úspěšné řízení školy je zejména podpořeno vzájemným sdílením zkušeností
a plánů sítě škol EDUCAnet, které je uskutečňováno v pravidelných intervalech. Spolupráce
a předávání dobré praxe z výuky probíhá aktivně nejen mezi řediteli, ale i mezi pedagogy
jednotlivých škol. Ředitel část pravomoci a odpovědnosti účelně delegoval na zástupkyni
ředitele a další vedoucí pracovníky. Způsob řízení je efektivní a zajišťuje pravidelné
vyhodnocování procesu vzdělávání. Pedagogické vedení školy, nastavená pravidla
a efektivní školní informační systém umožňují konstruktivní komunikaci s pedagogy, žáky
i jejich zákonnými zástupci.
Zpětnou vazbu ke své práci získávají pedagogové od vedení školy na základě prováděné
hospitační činnosti. Učitelům je poskytována metodická podpora s návrhem konkrétních
opatření, které vedou ke zkvalitnění vzdělávání. Pedagogická rada se pravidelně schází
v zájmu řešení provozních a vzdělávacích záležitostí. Učitelé vzájemně spolupracují na
sjednocení obsahu vzdělávání jednotlivých předmětů v ročníku, ale také v konkrétním
oboru, projednávají akce školy, organizaci soutěží, exkurze a výstavy. Vzhledem k menšímu
počtu učitelů jsou uskutečňovaná setkávání příležitostná, podle možnosti jednotlivýc h
pedagogů. Dalším nástrojem pro zkvalitňování vzdělávání je vyhodnocování dotazníkové ho
šetření mezi žáky, jehož otázky se zaměřují právě na průběh výuky.
Ředitel školy věnuje výraznou pozornost dosažení plné kvalifikovanosti a profesnímu
rozvoji pedagogického sboru jako klíčovému předpokladu kvality práce s žáky. Svým
odpovědným přístupem k vlastnímu vzdělávání vhodně podněcuje a inspiruje pedagogický
sbor. Pedagogičtí pracovníci přistupují k vlastnímu profesnímu rozvoji aktivně, identifik ují
své vzdělávací potřeby a pravidelně se účastní vzdělávacích aktivit. Další vzdělává ní
pedagogických pracovníků je zaměřeno nejen na digitální technologie a vyžití umělé
inteligence při výuce, ale i na didaktické metody a krizovou intervenci v podmínkách školy.



                                            2/7
Volené vzdělávání zvyšuje kvalitu pedagogické práce a pozitivně se projevuje ve výuce, kde
dochází k aktivizaci a k rozvoji digitálních kompetencí žáků.
Poradenské služby efektivně a účelně zajišťují výchovná poradkyně, metodička prevence
a sociální pedagožka v rámci celé jeho působnosti. Pedagogové jsou seznamováni se všemi
podpůrnými opatřeními prostřednictvím elektronického informačního systému školy. Všem
žákům se SVP i žákům s OMJ je poskytována efektivní podpora podle doporučení školských
poradenských zařízení. Hojně je využívána strategie vypracovávání plánů pedagogické
podpory na základě vlastní pedagogické diagnostiky aktuálních vzdělávacích potřeb
jednotlivých žáků. Tato forma je účelně využívána i jako mezistupeň před vytvořením
individuálního vzdělávacího plánu pro žáky žádající o něj z jiných důvodů. Na vysoké
úrovni jsou prováděna průběžná hodnocení všech poskytovaných podpor na škole, a to
v intervalu tří měsíců. Pracovnice poradenského pracoviště se pravidelně setkávají
a stanovují strategie dalšího postupu nebo pružně reagují na vzniklé problémy. Nově,
v rámci adaptačních pobytů žáků prvních ročníků, dochází k posilování zdravého klimatu
v třídních kolektivech. Primární prevence a podpora z hlediska předcházení nebo řešení
případného výskytu sociálně patologických jevů je řešena adekvátně, na vzniklé problémy
škola reaguje v krátkém čase.
V letošním školním roce došlo také k výraznému zlepšení materiálních podmínek školy
v důsledku změny místa poskytovaného vzdělávání. Materiálně technické zázemí školy
spolu s prostorovými podmínkami vytváří velmi dobré předpoklady pro kvalitní realizaci jak
teoretického, tak odborného vyučování. Ve všech učebnách jsou dataprojektory a všichni
vyučující mají k dispozici notebooky. Žáci mají na chodbách k dispozici dostatečný prostor
k relaxaci. Komplexní studijní podporu všem žákům zajišťuje školní elektronické učební
prostředí, které umožňuje snadný přístup k učebním materiálům (prezentacím, odkazům na
zdroje apod.), zadání úkolů a interaktivních cvičení stejně jako jejich odevzdávání, sdílení
a následné vyhodnocení úkolů pedagogy. Účelné využití digitálních technologií je
charakteristické pro všechny učitele, ale i žáky školy.
V průběhu školního roku škola vytváří dobré předpoklady pro propojení vzděláva c ího
obsahu s odbornou praxí a běžným životem, organizuje odborné a kulturní exkurze,
workshopy, přednášky a besedy s různým zaměřením. Celé praktické vyučování probíhá
u smluvních partnerů. Přínosem pro odborné vzdělávání žáků je zapojení odborníku z praxe
do výuky nebo sdílení profesních zkušeností absolventy školy.


                           Hodnocení průběhu vzdělávání
Průběh vzdělávání byl hodnocen ve vyučování všeobecných a odborných předmět ů.
Ve všech vyučovacích hodinách žáci pracovali v příjemné, klidné atmosféře, dodržovali
nastavená pravidla. Učitelé projevovali zájem o žáky a snažili se je zapojit do všech činností.
Žáky vhodně motivovali k plnění zadaných úkolů a poskytovali jim okamžitou zpětnou
vazbu k jejich práci. Vyučující ve výuce střídali široké spektrum pedagogických strategií,
které vytvářely žákům vhodné podmínky pro jejich aktivní zapojení. Žáci využívali pracovní
listy a různé edukativní aplikace, do připravených aktivit se většinou se zájmem zapojovali.
Sociální a komunikativní kompetence žáci posilovali především při práci ve dvojici, která
byla zařazena téměř v každé hodině. V menší míře byla věnována pozornost dosažení
vzdělávacího maxima jednotlivých žáků, protože zadávané úkoly měly pro všechny stejnou
kognitivní náročnost bez ohledu na individuální potřeby žáků. Žáci ve výuce běžně využíva li
k práci digitální technologie, a to vlastní mobilní telefony nebo notebooky. Při řešení úkolů
vyhledávali potřebné informace nebo využívali různé zpětnovazební aplikace k procvičení


                                             3/7
učiva. Ve výuce byla častěji využívána umělá inteligence, jako jeden z možných zdrojů
informací. Žáci získaná data vyhodnocovali a analyzovali jejich správnost a míru
spolehlivosti. Ve výuce cizích jazyků se dobře dařilo navodit cizojazyčné prostředí,
rovnoměrně byly rozvíjeny všechny jazykové dovednosti. Žáci byli schopni jazykově
správně vést rozhovory a řešit různá problémová cvičení. Vyučující méně efektivně
pracovali se vzdělávacím cílem, seznamovali žáky spíše s tématem či obsahem výuky a část
sledovaných vyučovacích hodin postrádala účelné vyhodnocení naplnění vzdělávacího cíle
či zhodnocení práce žáků, k sebereflexi žáci byli vedeni jen ojediněle. Hodina tělesné
výchovy probíhala v pronajatých prostorách vzdálených od místa poskytovaného
vzdělávání. Organizačně byla výuka v rozvrhu upravena tak, aby se tato skutečnost
negativně neprojevila ve vzdělávání žáků.
Sledované hodiny odborných předmětů oboru Informační technologie měly velmi dobrou
úroveň. Vyznačovaly se pracovní atmosférou a pozitivním přístupem žáků k probíraným
tématům. V průběhu hodin byla ve velké míře využívaná forma samostatné práce
v kombinaci s individuálním přístupem k jednotlivým žákům. Frontální výuka většinou jen
dotvářela rámec výuky. Práce ve dvojicích a skupinová práce byla v těchto předmětech
využívána při komplexních či projektových úlohách. Samozřejmostí byla práce v on-line
prostředí a ve školním edukačním systému. Žáci pracovali v rozličných operačních
systémech, využívali množství různých aplikačních softwarů. V některých hodinách byla
využita i umělá inteligence. Žáci byli v každé hodině seznamování s reálným pracovním
prostředím v jejich oboru. Takto utvářené digitální kompetence žákům umožňo va ly
vyhledávat a analyzovat různé informační zdroje. Málo byla pozorována diferenciace úloh
vzhledem k individuálním potřebám jednotlivých žáků. Výuka byla pestrá s vysokou mírou
aktivity žáků.
Hospitovaná výuka odborných předmětů oboru Ekonomického lycea měla dobrou úroveň
a směřovala k naplnění profilu absolventa. Vyučující ověřovala u žáků bezprostřední
pochopení učiva i schopnost nové poznatky prakticky aplikovat. Žáci pracovali s aktuálními
ekonomickými informacemi, zapojovali se do diskuse, řešili problémové otázky a úlohy.
Výuka byla cíleně zaměřena na propojování znalostí žáků s ekonomickou praxí,
propojováním všech odborných vyučovacích předmětů se dařilo vzdělávací obsah učit
v souvislostech.


                          Hodnocení výsledků vzdělávání
Úroveň znalostí a dovedností žáků pedagogové ověřují průběžně. K získání informac í
o vzdělávacím pokroku žáků využívají různé evaluační nástroje, podkladem pro hodnocení
jsou nejčastěji běžné způsoby písemného či ústního zkoušení a výsledky samostatné nebo
skupinové práce. Ve většině vyučovacích předmětů si žáci ukládají výsledky své práce ve
formě digitálního portfolia vedeného ve školním elektronickém vzdělávacím prostředí.
Škola pravidelně a efektivně zjišťuje úroveň dosahovaných výsledků žáků interním
testováním ve vybraných vyučovacích předmětech, získané informace meziročně srovnává,
vyhodnocuje a stanovuje oblasti, na které je třeba se zaměřit. Externí testování, s výjimko u
výběrového testování Českou školní inspekcí, škola nevyužívá. Hodnotící systém vychází
z jednotných pravidel formulovaných ve školním řádu, stanovené procentuální hodnocení je
převáděno na klasifikaci. Sebehodnocení žáků škola využívá v procesu hodnocení
vzdělávacích výsledků jen ojediněle. K průběžným výsledkům vzdělávání mají snadný
přístup pedagogové, žáci i jejich zákonní zástupci prostřednictvím elektronické ho
informačního systému, zákonní zástupci mohou využít také pravidelných rodičovských
schůzek a konzultací.


                                            4/7
Úspěšnost žáků v jejich vzdělávání škola sleduje, výsledky za jednotlivá klasifikační období
pravidelně vyhodnocuje na jednáních pedagogické rady, přijímá konkrétní opatření k jejich
zlepšení a následně vyhodnocuje jejich efektivitu. Pedagogové usilují o včasnou identifik ac i
žáků ohrožených školním neúspěchem a nabízí jim vhodnou podporu, kromě individuálního
přístupu ve výuce využívají žáci také konzultace podle jejich aktuální potřeby. Častou
příčinou neúspěchu žáků je nepravidelná školní docházka. Škola absenci žáků důsledně
sleduje, v období od poslední inspekční činnosti přijala opatření k jejímu snížení. Stanovení
hranice minimální docházky do jednotlivých vyučovacích předmětů, včasná jednání s žáky
a jejich zákonnými zástupci, aktivní práce školního poradenského pracoviště včetně využití
plánu pedagogické podpory jsou účinnými nástroji pro motivaci žáků k pravidelné školní
docházce. V posledních dvou školních letech se celková absence žáků ustálila, průměrně
činila zhruba 170 hodin na jednoho žáka za rok.
Celkové vzdělávací výsledky žáků jsou v posledních třech letech stabilní. Škola opakovaně
evidovala na konci klasifikačního období neprospívající žáky (ve školním roce 2022/2023
se jednalo o necelá 4 % žáků), většina těchto žáků však své studium ve škole předčasně
ukončila. Škola sleduje a vyhodnocuje také úspěšnost žáků při ukončování vzdělává ní
maturitní zkouškou. V posledních třech letech činila hrubá neúspěšnost žáků (tj. podíl žáků,
kteří maturitní zkoušku nekonali nebo ji nevykonali úspěšně z celkového počtu žáků
přihlášených k maturitní zkoušce) průměrně 16 %. V případě neúspěšně vykonané maturitní
zkoušky se většinou jednalo o neprospěch v profilové části. Škola na výše uvedené
skutečnosti reagovala a přijala některá opatření ke zvýšení jejich úspěšnosti. V posledním
období to bylo zejména zavedení postupových zkoušek v určených ročnících s cílem
motivovat žáky k průběžné studijní přípravě. Opatření přispělo ke zlepšení výsledků žáků u
maturitní zkoušky, kdy se průměrná hrubá neúspěšnost snížila na 12 %.
Škola usiluje o zvyšování motivace žáků k vlastnímu vzdělávání. Studijní úspěšnost
a aktivní přístup žáků oceňuje pochvalami, výborné vzdělávací výsledky odměňuje
prospěchovým stipendiem formou snížení školného. Ve školním roce 2022/2023 byla tato
finanční odměna přiznána zhruba 17 % žáků školy. Rozvoj nadání či zvýšený zájem žáků
v různých vzdělávacích oblastech škola podporuje zejména jejich zapojováním do různých
soutěží a olympiád. Opakovaně byli žáci aktivní především v soutěžích odborných nebo
sportovních.


                                          Závěry
Vývoj školy
– Výrazné zvýšení počtu žáků.
– Využívání dalších možností digitálních technologií, umělé inteligence a aktivizujíc íc h
  metod v průběhu výuky.
– Zlepšení materiálních podmínek        školy, především změnou místa poskytovaného
  vzdělávání.
Silné stránky
– Škola vytváří vhodné podmínky pro profesní rozvoj pedagogů. Poznatky získané v dalším
  vzdělávání pedagogických pracovníků jsou uplatňovány ve výuce, což se pozitivně odráží
  v kvalitě vzdělávání žáků. (2.3)
– V průběhu vzdělávání byli žáci cíleně vedeni k efektivnímu využití digitálníc h
  technologií. Běžnou součástí výuky byla práce žáků v on-line prostředí včetně využívá ní


                                             5/7
    školního elektronického učebního prostoru. Tím škola vytváří komplexní podmínky pro
    rozvoj digitálních kompetencí žáků. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V menší míře vyučující pracovali se vzdělávacími cíli. V průběhu sledované výuky se
  ojediněle vyskytovalo sebehodnocení žáků. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Při hospitační činnosti se u pedagogických pracovníků zaměřit na práci s výukovými cíli
      s ohledem k dalšímu učení žáků.
–     Zaměřit se na využívání úkolů s různou kognitivní náročností s ohledem na individuá lní
      potřeby každého žáka.
–     Ve větší míře využívat slovní – formativní hodnocení, především u začínajících pedagogů.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli ve
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).


              Seznam dokladů, o které se inspekční zjištění opírají
 1.     Výpis z rejstříku škol a školských zařízení, IZO: 110025831, ze dne 6. 12. 2023
 2.     Úplný výpis z rejstříku obecně prospěšných společností, ze dne 11. 12. 2023
 3.     Školní řád Soukromé odborné školy EDUCAnet, platný od 1. 9. 2023
 4.     Roční plán sítě škol EDUCAnet platný ve školním roce 2023/2024
 5.     Školní vzdělávací programy platné ve školním roce 2023/2024
 6.     Smlouvy o zajištění odborné praxe žáků školy na pracovišti fyzických nebo
        právnických osob (vzorek), platné ve školním roce 2022/2023
 7.     Rozvrhy tříd platné ve školním roce 2023/2024
 8.     Plán rozvoje školy pro období 2017– 2027, ze dne 15. 6. 2017
 9.     Výroční zpráva za školní rok 2021/2022 a 2022/2023
10.     Záznamy z hospitací vedené za školní roky 2021/2022 a 2022/2023, 2023/2024
11.     Plán dalšího vzdělávání pedagogických pracovníků ve školním roce 2023/2024


                                              6/7
12.   Školní elektronický informační systém vedený ve školním roce 2023/2024
      (Výsledky vzdělávání žáků; Přehledy absence žáků)
13.   Elektronické vzdělávací prostředí ve školním roce 2022/2023 a 2023/2024
      (Příklady vyhodnocení práce žáků; Digitální portfolia žáků)
14.   Zadání postupových zkoušek vybraných předmětů ve školním roce 2023/2024
15.   Odborná technická kontrola tělocvičny v TJ Sokol Řečkovice, ze dne 9. 8. 2023,
      platné do 8. 8. 2024
16.   Provozní a cvičební řád tělocvičny, ze dne 10. 5. 2019
17.   Nájemní smlouva tělocvičny uzavřená dne 29. 8. 2023
18.   Zápisy z pedagogických porad vedené ve školním roce 2021/2022, 2022/2023,
      2023/2024
19.   Vyhodnocení dotazníků žáků z výuky ve školním roce 2022/2023
20.   Písemné práce žáků (výsledky projektů, portfolií) – vzorek
21.   Dokumentace školního poradenského pracoviště (Statut školního poradenského
      pracoviště; Plán práce výchovného poradce pro školní rok 2023/2024; Preventivní
      program pro školní rok 2023/2024; Krizový plán; Plán pravidelného setkávání
      a zápisy z jednání školního poradenského pracoviště ve školním roce 2023/2024;
      Přehled akcí v rámci primární prevence ve školním roce 2022/2023; Seznam žáků
      s podpůrnými opatřeními ve školním roce 2023/2024; Osobní dokumentace žáků
      s podpůrnými opatřeními ve školním roce 2023/2024)
22.   Inspekční zpráva, Čj. ČŠIB-522/15-B, ze dne 20. 4. 2015


                                      Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Michaela Svobodová, školní inspektorka, vedoucí inspekčního týmu
 Ing. Alena Svobodová, školní inspektorka
 Mgr. Milan Heroudek, školní inspektor
24. 01. 2024




                                         7/7
