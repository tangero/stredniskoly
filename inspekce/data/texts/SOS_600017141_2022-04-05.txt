                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-316/22-M


Název                               Střední odborná škola Olomouc spol. s r.o.
Sídlo                               Řepčínská 239, 779 00 Olomouc
E-mail                              skola@skolaodborna.cz
IČ                                  25 377 655
Identifikátor                       600 017 141
Právní forma                        společnost s r.o.
Zastupující                         RNDr. Hana Blahová
Zřizovatel                          RNDr. Hana Blahová, Mgr. Ivana Stejskalová
Místo inspekční činnosti            Řepčínská 239, 779 00 Olomouc
Termín inspekční činnosti           5., 7. a 8. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední odborná škola Olomouc spol. s r.o. (dále škola, subjekt) vykonává činnost střední
školy. Ve školním roce 2021/2022 poskytuje škola vzdělávání žákům v oboru vzdělání
s maturitní zkouškou 68-43-M/01 Veřejnosprávní činnost v denní a dálkové formě
vzdělávání a v denní formě vzdělávání oboru vzdělání 72-41-M/01 Informační služby.
V termínu inspekční činnosti bylo ve škole vzděláváno celkem 202 žáků v denní formě
vzdělávání a 51 žáků v dálkové formě vzdělávání, z toho bylo 14 žáků s potřebou
podpůrných opatření. Svou činnost subjekt prezentuje na webových stránkách školy
www.skolaodborna.cz a prostřednictvím výročních zpráv o činnosti školy.


                         Hodnocení podmínek vzdělávání
Plně funkční řízení subjektu vychází z každodenního kontaktu užšího vedení školy
i z organizace pravidelných porad se zaměstnanci školy a směřuje k naplňování koncepčních
záměrů školy i naplňování profilu absolventa. Důraz je přitom kladen na rozvoj odborných
kompetencí žáků a propojení teorie s praxí. K naplňování koncepčních záměrů přispívá
složení pedagogického sboru, který byl v hodnoceném období částečně obměněn. Ředitelce
školy se v aktuálním školním roce nepodařilo zajistit pro vzdělávání ve škole stoprocentně
kvalifikovaný pedagogický sbor, toto personální riziko však sleduje a přijala opatření k jeho
eliminaci. Nově příchozím pedagogům vytvořila optimální podmínky přidělením
uvádějících učitelů, kteří ve spolupráci s vedením školy i ostatními pedagogy poskytují
odbornou podporu a metodické vedení. Výměna zkušeností mezi pedagogy je podporována
realizací vzájemných hospitací. Hospitační činnost ředitelky školy je doplněna krátkými
vhledy výchovné poradkyně, která hodnotí realizaci podpůrných opatření ve výuce. Profesní
rozvoj vyučujících je hojně podporován formou dalšího vzdělávání. Mezi priority v této
oblasti patří vzdělávání v oblasti rozvoje matematické, čtenářské či jazykové gramotnosti,
aktualizace a inovace dosavadních odborných znalostí, využití nových didaktickýc h
prostředků i prevence rizikových jevů.
Pedagogičtí pracovníci se kromě jednání pedagogické rady také pravidelně v průběhu
školního roku scházejí na schůzkách metodických orgánů, jejichž počet a struktura kopíruje
obory vzdělání a odpovídá také vzdělávacím předmětům. Obsahem jednání jsou kromě
organizačních záležitostí i příprava maturitní zkoušky, či důraz na implementac i
mezipředmětových vztahů do výuky. Výsledky vzdělávání jsou zde převážně pouze
sumarizovány. V menší míře jsou jednání zaměřena na analýzu průběžných a závěrečnýc h
výsledků vzdělávání žáků a navrhování účinných opatření k jejich zlepšování.
Při organizování školních akcí, a to především v oblasti zajištění odborné praxe, škola
spolupracuje s řadou podniků, organizací a institucí. Realizace odborných praxí je zajištěna
na pracovištích veřejné správy a samosprávy, zejména na obecních, městských a krajských
úřadech. V aktuálním školním roce je vzdělávací nabídka průběžně rozšiřová na
prostřednictvím různých vzdělávacích akcí, jejichž realizace byla v uplynulých školních
letech omezena vzhledem k pandemické situaci. Žáci se opět aktivně zapojují do veřejných
akcí a také do oborových soutěží. K rozvoji odborných kompetencí žáků přispívá např. také
jejich účast na on-line konferenci Evropského parlamentu či Českého modelu amerického
kongresu. Mimo dalších aktivit byla škola v hodnoceném období zapojena do projektu
Michael, jehož cílem je podpora rozšiřování odborné slovní zásoby.
Pro uskutečňování všech těchto aktivit usiluje vedení školy o zlepšování materiálního
zázemí. Zapojení školy do projektů přispělo k celkovému zkvalitnění činnosti školy zejména
v oblasti materiální podpory a v organizaci vzdělávání. Učební pomůcky, učebnice


2021/2022                                    2
i didaktická technika jsou průběžně doplňovány a obnovovány. Monitorována                jsou
i bezpečnostní rizika, žáci i zaměstnanci jsou v této oblasti pravidelně proškolováni.


                          Hodnocení průběhu vzdělávání
Společným znakem všech hodnocených vyučovacích hodin byla příjemná pracovní
atmosféra založená na otevřené komunikaci mezi učiteli a žáky. Účelné zařazování
mezipředmětových vztahů a příkladů využití vzdělávacího obsahu v reálném životě
podpořeno názorností výuky vedlo k rozvoji funkčních gramotností a klíčových kompetencí
žáků. Učitelé žáky přiměřeně podněcovali k individuálnímu výkonu a diskuzi, žáci byli
vedeni ke vzájemnému respektu. Výuka byla vedena věcně správně, odbornost výkladu byla
podpořena aprobovaností pedagogů. K posílení názornosti výuky pedagogové často
využívali učební pomůcky, audiovizuální didaktickou techniku s cloudovým úložiš tě m
školy, které umožňuje sdílení výukových materiálů a realizaci výuky v souladu se
současnými trendy ve vzdělávání. Převažovala frontální výuka v kombinaci se samostatnou
prací žáků. Výklad nového vzdělávacího obsahu byl doplňován o řízený rozhovor, který
cíleně rozvíjel postoje žáků a systematicky je vedl k vyvozování faktů a mezipředměto výc h
souvislostí, pouze ojediněle však byly zařazovány i formy výuky podporující vzájemno u
spolupráci. Nedostatečná pestrost forem nevytvářela žákům příležitosti k týmové spolupráci,
která by rozvíjela jejich schopnost komunikace při společném řešení problémů. Ve velké
části vyučovacích hodin nebyla vždy zřetelná diferenciace vzdělávacího obsahu zohledňujíc í
odlišné vzdělávací potřeby žáků či jejich nadání. Individuální přístup k žákům se speciálními
vzdělávacími potřebami nebyl v průběhu hodnocených vyučovacích hodin zcela zřejmý.
Žáci pracovali převážně na úkolech se stejnou mírnou obtížnosti, nadaným žákům nebyly
vytvářeny další vhodné podmínky pro jejich rozvoj. Pedagogové podporovali žáky v jejich
práci, kterou průběžně hodnotili. Jen ojediněle však byla žákům poskytnuta efektivní
formativní zpětná vazba motivující je k dalšímu učení a reflektující jejich individuá lní
pokrok. V závěru vyučovacích hodin často scházelo shrnutí a zhodnocení, stanovení cílů na
příští vyučovací hodinu, chyběla reflexe žáků a prostor ke vzájemnému hodnocení. Nebyly
tak dotvářeny zpětné vazby ve vztahu ke splnění stanovených výukových cílů pro žáky
i učitele.
Hodnocené vyučovací hodiny anglického jazyka byly převážně vedeny v cílovém jazyce,
mateřský jazyk byl vhodně použit při vysvětlování gramatických jevů či složitějších zadání
úkolů, pouze v jedné vyučovací hodině bylo zaznamenáno jeho nadužívání. Většina žáků
dokázala reagovat na otázky a pokyny kladené v cizím jazyce. Převažující frontální výuka
byla vhodně doplňována prací ve dvojicích či skupinách. Žákům byl poskytován prostor pro
vlastní mluvní vyjádření, žáci tento poskytnutý prostor pro rozvoj jejich komunikativní
kompetence využívali s rozdílnou intenzitou a zaujetím. Důraz byl kladen na rozvoj všech
produktivních i receptivních dovedností žáků, chyby byly opravovány s citem
a pedagogickým taktem. Vzdělávací obsah vyučovacích hodin byl zaměřen na přípravu
k maturitní zkoušce, zejména na upevňování a rozšiřování slovní zásoby, přičemž byl důraz
kladen také na rozvoj odborné slovní zásoby. Rozvoji jazykové kompetence žáků napomáhá
také pravidelné zapojování rodilého mluvčí do výuky. Hodnocené vyučovací hodiny
českého jazyka byly zaměřeny na rozvoj čtenářské gramotnosti žáků, jejich schopnosti
vyhledávat informace a argumentace. Žáci bez obav prezentovali svůj názor, aktivně se
zapojovali do rozhovoru s vyučujícími.
V průběhu výuky matematiky zvládali žáci postupy řešení nově probíraného učiva z velké
části samostatně, tempo výuky bylo přiměřené schopnostem i matematickým dovednostem
žáků. Vyučující vhodně zaměřila svoji činnost na motivaci a podněcování aktivity žáků. Při


2021/2022                                    3
činnostech zaměřených na opakování vzdělávacího obsahu, třídění a upevnění získanýc h
poznatků prokazovala většina žáků požadované znalosti a dovednosti. Ve sledované výuce
informační a komunikační technologie (Digitální marketing) byla nejvýznamnějš ím
motivačním faktorem především praktická využitelnost získaných dovedností. Žáci
prokazovali samostatný a aktivní přístup k výuce i v práci s výpočetní technikou. Své
znalosti a dovednosti prokazovali průběžně při řešení nových zadání. Schopnost řešení úkolů
měla pro učitele charakter zpětné vazby.
Ve sledovaných hodinách odborných předmětů převažovala frontálně řízená činnost
kombinovaná se samostatnou prací žáků. Téměř ve všech vyučovacích hodinách byla
výrazně podněcována spolupráce a dialog mezi žáky a učitelem, chyběla však spolupráce
a dialog mezi žáky, která by směřovala k jejich vyšší aktivizaci. Vyučovací hodiny byly
vedeny věcně správně, vzdělávací obsah odpovídal tématům a cílům školních vzdělávac íc h
programů, odbornost výkladu byla podpořena zkušenostmi pedagogů a zpravidla také jejich
dlouholetou praxí. Při výkladu vzdělávacího obsahu byl vyučujícími kladen důraz na
používání příslušné terminologie zejména z oblasti práva a veřejné správy, na logické
uchopení, praktické řešení problémů i využití zkušeností a znalostí žáků získaných během
odborných praxí. Vyučující vhodně zařazovali mezipředmětové vazby doplněné o nové
poznatky, zdůrazňovali žákům možnost využití nabytých vědomostí a dovedností
v pracovním i soukromém životě.


                          Hodnocení výsledků vzdělávání
Systém zjišťování a hodnocení výsledků vzdělávání žáků je založen zejména
na uplatňování standardních evaluačních nástrojů s využitím různých forem písemného
a ústního ověřování žákovských znalostí a dovedností. Ve vybraných vyučovac íc h
předmětech škola zařazuje písemné práce většího rozsahu. Výsledná data z interního
testování však nejsou dostatečně analyzována, vyučující se dále systematicky nezabývají
návrhem opatření vedoucích k minimalizaci chyb a zlepšování výsledků vzdělávání žáků.
Nejsou také stanovena jednotná kritéria pro hodnocení výsledků vzdělávání v rámci
jednotlivých vzdělávacích oblastí. Škola tak postrádá efektivní nástroj, který by jí umožnil
objektivní srovnání jednotlivých tříd a poskytoval ucelenou zpětnou vazbu o rozdílech
a úrovni dosažených výsledků jednotlivých žáků. Celkové výsledky vzdělávání jednotlivc ů
i tříd jsou projednávány na jednáních pedagogické rady, kde jsou také sumarizo vá ny
výsledky maturitní zkoušky. V hodnoceném období posledních tří školních roků vykazova li
žáci školy neúspěšnost zejména ve vyučovacím předmětu Matematika. Ke zlepšení výsledků
vzdělávání u maturitní zkoušky škola kromě osobních pohovorů se žáky či individuálníc h
konzultací také zavedla realizaci doučování. Aktuálně však chybí detailnější rozbor
účinnosti takto přijímaných opatření a stanovení dalších postupů, jak účelně využívat
vzdělávací předpoklady všech žáků. V těchto směrech jsou metodické orgány a pedagogická
rada využívány v menší míře.
Úroveň dosažených znalostí a dovedností mohou žáci porovnávat v rámci soutěží zejména
s odborným zaměřením. Cílená podpora žáků v účasti na těchto akcích pomáhá formovat
a rozvíjet jejich osobnostní růst, nadání i studijní předpoklady. Pravidelně zařazované
žákovské referáty a odborné práce žáků vedou k rozvoji jejich klíčových kompetencí.
Osvojování občanských a demokratických hodnot je podporováno zařazováním různých
exkurzí a projektů do výuky.
Přenos informací směrem k zákonným zástupcům žáků probíhá převážně s využitím
tradičních prostředků v kombinaci se školním informačním systémem umožňujíc í
cloudovou službu, která v sobě spojuje administrativní a výukové funkce (elektronická


2021/2022                                    4
žákovská knížka, zasílání hromadných informací pro zákonné zástupce žáků, zadávání
domácích úkolů aj.).
Významnou součástí výchovně vzdělávacího procesu je nadstandardně fungující činnost
školního poradenského pracoviště, které je zajišťováno speciální pedagožkou, která aktivně
vyhledává žáky s rizikem školní neúspěšnosti nebo problémového chování, komunik uje
a řeší jejich individuální potřeby a problémy. Podrobněji rozpracovaná transparentní
strategie k zajištění jednotného postupu a podpory žákům ohroženým školním neúspěchem
však chybí. Svou práci opírá o maximálně vstřícný postoj k žákům, daří se jí získávat si
jejich důvěru. V případě výchovných a vzdělávacích potíží a problémů se mohou žáci
průběžně obracet také na třídní učitele, případně i další pedagogy, kteří spolu úzce
spolupracují a sdílejí tak aktuální informace. Vedení subjektu také spolupracuje se
zákonnými zástupci žáků, a to zejména při řešení jejich prospěchu, neomluvené absence
a kázeňských problémů. Účinnost pomoci školy žákům se speciálními vzdělávac ími
potřebami je pravidelně vyhodnocována ve spolupráci se školskými poradenskými
zařízeními.
V oblasti kariérového poradenství se škola systematicky zaměřuje mimo uplatnění žáků na
trhu práce také na otázky dalšího studia na vyšších odborných nebo vysokých školách,
poskytuje žákům dostatek informací o možnostech jejich uplatnění v profesním životě,
případně v dalším studiu. Informace o uplatnění absolventů školy a jejich úspěšnosti
v navazujícím studiu nebo profesním životě škola získává prostřednictvím komunikace
s absolventy školy.
Škola pravidelně aktualizuje preventivní program školy, který se zaměřuje zejména na
vytváření příznivého sociálního klimatu, reflektuje potřeby a specifika školy. Účinným
nástrojem k eliminaci výskytu rizikových jevů je včasná intervence speciální pedagožky při
prvotních projevech problémového chování formou pohovorů se žákem i jeho zákonnými
zástupci. Rozvoj jednotlivých kompetencí žáků podle jejich individuálních schopností
a rozvoj prosociálních vazeb podporují školní i mimoškolní aktivity (školní časopis, noční
čtení, kroužek focení apod.) a adaptační kurzy, které přispívají k všestrannému rozvoji
osobnosti žáků a posilují jejich sounáležitost se školou. K preventivním aktivitám školy se
řadí především akce pro žáky zaměřené na rizikové formy chování prostřednictvím besed
a přednášek, pravidelně organizované třídnické hodiny a také pravidelné vyhodnoce ní
dotazníku na školní klima. Účinnost zvolené strategie v těchto oblastech potvrzuje
minimální výskyt rizikového chování.


                                        Závěry
Vývoj školy
- Od školního roku 2020/2021 je vyučován nový studijní obor středního vzdělání
  72-41-M/01 Informační služby.
- Od poslední inspekční činnosti došlo ke zlepšení materiálních podmínek a k částečné
  obměně pedagogického sboru.
Silné stránky
- Způsob řízení školy je efektivní, ředitelce školy se daří postupně realizovat koncepční
  záměry a zkvalitňovat personální a materiální podmínky školy.
- Spolupráce v oblasti zajištění odborných praxí žáků i účast žáků v soutěžích přispívá
  k rozvoji klíčových kompetencí žáků a naplňování profilu absolventa.



2021/2022                                   5
Slabé stránky a/nebo příležitosti ke zlepšení
- V části hodnocených vyučovacích hodin převládala frontální výuka bez častějšího využití
  metod vedoucích k aktivizaci žáků a diferenciaci vzdělávacího obsahu směrem k žákům
  s potřebou podpůrných opatření či žáků nadaných, uplatňovanými metodami výuky
  nebyla těmto žákům poskytována dostatečná podpora.
- V závěrech hodnocených vyučovacích hodin bylo zařazováno spíše formální zhodnocení
  vyučovací hodiny ze strany pedagoga. Žákům nebyl poskytován prostor pro jejich
  zhodnocení vyučovací hodiny či sebehodnocení.
- Škola získává informace o průběžných i závěrečných vzdělávacích výsledcích žáků,
  nejsou z nich však důsledně přijímána konkrétní opatření na podporu úspěšnosti všech
  žáků ve vzdělávání. V tomto směru nejsou metodické orgány a pedagogická rada
  využívány dostatečně efektivně.
Doporučení pro zlepšení činnosti školy
- Ve výuce zajistit větší pozornost žákům se speciálními vzdělávacími potřebami,
  důsledněji diferencovat výukové činnosti žáků s ohledem na jejich individuá lní
  vzdělávací možnosti a potřeby. Identifikovat také žáky talentované v konkrétních
  vzdělávacích oblastech, zaměřit se na jejich rozvoj prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů) a podpořit
  je tak v jejich odborném růstu.
- Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  postupně snižovat podíl frontální výuky.
- Systematicky využívat motivační shrnutí učiva na konci vyučovací hodiny a provádět
  zhodnocení jejího průběhu tak, aby žáci obdrželi zpětnou informaci o dosažené úrovni
  poznání a jak své učení dále řídit.
- Změnit přístup k využívání stávajících metodických orgánů školy a pedagogické rady. Při
  jejich jednání přijímat konkrétní opatření v souvislosti s analýzou výsledků vzdělává ní
  žáků, zpětně vyhodnocovat účinnost těchto opatření a následně je upravovat a měnit nebo
  zavádět další opatření.
- K zajištění jednotného přístupu všech vyučujících konkretizovat kritéria pro hodnocení
  průběžných výsledků vzdělávání žáků.
- Pro zajištění podpory společného přístupu všech vyučujících konkretizovat, podrobněji
  rozpracovat a pravidelně vyhodnocovat strategii práce s žáky ohroženými školním
  neúspěchem.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




2021/2022                                   6
                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


             Seznam dokladů, o které se inspekční zjištění opírají
 1.    Zřizovací listina Střední odborné školy spol. s r. o. v Olomouci, Řepčínská 101, s účinností
       od 1. 9. 1997, ze dne 31. 8. 1997
 2.    Výpis z obchodního rejstříku, vedeného Krajským osudem v Ostravě oddíl C, vložka
       16165, se zápisem 24. 7. 1997, ze dne 4. 4. 2022 (internetový výpis)
 3.    Výpis z rejstříku škol a školských zařízení, ze dne 24. 3. 2022
 4.    Jmenování RNDr. Hany Blahové do funkce ředitelky Střední odborné školy Olomouc
       spol. s r.o., ze dne 18. 7. 2013, s účinností od 1. 9. 2013
 5.    Školní vzdělávací program, obor vzdělání 68-43-M/01 Veřejnosprávní činnost - 2018,
       ze dne 28. 8. 2018
 6.    Školní vzdělávací program, obor vzdělání 72-41-M/01 Informační služby - 2021,
       ze dne 20. 8. 2021
 7.    Rozvrhy hodin podle tříd a vyučujících, školní rok 2021/2022
 8.    Školní řád (denní studium), s účinností od 15. 10. 2020
 9.    Školní řád (dálkové studium při zaměstnání), s účinností od 15. 10. 2020
10.    Koncepce rozvoje školy, ze dne 1. 9. 2020
11.    Personální dokumentace (doklady o dosaženém vzdělání vzhledem k odborné
       kvalifikaci)
12.    Plán dalšího vzdělávání pedagogických pracovníků, ze dne 27. 8. 2021
13.    Třídní knihy jednotlivých tříd střední školy školní rok 2021/2022 (elektronické)
14.    Výroční zpráva o činnosti školy, pro školní roky 2018/2019, 2019/2020, 2020/2021
15.    Složky: Zprávy z předmětových komisí, školní roky 2019/2020, 2020/2021, 2021/2022
16.    Složky: Klasifikační porady, školní roky 2019/2020, 2020/2021, 2021/2022
17.    Plán hospitační a kontrolní činnosti ve školním roce 2021-2022, ze dne 28. 8. 2021
18.    Složky: Záznam o hospitaci, školní roky 2019/2020, 2020/2021, 2021/2022
19.    Písemné práce většího rozsahu z vybraných předmětů, školní roky 2020/2021, 2021/2022
20.    Plán výchovného poradce, metodika prevence a kariérového poradenství 2021–2022,
       ze dne 28. 8. 2021
21.    Plán výchovného poradce, metodika prevence a kariérového poradenství 2020–2021,
       ze dne 25. 8. 2020
22.    Krizové plány 2021–2022, nedatováno
23.    Preventivní program školy 2021–2022, ze dne 25. 8. 2021
24.    Preventivní program školy 2020–2021, ze dne 28. 8. 2020
25.    Motivační program pro žáky – stipendijní řád, s platností od 1. 9. 2018


2021/2022                                       7
26.    Složka: Zohledňování žáci s doporučením PPP či SPC ve školním roce 2021/2022
27.    Doklady vztahující se k finančním podmínkám školy, školní roky 2020/2021 a 2021/2022
28.    Doklady související se zajištěním bezpečnosti žáků, školní rok 2021/2022
29.    Inspekční zpráva, čj. ČŠIM-1579/14-M, ze dne 13. 1. 2015


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Markéta Kadaňková, školní inspektorka,             Markéta Kadaňková v. r.
 vedoucí inspekčního týmu
 Mgr. Alice Havlíčková, školní inspektorka                Alice Havlíčková v. r.
 Ing. Renata Skutková, kontrolní pracovnice               Renata Skutková v. r.
 Mgr. et Mgr. Silvie Čanková, odbornice                    Silvie Čanková v. r.
 v oblasti personalistiky a veřejné správy

V Olomouci 25. 4. 2022


Datum a podpis ředitelky školy potvrzující projednání a převzetí inspekční zprávy


 RNDr. Hana Blahová,                                      Hana Blahová v. r.
 ředitelka školy

V Olomouci 25. 4. 2022




2021/2022                                     8
