                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-437/22-S


Název                                Gymnázium Karla Čapka, Dobříš, Školní 1530
Sídlo                                Školní 1530, 263 01 Dobříš
E-mail                               post@gymkc.cz
IČ                                   61 100 331
Identifikátor                        600 007 812
Právní forma                         příspěvková organizace
Zastupující                          RNDr. Jiří Kastner
Zřizovatel                           Středočeský kraj
Místo inspekční činnosti             Školní 1530, Dobříš
Termín inspekční činnosti            23. - 25. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), naplňování vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.


                                          Charakteristika
Příspěvková organizace vykonává činnost střední školy (dále „škola“). K termínu inspekční
činnosti se ve škole vzdělávalo 345 žáků v oborech středního vzdělání s maturitní zkouškou
Gymnázium (čtyřleté a osmileté). Naplněnost školy je dlouhodobě stabilní a aktuálně činí
95,83 %. Škola identifikuje pět žáků se speciálními vzdělávacími potřebami, z nichž dva se


2021/2022
vzdělávají podle individuálního vzdělávacího plánu (dále IVP). Ředitel školy povolil dalším
dvěma žákům IVP z důvodu jejich vzdělávání v zahraničí. Ve škole je vzděláván jeden žák
s odlišným mateřským jazykem bez jazykové bariéry. Žáci mají zajištěné stravování ve
školní jídelně v budově přilehlé základní školy.


                         Hodnocení podmínek vzdělávání
Ředitel působí ve své funkci od roku 2010. Jeho zkušenosti s vedením školy se promítají do
dobře nastavené a realisticky vyhodnocované koncepce rozvoje školy a funkční organizač ní
struktury. Stabilní koncepční záměry škola naplňuje zejména v materiální oblasti. V ŠVP
nabízená řada různě orientovaných seminářů vhodně posiluje profilaci žáků.
Kompetence vhodně delegované na zástupce napomáhají řediteli v každodenní operativní
činnosti podobně jako práce poradních orgánů vedení školy (pedagogická rada, předmětové
komise).
Stabilní pedagogický sbor, téměř plně odborně kvalifikovaný, je přirozeně obměňován.
Učitelé jsou aktivně zapojeni do dalšího vzdělávání, které odpovídá potřebám školy,
nekvalifikovaní učitelé pokračují ve studiu. V souvislosti s distanční výukou se rozšířil
prostor pro efektivní využívání prostředků informačních technologií (dále ICT) s kvalitními
výukovými materiály pro žáky.
Kvalifikovaní pracovníci školního poradenského pracoviště (dále ŠPP) se žákům věnují
v rámci výchovného poradenství, prevence rizikového chování a účelně koordinují činnost
asistentky pedagoga.
Poznatky z hospitační a kontrolní činnosti ředitele školy se nedaří v plném rozsahu
promítnout do odpovídajících opatření ke zkvalitnění výuky. Projevilo se to nižš ím
využíváním forem a metod pedagogické práce vedoucích k účinnější aktivizaci žáků ve
výuce či v přetrvávající absenci výraznější diferenciace obsahu probíraného učiva, zejména
s ohledem na nadané žáky.
Škola má vhodně nastavená pravidla konstruktivní spolupráce všech účastníků vzdělává ní.
Učitelé uplatňují vůči žákům vstřícný a respektující přístup. Zprostředkování informac í
uvnitř i vně organizace je zajištěno funkčními způsoby, výrazně bylo posíleno využívá ní
elektronické komunikace.
Finanční a materiální podmínky školy se od předchozí inspekční činnosti zlepšily. Pokračuje
zlepšování audiovizuálního vybavení, modernizace ICT s využíváním 3D tiskárny včetně
robotických stavebnic pro žáky. Prostřednictvím účelné spolupráce se sdružením rodičů se
podařilo dokončit modernizaci odpočinkových prostor ve škole. Výuka tělesné výchovy je
smluvně realizována ve sportovní hale a na přilehlém venkovním atletickém hřišti s umělým
povrchem.
Škola věnuje dostatečnou pozornost bezpečnosti a ochraně zdraví žáků stanovením pravidel
a postupů ve vnitřních předpisech, s nimiž jsou prokazatelně seznámeni žáci i zaměstna nc i
školy. Míru úrazovosti škola pravidelně vyhodnocuje a přijímá opatření k jejímu snížení.
Ve škole účinně pracuje školní parlament, jehož podněty ke zlepšení života školy vedení
průběžně zohledňuje. Škola se velmi aktivně zapojuje do kulturního a společenského života
města a účelně spolupracuje s dalšími středními školami. Estetická výzdoba chodeb školy
nápaditými žákovskými pracemi zpříjemňuje a harmonizuje interiér.




2021/2022                                   2
                          Hodnocení průběhu vzdělávání
Výuka probíhala v příjemném a vstřícném pracovním prostředí s partnerským přístupem
učitelů k žákům. Učitelé výuku účelně promýšleli, žákům byl dobře zřejmý její cíl, patrné
bylo také vhodné navazování na dosavadní žákovské znalosti a dovednosti. Ve sledované
výuce však byla méně zřetelná motivace žáků k rozvíjení kritického myšlení a k práci
s různými informačními zdroji. Méně byly využívány reálné situace pro podporu pochopení
souvislostí probíraného učiva a k realizaci postojových cílů. Diferenciace výuky zejména ve
vztahu k nadaným žákům byla ve výuce uplatněna pouze ojediněle. V závěru hodin se
učitelé nedostatečně věnovali shrnutí a zhodnocení probraného učiva a jen ojediněle
využívali zpětnou vazbu formou vzájemného hodnocení nebo sebehodnocení žáků.
Ve výuce českého jazyka a literatury učitelé v hodinách zaměřených jak na jazykovou, tak i
na komunikační výchovu žáky účinně aktivizovali při skupinové nebo individuální práci. Při
interpretaci uměleckého textu a historii literatury byli žáci při řízeném rozhovoru vhodně
vedeni k obsahově náročnému samostatnému vyjadřování. V hospitovaných hodinách
společenskovědního vzdělávání byly účelně zařazeny kooperativní činnosti žáků. Učitelům
se dařilo využívat zkušeností z reálných životních situací, vedli žáky k samostatné
argumentaci a vytváření postojů. Týmová práce žákovských projektů s efektivní průběžnou
zpětnou vazbou účelně podporovala rozvoj jejich klíčových kompetencí.
Ve výuce cizích jazyků vyučující vhodně uplatňovali různé organizační formy a metody
výuky. Efektivita, kvalita a didaktická propracovanost hospitovaných hodin byla ovlivně na
mírou pedagogických zkušeností a kvalifikovaností učitelů. Výuka byla většinou správně
vedena v daném cizím jazyce. Kooperativní formy práce napomáhaly cíleně k rozvoji
komunikačních kompetencí žáků. Ti prokazovali velmi dobré znalosti.
V hospitovaných hodinách matematiky byla vhodně podporována a rozvíjena matematická
gramotnost. Převládala frontální výuka zaměřená na výklad nové látky, opakování nebo
procvičování probraného učiva, do které se ne vždy zapojili všichni žáci. V části
hospitovaných hodin se při samostatné práci nadaných žáků dařila diferenciace zadávaných
úkolů a rozvoj logického myšlení. Část učitelů vhodně podporovala diskuzi žáků vedoucí
k nacházení možných variant řešení příkladů. Vhodné uplatňování individuálního přístupu a
efektivní diferenciace učiva pro nadané žáky ve výuce ICT podněcovaly jejich aktivitu   a
motivaci k úspěšnému zvládnutí zadaných úkolů. V rámci zadaných úloh z programová ní
byla efektivně rozvíjena informační gramotnost.
V hospitovaných přírodovědných předmětech bylo vhodně zařazeno strukturované učivo
včetně cíleného úvodního opakování. Žáci se aktivně zapojovali do výuky. Zřejmé byly
jejich velmi dobré znalosti. Ve výuce byl zaznamenány efektivní formy a metody práce,
které vedly žáky k dedukci poznatků. Vhodně zadané úkoly při skupinové práci umožňo va ly
žákům samostatné souvislé shrnutí vzájemných vztahů v přírodě. Názornost výuky
v hospitovaných přírodovědných předmětech byla umocněna používáním učebnic,
výukových materiálů, dataprojektoru a zeměpisných map. Výklad nového učiva byl doplněn
problémovými otázkami, které žáky účelně motivovaly. Menší pozornost byla věnována
souvislému ústnímu projevu žáků k nácviku odborné argumentace. Přírodovědná
gramotnost je ve škole rozvíjena prostřednictvím řady předmětů a volitelných seminářů a je
vhodně zpestřována zařazováním exkurzí nebo pravidelně organizovaným týdenním
ekologickým kurzem.




2021/2022                                   3
Estetické vnímání a zájem o předmět rozvíjeli učitelé v hudební a výtvarné výchově. Metody
práce ve výuce intenzivně podporovaly kreativitu žáků. Motivovaní žáci se aktivně
zapojovali do společného zpěvu i při prezentaci ukázek jednotlivých hudebních žánrů.
V hospitovaných hodinách tělesné výchovy byly jednotlivé aktivity vhodně organizová ny.
K nácviku běžecké techniky byl účelně zařazen přespolní běh. Závěr hodiny tvořily
protahovací a uvolňovací cviky. Dobré podmínky při vodáckých, cyklistických, lyžařskýc h
kurzech nebo při tradičně organizovaných závodech v orientačním běhu jsou předpokladem
pro další rozvoj pohybových dovedností.


                          Hodnocení výsledků vzdělávání
Při posuzování míry dosažení výstupů ŠVP škola efektivně využívá interní nástroje,
například ústní zkoušení, testy a projekty. Účelně také ověřuje vzdělávací pokrok žáků za
delší dobu vzdělávání při testování z českého a anglického jazyka a matematiky v kvartě,
sextě a druhém ročníku. Interní nástroje škola vhodně doplňuje nástroji externími v podobě
analýzy výsledků maturitních zkoušek a umístění žáků v okresních, krajských
a celorepublikových kolech olympiád a soutěží. Informace o průběžném hodnocení jsou
žákům i zákonným zástupcům operativně dostupné především prostřednictvím informač ního
systému.
Škola výsledky vzdělávání žáků pravidelně statisticky hodnotí při jednáních pedagogické
rady, v předmětových komisích a na poradách vedení školy. Z analýzy prospěchu
jednoznačně vyplývá, že žáci přistupují k výuce zodpovědně a že se jim velmi dobře daří
naplňovat požadované výstupy ŠVP. V roce 2018/2019 byl jejich průměrný prospěch 1,6
a téměř polovina z nich prospěla s vyznamenáním. Škola reflektuje vzdělávací potřeby žáků
se speciálními vzdělávacími potřebami, jejich prospěch je srovnatelný s ostatními žáky.
Úspěšně také probíhá jejich adaptace na systém gymnaziálního vzdělávání při přechodu
do prvního ročníku a do primy. Individuální konzultace a různé formy doučování pomáhají
řešit situaci žáků ohrožených školní neúspěšností, a tak jich neprospívá pouze minimum.
V období distanční výuky ve školních rocích 2019/2020 a 2020/2021 se celkový průměrný
prospěch žáků školy zlepšil a s vyznamenáním prospělo 60 % z nich. Nejlepších výsledků
dlouhodobě dosahují žáci nižšího stupně osmiletého oboru, prospěch žáků vyššího stupně
osmiletého gymnázia je lepší než čtyřletého oboru vzdělání.
Podobně jako v průběhu vzdělávání prospívá v průměru téměř polovina žáků
s vyznamenáním i při jeho ukončování maturitní zkouškou. Ve společné části maturitní
zkoušky jsou výsledky v českém jazyce a literatuře i cizím jazyce v průměru dlouhodobě
lepší než průměr stejného oboru vzdělání v republice, z matematiky se zkoušky účastnilo
minimum žáků. Maturitní zkoušku v minulých třech letech vykonali úspěšně všichni žáci
závěrečných ročníků, 7,5 % z nich po opravných zkouškách většinou z předmětů profilo vé
části maturitní zkoušky. I u maturitních zkoušek platí, že žáci osmiletého studia jsou mírně
úspěšnější.
Ročníkové práce, které jsou povinnou součástí hodnocení výsledků vzdělávání žáků
čtyřletého a vyššího stupně osmiletého oboru, přispívají účinně k rozvoji klíčovýc h
kompetencí. Nadané žáky se při individuálních konzultacích daří také motivovat k úspěšné
účasti ve vědomostních soutěžích v krajských i celostátních kolech. Pro rozvoj zájmů
v oblasti tělesné a estetické výchovy škola vhodně pořádá vlastní sportovní akce, umělecká
vystoupení a vydává školní časopis.
Škola vhodně a účelně podporuje nejen kognitivní, ale i osobnostní rozvoj žáků v rámci
sportovních a adaptačních kurzů, v činnosti studentského parlamentu, při realizac i


2021/2022                                    4
žákovských projektů a při dlouhodobé zahraniční spolupráci v rámci projektu Erasmus+.
Organizované aktivity na podporu primární prevence zohledňují aktuální stav ve škole
a vhodně reagují na nejčastěji řešené rizikové chování žáků. Absence žáků se ve školním
roce 2018/2019 pohybovala kolem 120 hodin na žáka, v letech 2019/2020 a 2020/2021
vzhledem k organizaci distanční výuky poklesla, podíl neomluvené absence je nízký. Pestrá
skladba zážitkových a sportovních činností pozitivně působí na klima školy. Problémy žáků
jsou účelně řešeny formou rozhovorů s nimi nebo jednáním s jejich zákonnými zástupci.
Škola si je vědoma důležitosti pozitivní motivace a dbá na oceňování svých žáků, počet
pochval výrazně převyšuje počet kázeňských opatření.
Vedení školy sleduje další vzdělávací cestu absolventů, téměř všichni pokračují ve studiu
na vysokých školách přírodovědného, humanitního, technického i ekonomického směru.


                                          Závěry
Vývoj školy
-   Nedostatky zjištěné při předešlé inspekční činnosti byly odstraněny.
- Zkvalitnily se materiální podmínky pro výuku.
Silné stránky školy
- Žáci stabilně dosahují dobrých výsledků v průběhu i při ukončování vzdělávání.
- Projektová výuka a vypracování ročníkových prací účinně rozvíjejí klíčové kompetence
  žáků.
- Ucelený systém kulturních a sportovních aktivit přispívá k rozvoji sociálníc h
  a občanských kompetencí žáků a k účinné prevenci rizikového chování.
Slabé stránky školy
- Nižší diferenciace obsahu probíraného učiva a úkolů vedla ve vyučovacích hodinách
  k méně účelné podpoře žáků nadaných.
- Učitelé jen ojediněle vytvářeli dostatečný časový prostor pro závěrečné účelné shrnutí
  probraného učiva a efektivní zpětnou vazbu se sebehodnocením a zhodnocením výkonů
  žáků.
Doporučení pro zlepšení činnosti školy
- Posílit pedagogické vedení a zacílit hospitace na zajištění kvality výuky a na využívá ní
  forem a metod vedoucích k účinnější aktivizaci žáků ve výuce.
- Zvýšit diferenciaci obsahu učiva a zadávaných úkolů, zejména ve vztahu k nadaným
  žákům.
- Zefektivnit závěr vyučovacích hodin s účelným shrnutím probraného učiva a vytvářet
  dostatečný prostor pro zhodnocení vyučovací hodiny učiteli i žáky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.



2021/2022                                     5
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina účinnost od 6. prosince 2001 ve znění dodatků č. 1 až 5
 2.    Potvrzení ve funkci ředitele, čj. 0077627/2016 KUSK
 3.    Výpis z rejstříku škol a školských zařízení k datu inspekční činnosti
 4.    Koncepce školy bez udání období platnosti
 5.    Školní vzdělávací programy účinné k termínu inspekční činnosti
 6.    Školní řád, účinný k termínu inspekční činnosti
 7.    Organizační a provozní řád školy účinný od 1. září 2021
 8.    Záznamy z pedagogických rad, z jednání metodických orgánů školy, školní roky
       2020/2021 a 2021/2022 k termínu inspekční činnosti
 9.    Školní matrika - stav k termínu inspekční činnosti
10.    Dokumentace k přijímání ke střednímu vzdělávání a k ukončování vzdělává ní
       maturitní zkouškou
11.    Třídní knihy, rozvrhy vyučovacích hodin, školní rok 2021/2022 k termínu inspekční
       činnosti
12.    Personální dokumentace pedagogických pracovníků včetně plánu jejich dalšího
       vzdělávání k datu inspekční činnosti
13.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti, dlouhodobá školní strategie primární prevence
14.    Účetní uzávěrka za rok 2020 a 2021, Závazné ukazatele rozpočtu na rok 2020 a 2021,
       Zúčtování dotací za rok 2020 a 2021, Zpráva o hospodaření a činnosti příspěvkové
       organizace za rok 2020 a 2021 stav k termínu inspekční činnosti
15.    Dokumentace k zajištění bezpečnosti a ochrany zdraví platná ve školním roce
       2021/2022 k datu inspekční činnosti, kniha úrazů žáků
16.    Webové stránky školy https:/www.gymkc.cz
17.    Výroční zpráva o činnosti školy za školní rok 2018/2019, 2019/2020, 2020/2021
18.    Inspekční zpráva čj. ČŠIS-2354/14-S


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



2021/2022                                   6
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Eva Karasová, školní inspektorka,                E. Karasová v.r.
 vedoucí inspekčního týmu
 Mgr. Pavla Vítková, školní inspektorka                 P. Vítková v.r.
 Ing. Vladimíra Hokešová, školní                       V. Hokešová v.r.
 inspektorka
 Mgr. Miroslava Slaninová, školní                      M. Slaninová v.r.
 inspektorka
 Bc. Jana Jungerová, kontrolní pracovnice              J. Jungerová v.r.

V Praze 19. 4. 2022


Datum a podpis ředitele školy potvrzující projednání a převzetí inspekční zprávy

 RNDr. Jiří Kastner                                     J. Kastner v.r.
 ředitel školy

V Dobříši 29. 4. 2022




2021/2022                                   7
