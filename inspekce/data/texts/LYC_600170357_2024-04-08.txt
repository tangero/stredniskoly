                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-422/24-C
                                       Sp. zn. ČŠIC-S-88/24-C


Název                               Střední škola technická a obchodní, Dačice,
                                    Strojírenská 304
Sídlo                               Strojírenská 304, 380 01 Dačice
E-mail                              info@issto.cz
IČO                                 13 503 308
Identifikátor                       600 170 357
Právní forma                        příspěvková organizace
Zastupující                         Ing. Pavel Kopačka
Zřizovatel                          Jihočeský kraj
Místo inspekční činnosti            Strojírenská 304, Dačice
                                    Učňovská 529, Dačice
                                    Vápovská 277, Dačice
Inspekční činnost na místě          8. 4. 2024 − 10. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední škola technická a obchodní, Dačice, Strojírenská 304 v současné době vykonává
činnost střední školy a školní jídelny- výdejny. Škola poskytuje střední vzdělání s maturitní
zkouškou ve čtyřletém oboru vzdělání 23-45-L/01 Mechanik seřizovač a 66-41-L/01
Obchodník, ve dvouletém nástavbovém studiu oboru 64-41-L/51 Podnikání. Obor
26-41-L/01 Mechanik seřizovač umožňuje po ukončení třetího ročníku vykonat závěrečnou
zkoušku s výučním listem z oboru 23-56-H/01 Obráběč kovů a následně ve čtvrtém ročníku
zakončit studium maturitní zkouškou. Střední vzdělání s výučním listem poskytuje škola
ve tříletém oboru 33-56-H/01 Truhlář a 69-51-H/01 Kadeřník, ve zkráceném jednoletém
studiu v oboru 26-51-H/01 Elektrikář. Ke dni inspekční činnosti navštěvovalo školu 188
žáků v 10 třídách.


                         Hodnocení podmínek vzdělávání
Ředitel školy působí ve funkci od roku 2005, spolu s ním vedení školy tvoří zástupce pro
teoretické vzdělávání a zástupce pro praktické vyučování. Koncepční materiály školy jsou
zpracovány na základě závěrů podrobné analýzy současného stavu. Do roku 2025 vedení
školy nastavilo postupné kroky k pozitivním změnám ve vzdělávání i v dalším směřování
školy. Tato opatření jsou nastavena ve všech oblastech vzdělávání, včetně plánování a již
proběhlé realizace dalšího profesního vzdělávání pedagogů, úpravy školních vzdělávac íc h
programů či posílení odborného výcviku. Dlouhodobé i krátkodobé cíle jsou nastaveny
s ohledem na potřeby školy a požadavky pracovního trhu. Již realizované změny vedly
ve školním roce 2022/2023 k otevření oboru Obchodník a k zavedení nového oboru pro
školní rok 2024/2025 – Technické lyceum v souladu s koncepčními záměry zřizovatele.
Způsob řízení školy vychází z jasně stanovené vize školy, z efektivního plánování
jednotlivých kroků, účelného delegování kompetencí a spoluzodpovědnosti všech
zaměstnanců za optimální chod školy. Přenos informací v rámci školy je funkční, využíva ný
elektronický informační systém podporuje rychlou a efektivní komunikaci všech aktérů
vzdělávání. Kontrolní a hospitační činnost je systémově nastavena, četné hospitace vedení
školy poskytují pedagogům adekvátní zpětnou vazbu a umožňují o ni opírat potřebná
opatření. V části sledovaných hodin se již déle prosazovaný záměr vedení vést pedagogy
k efektivnímu využívání aktivizačních metod a forem práce ve výuce projevil.
Pedagogický sbor je stabilní. Vedení školy podporuje úzkou spolupráci pedagogů v rámci
předmětových komisí, též spolupráci učitelů v projektových aktivitách při využití
tandemové výuky. Zatím se tento záměr v hospitovaných hodinách i v hospitačníc h
záznamech vedení projevil v různé míře efektivity a na různé úrovni. V některých
teoretických předmětech se daří využívat více aktivizační metody a formy, částečně
uplatňovat i formativní hodnocení, v odborných předmětech teoretické výuky byly tyto
metody zaznamenány sporadicky. V rámci plánu realizace změn bylo uskutečněno velmi
četné další vzdělávání pedagogů, které sledovalo naplnění deklarovaného strategického
záměru v souladu s potřebami školy i jednotlivců. Pozitivem je spolupráce učitelů
teoretických předmětů s návazností na spolupráci vyučujících odborného výcviku.
Vedení školy rychle a účelně reaguje na technologický vývoj v oborech a na situaci
na pracovním trhu zajištěním optimálních materiálních podmínek a moderního vybavení
v dílnách odborného výcviku i ve výukových učebnách včetně zajištění maximá lní
bezpečnosti žáků i pedagogů, což umožňuje naplňovat vzdělávací cíle školních vzdělávac íc h
programů a připravit žáky na jejich profesní dráhu. Spolupráce s externími partnery
především ve strojírenské oblasti pomáhá tento značně vysoký standard udržovat. Forma
stipendia poskytovaná budoucím zaměstnavatelem posiluje motivaci žáků tohoto oboru
k úspěšnému absolvování studia. V oboru Kadeřník uzpůsobila škola prostory k poskytování
této služby veřejnosti. Škole se daří naplňovat a rozvíjet dlouhodobou spolupráci se
středními a základními školami v regionu i v kraji v rámci projektů a kroužků posilujíc í


                                           2/7
zájem nejen o řemeslnou zručnost a polytechnické vzdělávání. Velkým přínosem je také
několikaletá spolupráce se zahraniční školou v Rakousku, včetně zvýšení motivace žáků
občasným zařazováním konverzačních hodin německého jazyka s rodilým mluvčím. Škola
podporuje ochranu životního prostředí, kromě třídění odpadu ve škole zakoupila
elektromobily, nabídla žákům využití dopravy školním autobusem, neboť se škola nachází
na okraji města.


                          Hodnocení průběhu vzdělávání
Průběh vzdělávání byl sledován v teoretické a praktické výuce na pracovištích školy.
Hospitované hodiny probíhaly v přátelské atmosféře, vyučující byli k žákům vstřícní,
empatičtí, v hodinách vládla vzájemná důvěra. Žáci respektovali nastavená pravidla.
Sledované hodiny byly dobře připravené, v úvodní části byla patrná snaha vyučujících sdělit
vzdělávací cíl nebo téma hodiny. Pedagogové zohledňovali dosavadní znalosti žáků a kladli
důraz na propojení učiva s potřebami praxe. Vzdělávací cíle byly voleny i s ohledem
na maturitní či závěrečnou zkoušku. Z hlediska užití vyučovacích metod a didaktického
pojetí převládala nepříliš aktivizující frontální výuka s řízeným rozhovorem, doplněná
ve většině hodin jen samostatnou prací, kooperativní činnosti, které by podporovaly aktivní
zapojení žáků a rozvíjely jejich spolupráci, byly aplikovány méně často. Učitelé vhodně
vytvářeli prostor pro procvičování a upevňování učiva, v některých případech se odkazovali
na zkušenosti žáků, které účelně doplňovaly prezentaci učitele. Důraz byl také kladen
na rozvoj environmetálního povědomí žáků. Průběžné hodnocení poskytovalo žákům
zpětnou vazbu o aktuální úrovni znalostí, většinou mělo motivační charakter, prvky
formativního hodnocení byly uplatněny v průběhu i v závěrech hodin sporadicky. Podpora
žáků nadaných žáků prostřednictvím diferencovaného zadávání úkolů byla zazname ná na
výjimečně. Často chybějící prostor pro shrnutí cílů žáky v závěru hodin neumožnil
dostatečné zhodnocení proběhlé hodiny i z hlediska vlastního učení a individuálního
pokroku žáka. Žákům jsou poskytovány studijní materiály nejčastěji formou pracovních
listů, celá výuková podpora je sdílena v digitálním prostředí školy, což také rozvíjí a
upevňuje digitální kompetence žáků. Většina hodin byla vedena s podporou digitálníc h
technologií aktivizující žáky v různé míře. Činnosti podporující rozvoj klíčovýc h
kompetencí a kritického myšlení využitím dalších informačních zdrojů byly zazname ná ny
ojediněle.
Odborný výcvik navazoval na teoretickou výuku a poznatky dále rozšiřoval. Žáci pracovali
se zájmem, důsledně dodržovali zásady bezpečnosti a ochrany zdraví. Při samostatném či
společném plnění úkolů rozvíjeli spolupráci, cíleně diskutovali nad řešením praktických
úkolů, uplatňovali získané vědomosti v praxi, což vedlo k podpoře pracovních,
komunikativních a dalších klíčových kompetencí. Vyučující poskytovali žákům potřebnou
zpětnou vazbu v průběhu činností a v závěru hodin, dostatečnou individuální pozornost
věnovali žákům s podpůrnými opatřeními. Účelné zhodnocení aktivit a úkolů bylo
prováděno na začátku následující praktické výuky, kdy žáci shrnuli a vyhodnotili svoji práci
a došlo k rozdělení dalších dílčích úkolů. Pozitivním faktorem je vytvoření společných
skupin prvních a druhých ročníků, kde dochází k vrstevnickému učení a podpoře spolupráce
a vzájemné komunikace. Součástí praktického vyučování je i příprava na různé profesní
soutěže žáků.




                                            3/7
                         Hodnocení výsledků vzdělávání
Úroveň individuálních i skupinových výsledků vzdělávání žáků v průběhu studia zjišťuj í
vyučující pomocí standardních hodnotících nástrojů, využíváno je především písemné
a ústní zkoušení. Vhodným nástrojem je také motivační hodnocení v hodinách. Hodnocení
výsledků vzdělávání je zaměřeno zejména na znalosti žáků a propojení teoretické a praktické
výuky. Výsledky vzdělávání žáků jsou pravidelně sledovány vedením školy na úrovni tříd
a jednotlivců v rámci jednání rozšířeného vedení školy a pedagogické rady, souhrnné
výsledky jsou také projednávány v předmětových komisích. Přínosné je, že přehledy
klasifikace výsledků vzdělávání jednotlivých tříd a předmětů a podklady třídních učitelů
obsahují zpravidla záznamy o příčinách školního neúspěchu i o některých přijatých
opatřeních, která vedou ke konkrétním postupům nebo eliminaci problému.
Výsledky vzdělávání žáků v jednotlivých vyučovacích předmětech nevykazují závažné
vzájemné odchylky. Pozitivním opatřením je systematické trojí testování nanečisto pro žáky
posledních ročníků. Výsledky testů jsou porovnávány s výsledky v průběhu studia,
analyzovány a je poskytována cílená pomoc formou doučování nebo individuá lní
konzultace. Tento postup významně napomáhá úspěšnosti žáků při maturitníc h
i závěrečných zkouškách. Např. hrubá neúspěšnost žáků školy při maturitních zkouškách
v roce 2023 je ve srovnání s danou skupinou oborů za celou Českou republiku význa mně
lepší (obor vzdělání Podnikání v denní formě v ČR činí 32,5 %, škola dosáhla hrubé
neúspěšnosti 5 %; Mechanik seřizovač v ČR 18,2 %, škola 7,1 %, přičemž se jedná
o jednoho žáka). Prokazatelně dobrou úroveň dosažených odborných kompetencí prokazují
žáci v oborech vzdělání s výučním listem svými pracemi k závěrečné zkoušce.
Škole se daří zvládat míru absence žáků účinnými opatřeními, a to zejména bezodkladným
řešením s žákem nebo zákonnými zástupci. Zařazováním preventivních programů do výuky,
pořádáním adaptačních kurzů či přizváním externího odborníka škola úspěšně předchází
rizikovému chování žáků. Školní poradenské pracoviště poskytuje potřebnou podporu všem
aktérům, úzce spolupracuje s vyučujícími, žáky a asistentkou pedagoga. Výchovná
a kázeňská opatření jsou udělována v souladu se školním řádem, možnosti udělovat
pochvaly žákům jsou však využívány méně často. Vedení školy považuje za důležito u
zpětnou vazbu o kvalitě poskytovaného vzdělávání informace od absolventů o jejich další
vzdělávací nebo profesní dráze. Většina absolventů se uplatňuje přímo v praxi, menší počet
žáků pokračuje i studiem na vysoké škole.
Žáci jsou motivování k účasti na odborně zaměřených soutěžích. V aktuálním školním roce
se umístili dva žáci v regionálním kole soutěže KOVO Junior na 1. a 2. místě, v celostátním
kole pak jeden z nich na 6. místě. Úspěšní byli i žáci oboru vzdělání Truhlář v loňském
školním roce, kde žák školy zvítězil v kole regionálním, v celorepublikovém kole
Mistrovství České republiky v oboru Truhlář se umístil na 9. místě.
Úspěchy žáků jsou prezentovány ve výroční zprávě a na webu či instagramu školy, ve škole
však chybí prostor pro prezentaci diplomů a ocenění nebo ukázky zdařilých výrobků.


                                        Závěry
Vývoj školy
– Pokračuje postupná realizace změn definovaných v koncepci školy v přechodném období
  2022–2025 v souladu s nastavenou strategií MŠMT 2030+ včetně zvyšování odbornosti
  pedagogů v dalším profesním vzdělávání.


                                           4/7
– Ve školním roce 2022/2023 byl otevřen nový maturitní obor vzdělání Obchodník.
– Byly vytvořeny nadstandardní materiální podmínky i ve vztahu k přijímacímu řízení
  a otevření dalšího nového maturitního oboru Technické lyceum pro školní rok 2024/2025.
– Škola vybudovala příjemné a bezpečné prostředí pro žáky.
Silné stránky
– Úzká spolupráce se smluvními partnery napomáhá k udržení moderních trendů v odborné
  výuce, dlouholetá spolupráce se základními školami v kraji a zahraniční školou podporuje
  výměnu zkušeností a rozvoj osobnostních, sociálních a komunikativních kompetencí
  žáků. (1.5)
– Efektivní řízení školy vede k souladu úrovně vzdělávání školy se směřováním středního
  odborného vzdělávání a s technologickým vývojem oborů, nadstandardní materiá lní
  podmínky v realizovaných oborech napomáhají ke kvalitní profesní přípravě žáků. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vyučující nevěnují v hodinách teoretické výuky dostatečnou pozornost formativnímu
  hodnocení a diferenciaci zadávaných úkolů s ohledem na maximální rozvoj potenciálu
  jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Uplatňovat cíleně aktivizační formy a metody ve výuce.
– Systematicky zařazovat formativní hodnocení a využívat jeho potenciál.
– Zacílit výuku na diferencované úkoly a aktivity zohledňující nadání žáků.
– Prezentovat úspěchy žáků i v prostorách školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. ledna 2024 vydané Jihočeským krajem
 2.   Jmenování do funkce ředitele školy vydané Jihočeským krajem dne 10. 1. 2005
      s účinností od 1. 2. 2005




                                            5/7
 3.   Jmenování na vedoucí pracovní místo ředitele školy vydané Jihočeským krajem dne
      8. 6. 2018 s účinností od 1. 8. 2018
 4.   Rozhodnutí MŠMT vydané dne 7. 2. 2019 ve věci návrhu na zápis změny v údajích
      vedených v rejstříku škol a školských zařízení (do školského rejstříku se zapisuje
      obor: 66-41-L/01 Obchodník a dobíhající obor: 63-41-M/01 Ekonomika a podnikání)
      č. j. MSMT-38578/2018-2 s účinností od 1. 9. 2019
 5.   Rozhodnutí MŠMT vydané dne 23. 1. 2024 ve věci návrhu na zápis změny v údajích
      vedených v rejstříku škol a školských zařízení (do školského rejstříku se zapisuje
      obor: 78-42-M/01 Technické lyceum a provádí se výmaz ze školského rejstříku
      oboru: 23-43-L/51 Provozní technika) č. j. MSMT-27398/2023-10 s účinností od
      1. 9. 2024
 6.   Smlouva o zajištění stravování uzavřená se Středním odborným učiliš tě m
      zemědělským a služeb, Dačice, nám. Republiky 86 dne 29. 10. 2010
 7.   Výpis z rejstříku škol a školských zařízení k datu inspekční činnosti
 8.   Školní řád platný od 19. 11. 2020
 9.   Vnitřní řád školní jídelny- výdejny s platností od 2. 1. 2024
10.   Školní vzdělávací programy pro obory vzdělání 66-41-L/01 Obchodník, 23-45-L/01
      Mechanik seřizovač, učební obory s maturitní zkouškou, 64-41-L/51 Podnikání,
      nástavbové studium zakončené maturitní zkouškou, 33-56-H/01 Truhlář, 26-51-H/01
      Elektrikář, 69-51-H/01 Kadeřník, zakončené výučním listem platné pro školní rok
      2023/2024
11.   Výroční zpráva o činnosti školy ve školním roce 2022/2023
12.   Školní matrika
13.   Třídní knihy školní rok 2022/2023 a 2023/2024
14.   Rozvrh hodin pro školní rok 2023/2024
15.   Zápisy z jednání pedagogické rady školní rok 2022/2023 a 2023/2024
16.   Zápisy z jednání metodické komise ve školním roce 2022/2023, 2023/2024
17.   Zápisy z jednání výchovné komise ve školním roce 2022/2023, 2023/2024
18.   Smlouvy s firmami o zajištění výuky odborné praxe
19.   Plán rozvoje školy na školní roky 2022 – 2025
20.   Plán řízení změny v průběhu vzdělávání září 2022 – srpen 2025
21.   Záznamy z hospitační činnosti školy
22.   Dokumentace školního poradenského pracoviště
23.   Dokumentace týkající se závěrečné zkoušky školní rok 2022/2023
24.   Správní řízení školní rok 2022/2023, 2023/2024
25.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
26.   Dokumentace týkající se oblasti bezpečnosti a ochrany zdraví včetně knihy úrazů
27.   Ekonomická dokumentace školy


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné


                                          6/7
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PaedDr. Martina Baarová, školní inspektorka, vedoucí inspekčního týmu
 Bc. Vladimír Štipl, kontrolní pracovník
 Mgr. Lenka Petrová, školní inspektorka
 Mgr. Jana Cipínová, školní inspektorka
29. 4. 2024




                                         7/7
