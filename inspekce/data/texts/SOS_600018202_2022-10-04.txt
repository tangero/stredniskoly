                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1033/22-Z


Název                               Střední škola zemědělská a přírodovědná
                                    Rožnov pod Radhoštěm
Sídlo                               nábřeží Dukelských hrdinů 570,
                                    756 61 Rožnov pod Radhoštěm
E-mail                              info@szesro.cz
IČO                                 00843547
Identifikátor                       600018202
Právní forma                        Příspěvková organizace
Zastupující                         Ing. Jaroslav Mandula
Zřizovatel                          Zlínský kraj
Místo inspekční činnosti            nábřeží Dukelských hrdinů 570, Zemědělská 500
                                    a Tylovice 1822, 756 61 Rožnov pod Radhoštěm
Termín inspekční činnosti           4. 10. 2022 − 7. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) a odst. 6 zákona č. 561/2004 Sb., o předškolním, základním,
středním, vyšším, odborném a jiném vzdělávání (školský zákon), ve znění pozdějších
předpisů, za období od poslední inspekční činnosti.




2022/2023                                            1
                                    Charakteristika
Střední škola zemědělská a přírodovědná Rožnov pod Radhoštěm je právnickou osobou
zřízenou Zlínským krajem, tř. T. Bati 21, 761 90 Zlín. Právnická osoba vykonává činnost
střední školy (dále „škola“), domova mládeže, školní jídelny a školního hospodářství. Škola
poskytuje střední vzdělání v denní formě zakončené maturitní zkouškou v oborech vzdělání
16-01-M/01 Ekologie a životní prostředí a 41-41-M/01 Agropodnikání a střední vzdělání
zakončené závěrečnou zkouškou v oboru vzdělání 41-51-H/01 Zemědělec - farmář.
V průběhu sledovaného období měl počet žáků stoupající tendenci u všech vyučovanýc h
oborů vzdělání. Ve školním roce 2022/2023 se k datu inspekce ve škole vzdělávalo 278 žáků
v 11 třídách. Žáky se speciálními vzdělávacími potřebami (dále „SVP“) škola
identifikovala, v době inspekce vzdělávala 34 těchto žáků, kterým byla poskytována
podpůrná opatření 1. - 3. stupně. Ve škole se vzdělávala také 1 žákyně s odlišným mateřským
jazykem.
V rámci podpory vybraných učebních oborů ve Zlínském kraji byly žákům oboru vzdělání
Zemědělec - farmář vyplaceny finanční prostředky z rozpočtu Zlínského kraje.
Součástí školy je také školní hospodářství s pozemky nacházející se za městem a domov
mládeže s kapacitou 101 lůžek, který je v blízkosti areálu školy. Ubytovaným žákům
poskytuje ubytovací služby, výchovně-vzdělávací a zájmovou činnost, zajištuje celodenní
stravování.


                         Hodnocení podmínek vzdělávání
Škola má srozumitelně nastavenou vizi, ve které jsou jasně rozčleněny hlavní oblasti
vzdělávání a nastíněn rozvoj jednotlivých oborů vzdělání. Vytyčené cíle jsou v souladu
se zásadami vzdělávání a s přípravou žáků na jejich navazující vysokoškolské studium, nebo
na uplatnění v profesní praxi. Vize a cíle jsou stanoveny s otevřeností k trendům v odborném
vzdělávání a jsou v souladu s rozvojovými dokumenty zřizovatele. Ředitel školy však
o strategických záměrech nedostatečně komunikuje s vedením a pedagogy školy, tudíž část
z nich není ztotožněna s některými cíli a záměry, které následně nejsou naplňová ny.
Stanovené hlavní koncepční záměry se škole daří postupně plnit pouze v zajištění kvalitního
materiálního zázemí školy a ve zvýšeném zájmu uchazečů o všechny tři vyučované obory
vzdělání. Škole se nedaří vytvořit stabilní, optimální, spolupracující pedagogický sbor.
Vedení školy nesprávně nastavilo organizaci praktického vyučování, nevěnovalo patřičnou
pozornost výuce, v níž absentovalo využití pestrých vzdělávacích strategií, realizo va ná
opatření neumožnila udržet kvalitní výsledky ve vzdělávání a přijímaná opatření dostatečně
nemotivovala žáky s obtížemi ve vzdělávání k zapojení se do nich.
Ve škole nebyl nastaven systém jednotného řízení, který by měl jasnou organizační strukturu
s účelně vymezenými kompetencemi jednotlivých členů vedení. Nedostatečná spolupráce
ředitele školy a členů vedení školy byla příčinou toho, že jednotlivé úseky a pracoviště školy
nedostávaly pravidelnou zpětnou vazbu ke kvalitě jejich práce. Nebyla zajištěna účinná
kontrolní a hospitační činnost, jež by ukazovala příležitosti a směry ke zkvalitně ní
vzdělávacího procesu. Práci předmětových komisí nebyla ze strany ředitele a vedení školy
věnována patřičná pozornost, proto byla jejich činnost spíše formální a jenom evidujíc í
výsledky vzdělávání žáků. Škola vytvářela vhodné příležitosti pro vzájemnou spolupráci
pedagogů se zákonnými zástupci žáků i rodiči žáků zletilých a reagovala na vznik lé
problémy s různou mírou účinnosti.
Vedení školy prokázalo trvalou snahu zajistit výuku odborně kvalifikovanými učiteli, ale
z důvodu vysoké fluktuace vyučujících a potřeby zajistit výuku především odborných


2022/2023                                     2
předmětů a praktické výuky škola zaměstnávala učitele bez potřebných odborných
předpokladů především bez pedagogického vzdělání. Vedení školy se v dostatečné míře
nezabývalo profesním rozvojem pedagogického sboru. Další vzdělávání pedagogickýc h
pracovníků nebylo směřováno na problematiku aktivizačních metod a forem výuky,
implementaci prvků formativního hodnocení a na diferenciaci ve výuce. Pedagogové se
v omezené míře účastnili vzdělávacích akcí na rozšíření odborných znalostí, případně
na oblast výchovného poradenství. Začínajícím učitelům nebyla poskytnuta systémová
podpora v rámci adaptačního procesu, nabídnuty byly pouze konzultace s vedením školy,
případně kolegy.
Škola má pro svoji činnost střední školy, domova mládeže a školní jídelny potřebné
materiální podmínky. Vedení školy se soustředilo na jejich zkvalitnění a aktivně vyhledá va lo
příležitosti k získání potřebných finančních zdrojů. Kromě zkvalitnění materiálníc h
podmínek škola účelně využila mimorozpočtové zdroje k realizaci nadstandardních aktivit
přínosných pro propojení výuky s praxí a na vzdělávání zaměřené na eliminaci neúspěchu
žáků. Postupně jsou opravovány nemovitosti a rekonstruovány prostory pro teoretickou
výuku. Úroveň vybavení učebními pomůckami a informačními a komunikač ními
technologiemi škola průběžně zvyšovala, možnosti jejich využití ve výuce jsou pro potřeby
školy vyhovující. Pro praktickou výuku byly k dispozici vybavené dílny a botanická
zahrada, pořizována byla profesionální zemědělská technika potřebná pro odbornou přípravu
žáků, aby byla výuka přiblížena praxi zemědělských podniků. Velmi přínosná pro odbornou
přípravu je činnost školního hospodářství, které je rozvíjeno pro potřeby výuky. Zde mají
žáci možnost praktické výuky v reálných podmínkách zemědělského hospodaření a chovu
zvířat, o které je pečováno v souladu se zákony o veterinární péči a chovatelskými
povinnostmi. Bez získaných dotačních titulů by nebylo možné realizovat zemědělskou
produkci a přiblížit žákům realitu každodenních činností v péči o hospodářská zvířata.
Vzdělávání probíhalo podle školních vzdělávacích programů (dále „ŠVP“), se kterými
aktivně pracovala jenom část pedagogů. Na inovaci nově vydaných vzdělávacích programů
se v dostatečné míře nepodíleli členové vedení školy, ani předsedové předmětových komisí,
což se projevilo v rozdílné úrovni zpracování jednotlivých oblastí.
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí. Všechny potřebné informace potenciální uchazeči i široká veřejnost našli
na webových stránkách školy, kde však byly uveřejněny také mnohé již neaktuální
dokumenty školy.
Poradenské služby ve škole byly zabezpečovány výchovnou poradkyní a metodičkou
prevence, které informovaly o podpůrných opatřeních jednotlivých žáků třídní učitele.
Žákům se speciálními vzdělávacími potřebami byla poskytována spíše formální pomoc
v rámci příslušného stupně podpůrného opatření v konkrétních předmětech. Jednotlivé
preventivní aktivity a programy organizované školou přispívaly k vytváření soudržnosti
třídních kolektivů a příznivého žákovského klimatu školy.
Škola vytvářela dobré podmínky pro spolupráci s partnery ve prospěch žáků. Vzhlede m
k protiepidemiologickým opatřením škola omezila část styků s drobnými farmáři z důvodů
obav o zavlečení infekce. Nadále rozvíjí spolupráci s menším počtem sociálních partnerů
profesně zaměřených na vyučované obory vzdělání ve škole. Spolupráce je zaměřena
na praktické vyučování a odborný výcvik v návaznosti na nové trendy a měnící se podmínky
v zemědělství. Žáci se zde seznamují s běžným provozem a každodenními úkoly, které musí
plnit zaměstnanci v zemědělství a agropodnikání a se kterými se nesetkají při výuce
v prostorách školního hospodářství. Navázaná spolupráce se zemědělskými školami v České


2022/2023                                     3
a Slovenské republice umožňuje žákům porovnávat svoje dovednosti jak ve sportovních
disciplínách, tak i v disciplíně odborné. Členství školy ve spolcích a svazech zaměřenýc h
na zemědělství, chov a ekologii přináší škole aktuální informace a poznatky z odborné praxe.
Možnost lepší orientace v oborech navazujících na vzdělávání nabízí žákům spolupráce
s vysokými školami zaměřenými na agropodnikání, ekologii a přírodní vědy.
K zajištění bezpečnosti a ochrany zdraví byli žáci průběžně upozorňováni na bezpečnostní
rizika a poučováni o bezpečném chování při jednotlivých činnostech. Přestože vedení školy
stanovilo řadu opatření k prevenci rizik, která byla vyhodnocována, nedostatečně bylo
vyhodnoceno riziko vzniku úrazu z důvodu nerovností asfaltového povrchu pozemku před
školou.
Školské ubytovací zařízení poskytuje všem ubytovaným žákům dostačující prostory pro
přípravu na vyučování. Pravidelné i jednorázové činnosti umožňují plnohodnotné využití
volného času při respektování zásad dobrovolnosti a individuálního přístupu. Školní
vzdělávací program domova mládeže sice účelně rozpracovává výchovné a vzdělávac í
strategie v návaznosti na rozvoj klíčových kompetencí, avšak týdenní programy výchovné
skupiny neobsahují konkrétní činnosti, které by u žáků vytvářely návyky k samostatnému
učení a vedly ke kvalitní přípravě na vyučování především v případě neprospívajících žáků.
Škola poskytuje žákům kvalitní služby školního stravování ve školní jídelně.


                          Hodnocení průběhu vzdělávání
V průběhu inspekční činnosti byla sledována výuka ve všech třech vyučovaných oborech
vzdělání a průřezově ve všech čtyřech ročnících maturitních oborů vzdělání a třech ročnících
tříletého oboru vzdělání.
Sledovaná výuka všeoběcně-vzdělávacích předmětů měla velmi odlišnou úroveň. Ve všech
sledovaných vyučovacích hodinách převažovala neformální a otevřená komunikace mezi
žáky a učiteli a žáci byli správně vedeni k dodržování odborné terminologie. Avšak
ve většině sledovaných hodin převládal frontální způsob výuky doplněný řízeným
rozhovorem a samostatnou prací žáků s ojedinělým zařazením aktivizujících metod, což
nebylo dostatečně efektivní pro rozvoj studijního potenciálu žáků. Chybělo jasné stanovení
cílů výuky, v malé míře byly zařazovány metody a formy podporující aktivní zapojení žáků
do činností a učení. Žáci v hodinách nedostávali dostatek příležitostí k rozvoji svých
schopností a pouze sporadicky se dařilo navodit u žáků cílenou diskusi k zadanému úkolu
v rámci řešení problému. Ojediněle byli žáci vedeni k efektivní spolupráci při řešení
učebních úloh. Využití digitální techniky nebylo pro žáky mnohdy přínosné, neboť sloužilo
pouze jako zdroj informací, které si žáci opisovali do sešitů bez jejich následného aktivního
zapojení do činností. Výuka postrádala žákovské aktivity spojené s využíváním různých
informačních zdrojů a následné vyhodnocování a posuzování možných alternativ řešení
úkolů. Chyběla nabídka možnosti výběru z úloh odlišné kognitivní náročnosti. Ve většině
sledované výuky byla absence efektivního závěru zaměřeného na shrnutí a upevnění
poznatků a získání zpětné vazby o znalostech a dovednostech žáků dosažených v průběhu
výuky.
Pouze ojediněle se dařilo ve sledovaných hodinách žáky dobře motivovat využitím pestrých
výukových metod k aktivnímu zapojování do vzdělávacího procesu. Výuka založená
na práci žáků ve dvojici efektivně podporovala upevnění a procvičení si učiva. Čas v těchto
vyučovacích hodinách byl využit bez zbytečných prodlev a efektivně pro rozvoj znalostí
a dovedností žáků.



2022/2023                                    4
Výuka odborných předmětů měla obdobný charakter jako výuka všeobecně-vzděláva c íc h
předmětů. Pedagogy volené formy a metody nedostatečně reflektovaly potřeby žáků, kteří
byli v malé míře aktivně zapojováni do procesu učení. Organizace vyučovacích hodin
neposkytovala žákům s rozdílnými znalostmi a dovednostmi možnost osvojování či
procvičování probíraného učiva prostřednictvím jeho promyšlené diferenciace. Pouze
ojediněle byly v odborných předmětech voleny vhodné metody a formy výuky, při kterých
žáci samostatně vyhledávali informace, se kterými dále pracovali. V závěru sledované výuky
bylo efektivně využito shrnutí k upevnění poznatků a získání zpětné vazby o dosažených
znalostech a dovednostech žáků.
Výuka praktického vyučování probíhala jak na pracovištích smluvních partnerů pod
vedením instruktorů, tak i ve školním hospodářství. Praktické vyučování vhodně navazova lo
na teoretické předměty, vycházelo z očekávaných dovedností uvedených ve ŠVP,
seznamovalo žáky s moderními stroji i technologiemi a cíleně rozvíjelo jejich pracovní
postoje a odpovídající klíčové kompetence. Žáci pracovali se zájmem, zodpovědně plnili
stanovené úkoly, respektovali nastavená pravidla včetně dodržování zásad bezpečnosti práce
a dokázali cíleně diskutovat k zadaným úkolům. V průběhu praktického vyučování mezi
sebou spolupracovali a dokázali samostatně využít již nabytých znalostí a vědomostí.
Organizační formy výuky byly využity účelně a přispěly k dosažení stanoveného cíle
vyučovacího dne.


                         Hodnocení výsledků vzdělávání
Škola pravidelně sleduje úspěšnost žáků ve vzdělávání. Pro zjišťování žákovských výsledků
vzdělávání využívá průběžné ověřování žákovských znalostí a dovedností ve výuce. Do
externího testování se škola zapojovala jen v minimální míře, ve školním roce 2017/2018
dosáhli žáci 2. ročníků ve čtenářské gramotnosti slabých výsledků ve srovnání
s celorepublikovými výsledky stejně starých žáků.
Pedagogičtí pracovníci v průběhu školního roku sledovali a zaznamenávali průběžné
výsledky vzdělávání jednotlivých žáků. Sumarizované výsledky dále nevyhodnocova li.
Zákonní zástupci žáků byli průběžně informováni o prospěchu na třídních schůzkách
i pomocí webového informačního systému.
Škola sice vyhodnocuje výsledky žáků s potřebou podpůrných opatření pro školská
poradenská zařízení, ale dále s nimi efektivně nepracuje. Spolupráce mezi školním
poradenským pracovištěm a jednotlivými vyučujícími měla spíše formální charakter
a vyznačovala se nesystematičností, avšak průběžná spolupráce vychovatelů s pedagogy
školy v oblasti sociálně preventivní přispívala k účinnému předcházení výchovnýc h
problémů ubytovaných žáků. Systém podpory poskytované žákům ohroženým školním
neúspěchem neměla škola dostatečně nastavený, žáci v menší míře využíva li
doučování.Celkové výsledky maturitní zkoušky ve školních letech 2018/2019 – 2020/2021
vykazovaly zhoršující se úroveň. Zatímco v roce 2019 byly celkové výsledky i výsledky ve
společné části maturitní zkoušky lepší než u žáků ostatních škol ve stejné skupině oborů
za celou ČR, v roce 2021 byly celkové výsledy i výsledky ve společné a profilové části
maturitní zkoušky horší než výsledky žáků ostatních škol ve stejné skupině oborů v rámci
celé ČR. Výsledky žáků oboru Ekologie a životní prostředí jsou výrazně lepší než výsledky
žáků oboru Agropodnikání. Žáci oboru Ekologie a životní prostředí byli všichni úspěšní
v profilové části MZ v posledních třech školních letech (včetně roku 2022), naopak
v každém výše uvedeném školním roce bylo několik žáků oboru Agropodnikání u profilo vé
části maturitní zkoušky (dále „MZ“) neúspěšných. Ve společné části MZ došlo však i u žáků
oboru Ekologie a životní prostředí k mírnému zhoršení, vyskytli se neúspěšní žáci


2022/2023                                   5
v matematice i v anglickém jazyce. U oboru Agropodnikání jsou výsledky společné části
MZ výrazně horší a v posledních třech letech se počet neprospívajících žáků ještě mírně
zvyšoval v matematice i v českém jazyce.
Celkové výsledky závěrečných zkoušek učebního oboru v řádném termínu měly dobrou
úroveň. Ve školních letech 2019/2020, 2020/2021 a 2021/2022 neuspěli 3 žáci z celkového
počtu 73 žáků konajících tuto zkoušku. Zlepšující se trend se projevil ve školním roce
2021/2022, kdy všichni žáci konající závěrečnou zkoušku uspěli, avšak počet žáků, kteří
vykonali závěrečnou zkoušku s vyznamenáním, se výrazně snížil až na jednoho jedince.
Maturitní výsledky i výsledky závěrečných zkoušek vedení školy sledovalo a evidovalo. Pro
zlepšení žákovských výsledků vedení školy nepřijalo dostatečná opatření, která by účinně
pomáhala žákům při přípravě na maturitní a závěrečnou zkoušku. Realizovaná opatření
spočívající v zavedení volitelného semináře z matematiky a konverzace v anglickém jazyce
a v doučování nebyla efektivní a vedení školy, ani pedagogové nedokázali některé žáky
vhodně motivovat k účasti v něm.
Žáci se pravidelně zapojovali do vědomostních a dovednostních soutěží zaměřenýc h
na biologii, ekologii a zemědělství, ve kterých dosahovali velmi dobrých výsledků jak
na regionální, tak i celostátní úrovni. Ve školním roce 2021/2022 se ve vyšších kolech
soutěží neumístili.


                                        Závěry
Vývoj školy
- Zvyšující se počet žáků ve všech vzdělávaných oborech středního vzdělání.
- Zkvalitnění materiálně-technických podmínek vzdělávání především pro odbornou
  přípravu žáků.
Silné stránky
- Kvalitní materiální zázemí, které umožňuje velmi dobré podmínky pro výuku praktického
  vyučování.
- Získávání mimorozpočtových finančních zdrojů a jejich efektivní využití ve prospěch
  žáků v teoretické i praktické výuce.
- Spolupráce s vnějšími partnery účelně podporovala získávání poznatků ze zemědělské
  praxe.
Slabé stránky a/nebo příležitosti ke zlepšení
- Absence jednotného a vzájemně provázaného systému řízení školy s jasnými pravidly
  a kvalitní zpětnou vazbou.
- Nedostatečná komunikace ředitele školy jak s užším vedením školy, tak i s ostatními
  pedagogickými pracovníky školy.
- Při organizaci dalšího vzdělávání pedagogických pracovníků školy nebylo v dostatečné
  míře přihlédnuto k nutnosti vzdělávání v oblasti forem a metod výuky.
- Nedostatečně nastavený systém podpory začínajících pedagogů.
- V důsledku častých změn ve složení pedagogického sboru přetrvává stav, kdy část učitelů
  je bez pedagogického vzdělání. Pouze menší část pedagogů vzájemně spolupracuje, což
  má dopad na sníženou kvalitu vzdělávání žáků.


2022/2023                                  6
- Nedostatečná pestrost vzdělávacích strategií, absence zařazování diferencovaných úloh,
  práce s různými zdroji informací, formativního hodnocení, rozvoje schopnosti žáků
  provádět vlastní a vzájemné hodnocení.
- Nedostatečná práce s výsledky vzdělávání včetně pravidelného vyhodnocování účinnos ti
  přijatých opatření.
- Nedostatečně nastavený systém vzájemného oboustranného přenosu informací mezi
  výchovnou poradkyní a ostatními pedagogickými pracovníky (třídní učitel, učitel, učitel
  odborného výcviku).
- Realizované aktivity týdenního programu výchovné skupiny v domově mládeže
  neposkytují žákům příležitosti k vytváření návyků pro samostatné učení a zkvalitňo vá ní
  přípravy na vyučování.
Doporučení pro zlepšení činnosti školy.
- Nastavit funkční systém jednotného, provázaného řízení školy.
- Zaměřit se na pravidelnou komunikaci ředitele a užšího vedení školy, vedení školy
  a ostatních pedagogických pracovníků. Cíleně vést oboustranně prospěšnou diskuzi nad
  všemi kurikulárními a koncepčními dokumenty školy.
- Věnovat patřičnou pozornost dalšímu vzdělávání pedagogických pracovníků, výběru
  vzdělávacích aktivit s důrazem na aktivizační metody výuky, které umožní žákům
  intenzivnější zapojení do výuky.
- Nastavit účinný systém podpory začínajícím pedagogům včetně odborníků z praxe
  doplňujících si pedagogické vzdělání.
- Kontrolní a hospitační systém nastavit tak, aby pravidelně reflektoval vyučovací proces
  se zaměřením na využívané formy a metody, práci se zdroji informací, využívání úloh
  různé kognitivní úrovně, individuální přístup k žákům a rozvoj vlastního i vzájemné ho
  hodnocení. Dávat pedagogům kvalitní zpětnou vazbu k jejich výuce, která jim přinese
  podněty ke zlepšení vzdělávacího procesu.
- Provádět důsledné vyhodnocování vzdělávacích výsledků žáků a přijímat opatření,
  jejichž účinnost bude pravidelně hodnocena.
- Nastavit funkční systém oboustranného přenosu informací mezi výchovnou poradkyní,
  třídními učiteli a ostatními pedagogy.
- Činnost domova mládeže více zaměřit na soustavnou podporu žáků s rizikem školního
  neúspěchu.




2022/2023                                   7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e-
podatelnu csi.z@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Střední zemědělské školy, Rožnov pod Radhoštěm, nábř.
       Dukelských hrdinů 570 čj.1142/2001/ŠK ze dne 12. 9. 2001 s účinností od 1. 7. 2001,
       vydaná Zlínským krajem ve znění dodatků č. 1 až 16 ze dne 2. 5. 2022
 2.    Výpis správního řízení vydaný MŠMT č. j. MSMT-24728/2017-2 s platností od
       11. 9. 2017
 3.    Povolení výjimky z počtu žáků ve třídě pro školní rok 2022/2023 vydané Krajským
       úřadem Zlínského kraje č. j. KUZL 40409/2022
 4.    Jmenování ředitele školy č. j. KUZL 36858/2017 s účinností od 1. 9. 2017
 5.    Školní řád platný od 1. 9. 2015
 6.    Školní vzdělávací program oboru vzdělání 16-01-M/01 Ekologie a životní prostředí,
       41-41-M/01 Agropodnikání a oboru vzdělání 41-51-H/01 Zemědělec – farmář platné
       od 1. 9. 2022 a verze platné od 1. 9. 2012, 1. 9. 2015 a 2. 9. 2013 počínaje prvním
       ročníkem
 7.    Školní matrika vedená v elektronické podobě ve školním roce 2020/2021, 2021/2022
       a 2022/2023 k datu inspekce
 8.    Zápisy z pedagogických rad ve školním roce 2019/2020, 2021/2021, 2021/2022
       a 2022/2023 k datu inspekce
 9.    Zápisy předmětových komisí za školní rok 2020/2021, 2021/2022 a 2022/2023 k datu
       inspekce
10.    Třídní knihy a třídní výkazy za školní rok 2021/2022 a 2022/2023 k datu inspekce
11.    Přehled prospěchu jednotlivých tříd ve školním roce 2019/2020, 2020/2021
       a 2021/2022
12.    Výsledky maturitních a závěrečných zkoušek ve školním roce 2018/2019, 2019/2020,
       2020/2021 a 2021/2022
13.    Hospitační záznamy za školní rok 2020/2021, 2021/2022 a 2022/2023 k datu inspekce
14.    Výroční zpráva o činnosti školy ve školním roce 2018/2019, 2019/2020 a 2020/2021
15.    Rozvrh vyučovacích hodin ve školním roce 2022/2023 k datu inspekce
16.    Plány činnosti výchovného poradce a školního metodika prevence pro školní rok
       2021/2022 a 2022/2023
17.    Dokumentace žáků se speciálními vzdělávacími potřebami ve školním roce
       2020/2021, 2021/2022 a 2022/2023 k datu inspekce
18.    Minimální preventivní program pro školní rok 2021/2022 a 2022/2023




2022/2023                                   8
19.    Doklady o přijímání ke vzdělávání na školní rok 2021/2022 a 2022/2023 k datu
       inspekce
20.    Doklady o dosaženém vzdělání pedagogických pracovníků (vzorek) ve školním roce
       2022/2023 k datu inspekce
21.    Školní vzdělávací program pro Domov mládeže, platný ve školním roce 2022/2023
22.    Vnitřní řád pro Domov mládeže, platný od 1. 9. 2019
23.    Deníky výchovné skupiny pro školní rok 2022/2023 k datu inspekce
24.    Smlouvy o zajištění odborné praxe (vzorek) ve školním roce 2021/2022 a 2022/2023
       k datu inspekce
25.    Organizace praktického vyučování, rozdělení učebně výrobních skupin ve školním
       roce 2022/2023 k datu inspekce
26.    Dokumentace k zajištění podmínek bezpečnosti a zdraví žáků ve školním roce
       2022/2023 k datu inspekce
27.    Plán první pomoci, Traumatologický plán platný od 1. 4. 2017
28.    Dokumentace ke zajištění školního stravování ve školním roce 2021/2022 a ve
       školním roce 2022/2023 k datu inspekce
29.    Podklady k vyhodnocení příjmů a výdajů školy za rok 2021 a 2022 k datu inspekce




2022/2023                                  9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.
Složení inspekčního týmu a datum vyhotovení inspekční zprávy
Titul, jméno, příjmení, funkce
 Mgr. Jana Zámečníková, školní
 inspektorka, vedoucí inspekčního týmu               Jana Zámečníková v. r.

 PhDr. Josef Hitmár, školní inspektor
                                                        Josef Hitmár v. r.

 Ing. Zuzana Mücková, školní inspektorka
                                                     Zuzana Mücková v. r.
 Mgr. Zuzana Tydlačková, školní
 inspektorka                                        Zuzana Tydlačková v. r.

 Mgr. Radovan Zicháček, školní inspektor
                                                     Radovan Zicháček v. r.
 Ing. Anna Zámečníková, kontrolní
 pracovnice                                         Anna Zámečníková v. r.
 Ing. Soňa Froňková, Ph.D., odborník pro
 zemědělské obory                                     Soňa Froňková v. r.
 MVDr. Libor Kufa, odborník na
 veterinární lékařství                                  Libor Kufa v. r.



Ve Zlíně 31. října 2022

Datum a podpis ředitele školy potvrzující projednání a převzetí inspekční zprávy

 Ing. Jaroslav Mandula
 ředitel školy
                                                     Jaroslav Mandula v. r.
Ve Vsetíně 7. listopadu 2022




2022/2023                                  10
