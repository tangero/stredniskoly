                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-950/21-M


Název                               Obchodní akademie, Prostějov, Palackého 18
Sídlo                               Palackého 18, 796 01 Prostějov
E-mail                              podatelna@oapv.cz
IČ                                  47 922 117
Identifikátor                       600 015 173
Právní forma                        příspěvková organizace
Zastupující                         Ing. Eva Lošťáková
Zřizovatel                          Olomoucký kraj
Místo inspekční činnosti            Palackého 18, 796 01 Prostějov
Termín inspekční činnosti           20. − 22. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.




2021/2022
                                    Charakteristika
Obchodní akademie, Prostějov, Palackého 18 (dále „škola“) vykonává činnost střední školy,
poskytuje střední stupeň vzdělání v oboru vzdělání s maturitní zkouškou 63-41-M/02
Obchodní akademie a je zapojena do pokusného ověřování kombinovaného vzdělávání.
K termínu inspekční činnosti navštěvoval školu 231 žák v osmi třídách, žákům se
speciálními vzdělávacími potřebami (dále „SVP“) jsou poskytována podpůrná opatření
prvního a druhého stupně, někteří jsou vzděláváni podle individuálního vzdělávacího plánu.
Školní stravování žáků je zajišťováno dodavatelsky z jiného subjektu stejného zřizovatele.
Informace o škole jsou pro zájemce i veřejnost publikovány ve výroční zprávě o činnosti
školy, prostřednictvím průběžně aktualizovaných webových stránek (www.oapv.cz) nebo
různých informačních materiálů a tiskovin.


                         Hodnocení podmínek vzdělávání
Škola úspěšně realizuje stanovený plán rozvoje, který vychází z analýz aktuálního stavu
školy, z požadavků zřizovatele a společenské poptávky na trhu práce. Základním nástrojem
úspěšné realizace vytyčených koncepčních záměrů je školní vzdělávací program, jehož
inovace pružně reagují na situaci v odborném školství, potřeby sociálních partnerů,
zkušenosti z distanční výuky a legislativní změny. V současné době škola realizuje tato
zaměření – aplikované účetnictví, bankovnictví a pojišťovnictví a provoz obchodu.
Stanovená organizační struktura a soubor vnitřních směrnic umožňují účelné delegování
kompetencí a povinností na jednotlivé pracovníky, určují míru jejich odpovědnosti, zajišťují
funkční přenos informací v rámci subjektu, stanovují postupy při řešení běžných
i mimořádných pracovních úkolů a situací. Systém plánování je funkční, adresný, přihlíží
k potřebám žáků i pedagogických pracovníků a zajišťuje zpětnou kontrolu plnění úkolů.
Vedení školy v systému řízení vhodně přihlíží k závěrům jednání pedagogické rady, opírá
se o výsledky práce předmětových komisí a účelně využívá další zpětnovazeb né
mechanismy. I když je řídicí a kontrolní systém nastaven způsobem, který postihuje všechny
oblasti fungování subjektu, v praxi se škole nepodařilo plně eliminovat některé dílčí
nedostatky v metodickém vedení teoretické výuky.
Činnost školy pozitivně ovlivňují rozvíjené partnerské vztahy. Pro potřeby zajištění kvalitní
realizace praktického vyučování škola spolupracuje se smluvními partnery. Žáci se účastní
exkurzí u zaměstnavatelů, realizovány jsou pro ně přednášky odborníků z praxe. Škola
udržuje partnerství také s jinými školami s obdobným odborným zaměřením v rámci České
republiky. Také pracovní stáže u zahraničních partnerů v rámci mezinárodního projektu
(Erasmus+) motivují žáky ke studiu a pozitivně přispívají zejména k rozvoji jejich
jazykových, sociálních a pracovních kompetencí. Pro zajištění odpovídající odborné kvality
výuky, hlavně pak pro udržení potřebného kontaktu s problematikou praxe, má důležitý
význam také spolupráce školy s profesními svazy. Škola propaguje svoji činnost ve vztahu
k potenciálním zájemcům o vzdělávání i ostatní veřejnosti. V rámci uvedených aktivit
pořádá náborové akce, dny otevřených dveří, informuje o své vzdělávací nabídce na
internetu, v tisku apod.
Složení pedagogického sboru umožňuje v plné míře naplňovat cíle stanovené ve školním
vzdělávacím programu a dalších strategických dokumentech školy. Možná personální rizika
jsou sledována a pravidelně vyhodnocována, škola přijímá příslušná opatření k jejich
odstraňování. Ředitelka školy podporuje profesní rozvoj, vytváří podmínky pro další


2021/2022                                    2
vzdělávání pedagogických pracovníků, které zohledňuje potřeby školy a je realizo vá no
s ohledem na její finanční možnosti i na nabídku vzdělávacích institucí. Účastí v dalším
vzdělávání jsou prohlubovány znalosti a dovednosti vyučujících, jejich nové poznatky
a zkušenosti vytváří vhodné předpoklady pro zkvalitnění vyučovacího procesu. K předávání
zkušeností a poznatků ze školení slouží pedagogům tandemová výuka a vzájemné hospitace,
které však u učitelů odborných předmětů neplní zcela svůj cíl, jsou zaměřeny hlavně na
odbornou problematiku a nepodporují využívání efektivních a aktivizačních prvků ve výuce.
Prostorové podmínky a materiálně-technické vybavení školy umožnují realizaci cílů
vzdělávání ve stanoveném rozsahu. Vedení se daří, ve spolupráci se zřizovatelem, průběžně
zajišťovat jejich obnovu a rozvoj pro efektivnější realizaci své činnosti. V rámci prevence
a přijímání opatření na podporu bezproblémového vzdělávání jsou žáci průběžně poučováni
o zásadách vhodného chování a možných bezpečnostních rizicích vyskytujících se při výuce
v prostorách školy i při činnostech organizovaných školou (např. exkurze, lyžařský kurz,
praxe).


                          Hodnocení průběhu vzdělávání
Hodnocená výuka měla většinou stanoveny konkrétní výukové cíle, se kterými byli žáci
seznámeni na začátku jednotlivých vyučovacích hodin, byla vedena ve třídách
s dostupnou didaktickou technikou, která nebyla vždy účelně využívána v souvislosti se
zvoleným výukovým cílem. Efektivní metody práce, které by vedly žáky k vlastní aktivitě,
k aktivnímu osvojování učiva byly zaznamenány pouze ojediněle. Často chyběla
diferenciace výuky vzhledem ke schopnostem a potřebám žáků.
Ve sledované výuce ve vzdělávací oblasti jazykového vzdělávání se vyučující cizích jazyků
snažili podnítit aktivitu a zájem žáků, což se jim zejména v oblasti rozvoje produktivníc h
řečových dovedností dařilo jen částečně. Vzdělávací obsah byl volen s ohledem na
jazykovou úroveň žáků, vyučující vycházeli z jejich dosavadních znalostí. Prostor pro
spolupráci žáků ke zlepšení jejich komunikativních dovedností nebyl v dostatečné míře
vytvářen. Vyučovací hodiny byly vedeny převážně v cílovém jazyce, což efektivně
přispívalo k osvojování návyků správné výslovnosti. Ve vyučovacím předmětu Český jazyk
vyučující využívala metody a formy výuky, při nichž upřednostňovala aktivní přístup žáků
k získávání vědomostí, samostatné vyvozování poznatků a zařazovala problémové úkoly
a otázky.
V průběhu vzdělávání odborných předmětů se projevovala vysoká úroveň vyučujících, byl
kladen důraz na využívání příslušné terminologie, na logické uchopení i praktické řešení
problémů, učitelé vhodně zařazovali mezipředmětové vazby doplněné o nové poznatky
a zdůrazňovali žákům možnost využití nabytých vědomostí a dovedností v profesní praxi,
případně také v běžném osobním životě. Výuka byla koncipována a realizována tak, aby žáci
po seznámení se základy učiva byli schopni ve vyšších ročnících řešit úkoly podobné těm,
se kterými se budou setkávat v praxi. Ve všech hodnocených vyučovacích hodinách
dominovala frontální forma výuky, ostatní formy, které by žáky více aktivizovaly, se
vyskytly výjimečně a spíše formálně, což se projevovalo i ve snížené či upadající pozornosti
některých žáků. Škola je standardně vybavena audiovizuální technikou, tato technika však
ve většině hospitovaných vyučovacích hodin zůstala nevyužita, ačkoliv se její použití přímo
nabízelo. V mnoha sledovaných vyučovacích hodinách byl vyučujícími k navození
probírané problematiky využit řízený rozhovor se žáky, ale mnohé žáky učitelé i přesto
aktivizovat nedokázali. Žáci pracovali převážně na stejných úkolech se stejnou mírou
obtížnosti, nadaným žákům byly zřídka vytvářeny další vhodné příležitosti pro jejich rozvoj.
Žáci získávali od vyučujících zpětnou vazbu o svých vzdělávacích výsledcích převážně


2021/2022                                    3
verbálně. Žáci reagovali adekvátně na jejich dotazy a většinou prokazovali odpovídajíc í
úroveň znalostí a dovedností vzhledem k požadovaným výstupům. Nedostatky v některých
sledovaných vyučovacích hodinách byly identifikovány v nezařazování sebehodnocení
a vzájemného hodnocení aktivit žáků, nebylo tak dostatečně využito tohoto nástroje
k dotváření zpětné vazby, rovněž práce s chybou zaznamenána nebyla. Stejně tak bylo
pedagogy využíváno jen ojediněle závěrečné motivační shrnutí se zapojením žáků, určené
pro zhodnocení jejich práce, splnění vzdělávacího cíle vyučovací jednotky a stanovení
dalších cílů pro následující vyučovací hodinu.


                          Hodnocení výsledků vzdělávání
Škola sleduje úspěšnost žáků, jejich výsledky za jednotlivá klasifikační období pravidelně
vyhodnocuje na jednáních pedagogické rady a předmětových komisí. Se získanými daty dále
pracuje, přijímá konkrétní návrhy ke zlepšení výsledků ve vzdělávání a zpětně provádí
hodnocení účinnosti přijatých opatření. Přehled o znalostech jednotlivých žáků získává
prostřednictvím vlastních hodnoticích nástrojů, a to zadáváním testů, komplexníc h
písemných prací, ústním zkoušením před třídou i přímým pozorováním. V rámci požadavků
na profil absolventa škola cíleně preferuje jejich přípravu pro uplatnění na trhu práce. Škola
identifikuje žáky s rizikem školního neúspěchu, zajišťuje jim primární podporu v průběhu
vyučování, nabízí individuální konzultace nebo pravidelně realizuje doučování v rámci
projektu Šablony – doučování žáků ohrožených školním neúspěchem.
Při hodnocení výsledků vzdělávání žáků se škola řídí transparentními pravidly stanovenými
ve školním řádu. V posledních třech letech vykazovaly celkové výsledky vzdělávání žáků
i úspěšnost u maturitních zkoušek srovnatelnou úroveň. Zákonní zástupci žáků jsou
o výsledcích vzdělávání průběžně informováni především prostřednictvím zápisů
v elektronické žákovské knížce, na třídních schůzkách nebo formou individuálníc h
konzultací.
Cíleně je podporován rozvoj odborných dovedností žáků různorodými aktivitami. Škola
vytváří vhodné podmínky pro aktivní zapojení žáků do vědomostních a zejména
dovednostních soutěží. Příprava k těmto soutěžím je úspěšně využívána ke zvýšení motivace
žáků ke studiu i k prezentaci školy na veřejnosti. Škola je aktivně zapojena do mezinárod ní
spolupráce v projektech e-Twinning – společenství evropských škol a Erasmus+.
Součástí výchovně vzdělávacího procesu je činnost školního poradenského pracoviště, na
jehož činnosti se podílí výchovná poradkyně a školní metodik prevence. Oba pracovníci
školního poradenského pracoviště vzájemně spolupracují při poskytování poradenských
služeb ve škole dle nastavené organizační struktury s jasně vymezeným rozsahem činností
a zodpovědnosti jednotlivých členů. Ačkoliv škola průběžně identifikuje individuá lní
potřeby žáků se SVP i žáků ohrožených školním neúspěchem, efektivita ve sledovanýc h
vyučovacích hodinách nebyla vždy zřejmá. Výchovná poradkyně koordinuje systém
podpory žáků se SVP, zajišťuje informovanost všech pedagogických pracovníků,
spolupracuje při řešení výchovných a výukových problémů žáků se školním metodikem
prevence.
Školní preventivní strategie koordinovaná metodikem prevence vycházela ze školní
preventivní strategie podrobně rozpracované v každoročně inovovaném minimá lním
preventivním programu, který je pravidelně vyhodnocován. Zaměřuje se zejména na
vytváření příznivého sociálního klimatu, reflektuje potřeby a specifika školy. Rozvoj
jednotlivých kompetencí žáků podle jejich individuálních schopností a rozvoj prosociálníc h
vazeb podporují školní i mimoškolní aktivity, které přispívají k všestrannému rozvoji


2021/2022                                     4
osobnosti žáků a posilují jejich sounáležitost se školou. Problematiku prevence sociálně
patologických jevů účelně doplňuje vzdělávací obsah některých předmětů. Primární
prevence je hojně doplňována v součinnosti s řadou dalších subjektů. K preventivním
aktivitám školy se řadí především akce pro žáky zaměřené na rizikové formy chování
prostřednictvím besed a přednášek i pravidelně organizovaných třídnických hodin, které
slouží k vzájemnému dialogu mezi učiteli a žáky, čímž se dosti výrazně předchází
případným kázeňským a prospěchovým problémům.


                                         Závěry
Vývoj školy
- V době od poslední inspekční činnosti dochází s přispěním zřizovatele k postupnému
  zlepšování podmínek pro vzdělávání.
Silné stránky
- Škola díky aktivnímu zapojení do projektové činnosti rozvíjí kompetence žáků a zároveň
  zlepšuje materiální podporu výuky.
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opaření v oblasti výukových metod a forem.
- Vzájemné hospitace pedagogů, jejich nastavení a organizace, ne vždy vhodně podporují
  využívání efektivních metod a forem výuky.
- V některých vyučovacích hodinách chyběla diferenciace učiva a výukových aktivit podle
  individuálních potřeb a možností žáků.
- V důsledku využívání prvků sebehodnocení a vzájemného hodnocení ve vzdělávání bez
  systémového přístupu všech učitelů není v dostatečné míře podporován rozvoj schopností
  sebereflexe žáků.
- V závěru vyučovací jednotky bylo v malé míře využíváno motivační zhodnocení práce
  žáků a stanovení cílů na příští vyučovací hodinu.
Doporučení pro zlepšení činnosti školy
- Přispívat k rozvoji sebereflexe žáků intenzivnějším uplatňováním prvků sebehodnocení
  a vzájemného hodnocení ve výuce.
- Systematicky využívat v závěru vyučovací jednotky motivační zhodnocení práce žáků,
  se stanovením cílů na další vyučovací hodinu, a poskytovat jim tak zpětnou vazbu
  o jejich pokroku a dosažených výsledcích jejich práce.
- Především v teoretickém vyučování podporovat aktivitu žáků s využitím pestrých
  organizačních forem, a to zejména častějším zařazováním samostatné a skupinové práce
  žáků, zařazovat metody a formy výuky, které více umožní diferencovat vzdělávací obsah
  podle schopností a nadání žáků. Pro zlepšení výuky v odborných předmětech je zapotřebí
  lépe využívat zkušeností pedagogů všeobecně vzdělávacích předmětů a organizo vat
  vzájemné hospitace tak, aby přispívaly ke zpestření výuky a využívání rozmanitých forem
  a metod a aktivizaci výuky.




2021/2022                                  5
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení o právnické osobě s názvem Obchodní
       akademie, Prostějov, Palackého 18, ze dne 11. 10. 2021
 2.    Školní vzdělávací program Obchodní akademie Prostějov platný od 1. 9. 2019
 3.    Školní řád čj. OAPV 414/2018, s účinností od 16. 10. 2018
 4.    Dodatek ke školnímu řádu čj. OAPV 458/2020, s účinností od 5. 10. 2020
 5.    Dodatek ke školnímu řádu čj. OAPV 413/2021, s účinností od 1. 9. 2021
 6.    Organizace školního roku 2021/2022
 7.    Plán kontrolní a hospitační činnosti – školní rok 2021/2022
 8.    Zápisy z hospitací – školní roky 2020/2021 a 2021/2022
 9.    Záznamy z jednání pedagogická rady – školní roky 2020/2021 a 2021/2022
10.    Zápisy z jednání předmětových komisí – školní roky 2020/2021 a 2021/2022
11.    Plány třídního učitele – školní roky 2020/2021 a 2021/2022
12.    Plány třídnických hodin – školní roky 2020/2021 a 2021/2022
13.    Personální dokumentace pedagogických pracovníků školy vedená k termínu
       inspekční činnosti (doklady o dosaženém vzdělání, osvědčení ze vzdělávacích akcí),
       k termínu inspekční činnosti
14.    Třídní knihy – školní rok 2021/2022
15.    Školní matrika vedená v elektronické podobě, k termínu inspekční činnosti
16.    Přehled studijních výsledků za školní rok 2020/2021
17.    Plán práce výchovného poradenství pro školní rok 2020/2021, 2021/2022
18.    Preventivní program školy, školní rok 2020/2021, 2021/2022
19.    Prevence rizikového chování a šikany, nedatováno
20.    Hodnocení primárně preventivního programu ve školním roce 2020/21
21.    Doklady související se zajištěním bezpečnosti žáků při poskytování vzdělává ní
       a školských služeb
22.    Doklady vztahující se k finančním podmínkám školy
23.    Doklady vztahující se k zajištění školního stravování




2021/2022                                   6
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Pavel Okleštěk, školní inspektor,             Mgr. Pavel Okleštěk v. r.
 vedoucí inspekčního týmu
 Mgr. Pavel Fridrich, školní inspektor              Mgr. Pavel Fridrich v. r.
 Ing. Bc. Milan Vlach, školní inspektor             Ing. Bc. Milan Vlach v. r.
 Bc. Zdenka Krčková, kontrolní pracovnice            Bc. Zdeňka Krčová v. r.

V Olomouci 15. listopadu 2021


Datum a podpis ředitelky školy potvrzující projednání a převzetí inspekční zprávy


 Ing. Eva Lošťáková,                                Ing. Eva Lošťáková v. r.
 ředitelka školy

V Prostějově 19. 11. 2021




2021/2022                                    7
