                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3650/22-A


Název                               Akademie řemesel Praha - Střední škola technická
Sídlo                               Zelený pruh 1294/52, 147 08 Praha 4 – Krč
E-mail                              sekretariat@zelenypruh.cz
IČO                                 14891522
Identifikátor                       600005381
Právní forma                        Příspěvková organizace
Zastupující                         Ing. Drahoslav Matonoha
Zřizovatel                          Hlavní město Praha
Místo inspekční činnosti            Zelený pruh 1294/52, 147 08 Praha 4 – Krč
Inspekční činnost na místě          9. 1. - 12. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů, se
zaměřením na neúspěšnost ve společné části maturitní zkoušky (dále „MZ“).

Inspekční činnost na podnět podle § 174 odst. 6 školského zákona.
                                    Charakteristika
Akademie řemesel Praha - Střední škola technická (dále „škola“) vykonává činnost střední
školy a domova mládeže. Od poslední inspekční činnosti v roce 2020 se zvýšil celkový počet
žáků i počet žáků v oboru zakončeném maturitní zkouškou.
K termínu inspekční činnosti se ve škole vzdělávalo 1157 žáků v širokém spektru oborů
vzdělání s výučním listem a oborů vzdělání s MZ, v některých oborech škola poskytuje
vzdělávání rovněž ve zkráceném studiu. Nejvyšší povolený počet žáků ve škole (1200) tak
byl naplněn z 96 %.
V osmi oborech vzdělání s MZ se vzdělávalo 353 žáků, z toho 193 žáků ve čtyřletýc h
oborech v denní formě vzdělávání Mechanik seřizovač, Stavebnictví (pouze v 1. a 2.
ročníku), Autotronik a Mechanik instalatérských a elektrotechnických zařízení a 59 žáků
v nástavbovém studiu v denní formě vzdělávání a 360 žáků v dálkové formě vzdělává ní
v oborech Provozní technika, Provozní elektrotechnika, Stavební provoz, Nábytkářská
a dřevařská výroba a Autotronik.
Vzdělávání probíhá v oborech s nižším počtem žáků ve víceoborových třídách. K termínu
inspekční činnosti se ve škole v maturitních oborech vzdělávalo 24 žáků se speciálními
vzdělávacími potřebami (dále „SVP“) a 22 žáků s odlišným mateřským jazykem (dále
„OMJ“).


                         Hodnocení podmínek vzdělávání
Reálně nastavená koncepce rozvoje školy reaguje na společenskou poptávku, zájmy
zřizovatele, požadavky trhu práce i potřeby školy. Koncepční záměry jsou rozpracovány
především v oblasti výuky všeobecně vzdělávacích předmětů a personálních podmínek,
avšak cíle v oblasti výsledků vzdělávání nejsou dostatečně konkretizovány ve vztahu
k úspěšnosti žáků při ukončování studia.
Systém řízení je realizován širokým delegováním kompetencí v rámci členité organizač ní
struktury, která souvisí se specifickou vzdělávací nabídkou školy i četnou doplňkovou
činností zaměřenou zejména na vzdělávání dospělých. Uplatňovaný systém porad na
různých úrovních řízení umožňuje stanovovat konkrétní postupy řešení případných
problémů či přijímat opatření ke zvýšení efektivity poskytovaného vzdělávání. Chybí však
systematické vyhodnocování účinnosti přijatých opatření ke zlepšení výsledků žáků při
ukončování vzdělávání MZ.
Ředitel školy (dále „ředitel“) od předchozího inspekčního hodnocení přijal některá opatření
k výsledkům žáků u MZ. Neprospívajícím žákům je umožněn přestup na obor vzdělání
s výučním listem nebo opakování ročníku. Pro zlepšení výsledků vzdělávání v anglické m
jazyce bylo do výuky zařazeno procvičování typových maturitních úloh a cvičné didaktické
testy, zejména v denní formě maturitních nástavbových oborů. V rámci hodinové dotace
anglického jazyka byl zaveden tzv. metropolitní anglický jazyk vyučovaný rodilými
mluvčími, zaměřený především na přípravu k MZ.
I přes přijatá opatření přetrvávají od předešlé inspekční činnosti nadále některé nedostatky,
zejména vyšší hrubá neúspěšnost žáků ve společné části MZ v nástavbových oborech,
vysoká absence žáků nástavbového studia, předčasné odchody žáků ze vzdělávání, nízké
využití kooperativních forem práce a aktivizujících metod v části výuky.
Kontrolní a hospitační činnost je systematicky uskutečňována na více úrovních vedení školy.
Zvýšila se četnost hospitační činnosti v předmětech společné části MZ. Pravidelně hospitují



                                            2/9
zejména vedoucí předmětových oddělení, kteří poskytují zpětnou vazbu zástupcům ředitele
a následně řediteli. Účinným nástrojem zkvalitňování výuky v českém a anglickém jazyce
je vyhodnocování silných a slabých stránek sledované výuky a vzájemné hospitace učitelů,
avšak v matematice k tomuto dochází pouze ojediněle. Zjištění z hospitační činnosti jsou
projednávána na úrovni školy na jednáních pedagogické rady. Na jejich základě jsou sice
přijímána konkrétní opatření ke zlepšení vzdělávacího procesu, ta však nejsou vždy
aplikována ve výuce předmětů společné části MZ, což se následně projevuje některými
didaktickými nedostatky, např. nejsou dostatečně uplatněny aktivizační formy a metody
výuky.
Výuku předmětů společné části MZ zajišťuje 14 učitelů, z nichž jeden nesplňuje předpoklad
odborné kvalifikace, ten si však potřebné vzdělání doplňuje příslušným studiem. S výjimko u
části hodin českého jazyka je veškerá výuka českého jazyka a matematiky zajištěna
vyučujícími s odpovídající předmětovou specializací. Zhruba polovina vyučovacích hodin
anglického jazyka je zajištěna učiteli bez příslušné aprobace, což ale neovlivnilo efektivit u
vzdělávání.
Učitelé předmětů společné části MZ spolupracují v rámci předmětových oddělení pro
všeobecné vzdělávání, např. při kontrole naplňování školních vzdělávacích programů,
zajištění výukových materiálů, organizačním zajištění MZ. Přestože je pozornost věnována
pojetí výuky daného předmětu, metodice a didaktice výuky, objevují se ve výuce některé
didaktické nedostatky.
Systematická organizační a metodická pomoc novým učitelům je poskytována
prostřednictvím uvádějícího učitele. Jejich rychlému zapracování napomáhá každodenní
kontakt s kolegy téhož předmětu. U nastupujících učitelů jsou nově zavedeny nahrávané
náslechy, které vedení školy slouží k analýze pokroku nových učitelů v jejich pedagogické
činnosti.
Další vzdělávání pedagogických pracovníků se od poslední inspekční činnosti více zaměřuje
na potřeby školy, především na získání odborné kvalifikace učitelů předmětů společné části
MZ a na aktualizaci jejich poznatků ve všeobecném vzdělávání. Sdílení konkrétních
poznatků z absolvovaných vzdělávacích akcí probíhá spíše formálně prostřednictvím
elektronického systému školy. Vyučující předmětů společné části MZ se vzdělávali v oblasti
aktivizujících forem práce a inovativních výukových metod jen v nízké míře.


                          Hodnocení průběhu vzdělávání
V hospitovaných hodinách předmětů společné části MZ učitelé podněcovali žáky k úsilí
plnit zadané úkoly, výuka probíhala v přátelské atmosféře založené na vzájemném respektu.
V úvodu hodin bylo zpravidla vhodně zařazeno stručné zopakování probraného učiva.
Kvalitu části hodin snižovaly některé metodické a didaktické nedostatky. Převládajíc í
frontální výuka s občasným řízeným rozhovorem a samostatnou prací, převaha práce učitele
a nedostatek metod aktivizujících žáky vedly k jednotvárnosti a malé dynamice vzdělává ní,
v důsledku toho byli někteří žáci pasivní. Žáci v hodinách neměli na výběr úlohy odlišné
kognitivní náročnosti. V nízké míře byly rozvíjeny jejich postojové hodnoty, ve většině
hodin i komunikační dovednosti. Digitální technologie a různé informační zdroje k podpoře
názornosti byly využity jen v části výuky. Pouze minimálně byli žáci vedeni ke kritickému
myšlení, k analýze dat nebo vyvozování závěrů. Ve sledovaných hodinách byly jen ojediněle
využity příležitosti k obsahové či časové diferenciaci učebních úloh vzhlede m
k individuálním vzdělávacím potřebám žáků. V závěru hodin obvykle nebyl využit prostor



                                             3/9
ke shrnutí učiva a zhodnocení práce žáků, často bylo opomíjeno i sebehodnocení nebo
vrstevnické hodnocení důležité pro reflexi či zlepšování individuálních výsledků žáků.
Výuka českého jazyka a literatury byla zaměřena na získání a rozvoj klíčových kompetencí
a efektivně podporovala přípravu žáků k MZ. Vyučovací hodiny měly jasnou strukturu
a definovaný cíl, jehož naplnění se v závěrech hodin dařilo ověřit. Učitelé vhodně
kombinovali frontální výuku se samostatnou prací žáků. Během samostatné práce žáci
efektivně pracovali s textem, četli s porozuměním a text interpretovali vlastními slovy.
V hodinách        literatury    učitelé   systematicky      vedli     žáky       k uvažová ní
v souvislostech v literárně historickém kontextu. K aplikaci jazykových a literárně vědných
znalostí přispívalo využívání modelových zadání didaktického testu či zpracování kratších
slohových útvarů s důrazem na obsahovou i formální správnost textu. K efektivnímu
osvojení strategie řešení úloh didaktického testu napomáhal také důraz na samostatné
zdůvodnění a dokládání tvrzení z textu jednotlivými žáky. Systematické zařazování
vzorových cvičení z didaktických testů podporuje průběžnou přípravu žáků na společnou
část maturitní zkoušky.
Ve výuce anglického jazyka převládaly metodicky a didakticky zdařilé hodiny. Učitelé
podněcovali žáky k plnění úkolů a do vzdělávacích aktivit se ve velké míře dařilo zapojit
téměř všechny žáky. Zvolené metody výuky a cílená zpětná vazba učitelů vedly žáky
k týmové práci a k rovnoměrnému rozvoji řečových dovedností, žáci si procvičova li
probírané učivo v různých komunikačních situacích. Ve většině sledovaných hodin si žáci
účinně rozvíjeli schopnost porozumět poslechu v cizím jazyce, učitelé efektivně vedli
v cílovém jazyce výuku. Důraz byl kladen rovněž na opakování znalostí gramatick ýc h
struktur a slovní zásoby. Ve sledovaných hodinách učitelé často podpořili názornost výuky
i rozvoj receptivních řečových dovedností žáků (poslech a čtení s porozuměním) využitím
didaktické techniky. Vyučující vhodně propojovali učivo s reálnými situacemi. V části
hodin se dařilo využívat relaxační prvky, např. soutěž nebo vhodná videoukázka. Obdobně
jako při předešlé inspekční činnosti žáci prokazovali rozdílnou úroveň jazykových znalostí
a dovedností, obsahová a časová diferenciace úkolů však byla zařazena jen ojediněle.
Společné opakování již probraného učiva nebo odvozování nových poznatků ve vzdělává ní
v matematice podporovalo pochopení probíraných jevů v širších souvislostech. V části
sledovaných hodin ale výuka neprobíhala odborně a didakticky správně, žáci nebyli
systematicky vedeni k pečlivému vypracování úloh s volbou strategie řešení. Názornost
výuky nebyla efektivně podpořena pracovními listy ani didaktickou technikou. Často
neúplný grafický záznam řešení úloh na tabuli doplněný slovním komentářem učitele
neposkytoval dostatečnou zpětnou vazbu žákům s potřebou podpůrných opatření nebo
žákům s odlišným mateřským jazykem, v části sledovaných hodin však byli tito žáci
podporováni individuálně. V hodinách převládala frontální výuka a aktivita učitele, žáci
většinou nedostávali dostatečný prostor k samostatnému vyjádření. Pouze ojediněle byli
podporováni žáci s rychlejším pracovním tempem či nadaní žáci. Zadávání úloh
gradovaných podle náročnosti nebylo využito, rovněž práce s chybou nebyla většinou
v procesu učení žáků účelně využita. V rámci přípravy žáků k MZ jsou v posledních
ročnících zadávány pouze jednotlivé úlohy ve formě testu, chybí systematická a pravidelná
příprava žáků během celého studia.


                          Hodnocení výsledků vzdělávání
Individuální a skupinové výsledky vzdělávání žáků v průběhu studia jsou vyhodnocová ny
na jednáních pedagogické rady i v rámci předmětových oddělení. Z dokumentace
i z rozhovorů s pedagogy a s poradenským týmem je zřejmé, že vedení školy a předmětová


                                            4/9
oddělení analyzují příčiny neúspěšnosti žáků při ukončování vzdělávání. Tato analýza ale
často zůstává v rovině statistických zjištění.
Školní poradenské pracoviště poskytuje žákům systematickou individuální psychologicko u,
psychoterapeutickou a speciálně pedagogickou péči, případně krizovou intervenci. Škola má
sice zpracovanou strategii předcházení školní neúspěšnosti, ale přesto se nedaří dostatečně
eliminovat vyšší absenci části žáků ve výuce, která má vliv nejen na předčasné odchody žáků
ze vzdělávání, ale i na jejich neúspěšnost ve společné části MZ. Ve školním roce 2021/2022
v posledním maturitním ročníku dosahovala absence žáků, kteří neuspěli u maturitní
zkoušky, v průměru za celý školní rok 173 hodin na žáka ve čtyřletých oborech a 189 hodin
na žáka v nástavbových oborech (denní forma). U žáků, kteří se přihlásili k maturitní
zkoušce a následně ji nekonali, přesáhla ve čtyřletých oborech v průměru na žáka 270 hodin
a v nástavbových oborech 200 hodin.
Ve výsledcích vzdělávání žáků se projevují i nejednoznačně nastavená kritéria přijímac ího
řízení, chybí procentuální váha jednotlivých kritérií, především není stanovena minimá lní
hranice úspěšnosti v jednotné přijímací zkoušce. Pozitivním prvkem je naopak zohledně ní
motivace uchazeče ke vzdělávání a vzhledem k technickému zaměření školy prospěchu
z fyziky a chemie.
Ve sledovaném období tří školních let 2019/2020 až 2021/2022 nedocházelo u žáků
k výrazným prospěchovým výkyvům. Z analýzy výsledků vzdělávání vyplývají rozdíly mezi
vzdělávacími obory i formami studia. Celkově lepších výsledků v rámci školy dosahují žáci
čtyřletých oborů vzdělání v průběhu i na konci studia. V nástavbových oborech v denní
formě studia dosahují žáci v průběhu vzdělávání obvykle horších výsledků než žáci
v dálkové formě, naopak žáci dálkové formy vzdělávání jsou ve společné části MZ zpravidla
méně úspěšní. Počet žáků, kteří byli přijati ke vzdělávání a ve sledovaném období úspěšně
dokončili maturitní studium, dosahoval napříč obory nejvýše 50 %, pouze v oboru Mechanik
seřizovač dokončili studium všichni tři žáci. Naopak v dálkové formě oboru Autotronik (v
roce 2019/2020), Provozní elektrotechnika (v roce 2021/2022) a Nábytkářská a dřevařská
výroba (v roce 2020/2021 a 2021/2022) studium úspěšně nedokončil žádný žák přijatý ke
studiu.
Hrubá neúspěšnost (podíl žáků neúspěšných u MZ nebo zkoušku nekonajících z celkového
počtu přihlášených) je ve společné části MZ ve všech oborech dlouhodobě negativně
ovlivněna počtem žáků přihlášených a poté zkoušku nekonajících, projevuje se zde i přístup
některých vyučujících, kteří potenciálně neúspěšné žáky u MZ ve druhém pololetí
posledního ročníku záměrně nehodnotí, aby nemohli být připuštěni k MZ. Žáci konající
zkoušku obvykle neuspějí z českého jazyka a matematiky, z anglického jazyka neuspějí
pouze jednotlivci. Výsledky žáků neúspěšných u MZ korespondují s jejich průběžnými
výsledky vzdělávání, avšak v matematice, kterou si volí jednotlivci napříč obory, jsou žáci
v průběhu studia výrazně nadhodnoceni, a to o tři až čtyři klasifikační stupně.
Ve čtyřletých oborech vzdělání má hrubá neúspěšnost žáků ve společné části MZ zkoušky
ve sledovaném období tří školních let 2019/2020 až 2021/2022 kolísavou úroveň. V roce
2019/2020 hrubá neúspěšnost žáků v oboru vzdělání Mechanik instalatérsk ýc h
a elektrotechnických zařízení dosahovala 33 %, přičemž hrubá neúspěšnost žáků ve stejné
skupině oborů v rámci ČR dosahovala 17 %. Ve školním roce 2020/2021 uspěli všichni žáci,
ale v následujícím roce 2021/2022 došlo k výraznému poklesu hrubé neúspěšnosti až na
48 % (v ČR 17 %). Ve školním roce 2021/2022 skládali poprvé maturitní zkoušku žáci
v oboru Mechanik seřizovač, přičemž všichni maturanti uspěli, a žáci v oboru Autotronik,
jejichž hrubá neúspěšnost dosahovala 40 %, což je v celorepublikovém srovnání v dané
skupině oborů (17 %) výrazně horší výsledek.



                                           5/9
Výsledky vzdělávání žáků nástavbového studia tříleté dálkové formy ovlivňují nízké počty
maturujících žáků. Ve sledovaném období tří školních let dosahovali výrazně horších
výsledků než žáci stejné skupiny oborů (v rámci ČR v průměru činila 27 %). V oboru
Provozní elektrotechnika se hrubá neúspěšnost ve sledovaném období tří školních let
výrazně zhoršovala, v roce 2021/2022 žádný žák daného oboru ve společné části MZ
neuspěl. V oboru Provozní technika klesla hrubá neúspěšnost žáků až na 75 %, přičemž ve
stejné skupině oborů v rámci ČR byla výrazně nižší. V oboru vzdělání Autotronik konali ve
školních letech 2019/2020 a 2020/2021 společnou část MZ pouze jednotlivci. V roce
2019/2020 maturoval pouze jeden žák a neuspěl, v roce 2020/2021 ze třech přihláše nýc h
úspěšně složil společnou část MZ pouze jeden žák. V oboru Nábytkářská a stavební výroba
se v letech 2020/2021 a 2021/2022 maturitní zkouška nekonala, neboť žádný z žáků studium
nedokončil. Žáci oboru Stavební provoz se ve sledovaném období zlepšili a v roce
2021/2022 dosahovali lepších výsledků než žáci stejné skupiny oborů v ČR.
V denní formě v nástavbových oborech dosahovali žáci ve sledovaném období kolísavýc h
výsledků. V roce 2021/2022 dosáhli žáci lepších výsledků ve srovnání se stejnou skupinou
oborů v rámci ČR (hrubá neúspěšnost 27 %) v oboru Provozní technika, kde hrubá
neúspěšnost činila 20 % a v oboru Stavební provoz, kde byli všichni žáci ve společné části
MZ úspěšní. Naopak v oboru Provozní elektrotechnika dosáhli žáci v celorepubliko vé m
srovnání horších výsledků (30 %). V oboru Nábytkářská a dřevařská výroba konali žáci
společnou část MZ pouze ve školních letech 2020/2021 a 2021/2022 s vyšší hrubou
neúspěšností než v celorepublikovém srovnání, přičemž v meziročním srovnání se snížila
z 50 % na 29 %.


                                          Závěry
Vývoj školy
Opatření přijatá na základě zjištění z předešlé inspekční činnosti jsou ve vztahu k úspěšnosti
ve společné části maturitní zkoušky pouze částečně účinná. Nadále přetrvává vysoká hrubá
neúspěšnost žáků v nástavbových oborech ve společné části MZ, vysoká absence žáků,
didaktické nedostatky ve výuce. Vzrostl celkový počet žáků, zejména počet žáků
v maturitních oborech.
Silné stránky
- systematická individuální psychologická, psychoterapeutická a speciálně pedagogická
  péče poskytovaná poradenským pracovištěm.
Slabé stránky a/nebo příležitosti ke zlepšení
- přetrvává vyšší míra neúspěšnosti žáků ve společné části MZ v nástavbových oborech,
- přetrvávající didaktické nedostatky ve výuce předmětů společné části MZ, nižší míra
   diferenciace s ohledem na individuální potřeby žáků, nízké využití kooperativních forem
   práce i aktivizujících metod v části výuky, nízká míra zapojení žáků do evaluačního
   procesu ve výuce, opomíjení didaktických závěrů vyučovacích hodin,
- nedostatečné zaměření dalšího vzdělávání pedagogických pracovníků na oblast
   inovativních metod výuky a oborové didaktiky,
- předčasné odchody žáků ze vzdělávání,
- vysoká absence žáků maturitních oborů v nástavbovém studiu ovlivňuje jejich úspěšnost
   při ukončování studia.




                                             6/9
Doporučení pro zlepšení činnosti školy
- utlumit obory nástavbového studia, v nichž žáci dlouhodobě dosahují vysokou míru hrubé
  neúspěšnosti,
- zaměřit hospitační činnost v předmětech společné části MZ na efektivitu forem a metod
  výuky, důsledně kontrolovat aplikaci přijatých opatření ve vzdělávání a vyhodnoco vat
  jejich účinnost,
- systematicky přijímat opatření ke zvýšení úspěšnosti žáků ve společné části maturitní
  zkoušky, průběžně vyhodnocovat účinnost těchto opatření,
- další vzdělávání pedagogických pracovníků zaměřit na inovativní metody a formy ve
  vzdělávání,
- nastavit hranici úspěšnosti uchazečů při přijímacím řízení,
- diferencovat a individualizovat výuku vzhledem k různým vzdělávacím předpokladům
  žáků,
- do výuky zařazovat metody a formy práce podporující samostatný slovní projev žáků,
  skupinovou a kooperativní práci,
- začleňovat do výuky motivační úvod a didaktický závěr hodin, zapojit žáky do
  evaluačních aktivit umožňujících reflexi vzdělávacího procesu,
- motivovat žáky zejména nástavbových maturitních oborů k vyšší docházce a předcházet
  tím jejich předčasným odchodům ze vzdělávání,
- efektivně podporovat žáky nástavbových maturitních oborů ohrožené školním
  neúspěchem, přijímat systémová opatření ke zvýšení úspěšnosti žáků ve společné části
  maturitní zkoušky a vyhodnocovat jejich účinnost.


                                       Stanovení lhůty
      Česká školní inspekce v souladu s § 175 odst. 1 školského zákona ukládá řediteli
      školy ve lhůtě do 30 dnů odstranit nedostatky zjištěné při inspekční činnosti a ve
      stejné lhůtě písemně informovat Českou školní inspekci, jak byly nedostatky
      odstraněny a jaká byla přijata opatření.
      Zprávu zašlete na adresu Česká školní inspekce, Pražský inspektorát, Arabská 683,
      160 66 Praha 6, případně prostřednictvím datové schránky (g7zais9), nebo na e -
      podatelnu csi.a@csicr.cz s připojením elektronického podpisu.



              Seznam dokladů, o které se inspekční zjištění opírají
 1.     Výpis z rejstříku škol a školských zařízení – stav k termínu inspekční činnosti
 2.     Inspekční zpráva, Čj. ČŠIA-92/20-A, přijatá opatření ředitele
 3.     Školní matrika včetně výsledků vzdělávání žáků, stav k termínu inspekční činnosti
 4.     Doklady o přijímání uchazečů ke vzdělávání – výsledky jednotné přijímací zkoušky
        za období 2018 – 2019, vzorek spisů z přijímacího řízení a kritéria přijímacího řízení
        do prvního ročníku za školní roky 2021/2022 a 2022/2023
 5.     Dokumentace školního poradenského pracoviště včetně strategie předcházení školní
        neúspěšnosti, stav k termínu inspekční činnosti




                                              7/9
 6.   Dokumentace ke kontrolní a hospitační činnosti vedení školy, školní roky 2020/2021
      až 2022/2023
 7.   Dokumentace o ukončování vzdělávání MZ – školní roky 2019/2020 – 2022/2023,
      výsledky ve společné části MZ za období 2020 – 2022
 8.   Školní vzdělávací programy maturitních oborů včetně dodatků, účinné k termínu
      inspekční činnosti
 9.   Výroční zprávy o činnosti školy za školní roky 2019/2020 - 2021/2022
10.   Třídní knihy a rozvrh vyučovacích hodin, stav k termínu inspekční činnosti
11.   Školní řád střední školy účinný k termínu inspekční činnosti
12.   Záznamy z pedagogických rad a z jednání předmětových komisí – školní roky
      2020/2021 – 2022/2023
13.   Výběr z personální dokumentace pedagogických pracovníků – školní roky 2020/2021
      – 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Lucie Burešová, školní inspektorka,
 vedoucí inspekčního týmu
 Ing. Stanislava Grundová, školní
 inspektorka

 Mgr. Hana Vejrážková, školní inspektorka

 Ing. Zuzana Bejrová, školní inspektorka




                                            8/9
Datem vyhotovení inspekční zprávy se rozumí datum posledního podpisu člena inspekčního
týmu.




                                         9/9
