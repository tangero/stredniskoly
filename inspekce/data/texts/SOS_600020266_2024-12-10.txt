                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1274/24-C
                                      Sp. zn. ČŠIC-S-239/24-C


Název                               Střední průmyslová škola a Vyšší odborná škola, Písek,
                                    Karla Čapka 402
Sídlo                               Karla Čapka 402, 397 01 Písek
E-mail                              info@sps-pi.cz
IČO                                 60 869 038
Identifikátor                       600 020 266
Právní forma                        příspěvková organizace
Zastupující                         Ing. Jiří Uhlík
Zřizovatel                          Jihočeský kraj
Místo inspekční činnosti            Karla Čapka 402, Písek
Inspekční činnost na místě          10. 12. 2024 − 13. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední průmyslová škola a Vyšší odborná škola, Písek, Karla Čapka 402 (dále „škola“)
poskytuje střední vzdělání s maturitní zkouškou ve čtyřletých oborech vzdělání 26-41-M/01
Elektrotechnika (se zaměřením Elektrotechnika, Počítačové projektování) a v oboru
18-20-M/01 Informační technologie. Vyšší odborné vzdělávání bylo ukončeno absolutorie m
studentů v denní formě vzdělávání ve školním roce 2020/2021. Ke dni inspekční činnosti se
ve škole vzdělávalo 415 žáků v 16 třídách.


                          Hodnocení podmínek vzdělávání
Ředitel a vedení školy, které dále tvoří nově jmenovaná statutární zástupkyně pro všeobecné
předměty a zástupce pro odborné předměty, pokračuje v promyšleném efektivním způsobu
řízení, které je založeno na jasně stanovených pravidlech řízení a odpovědnosti
definovaných ve vnitřních předpisech a organizačních směrnicích. Vize a poslání školy jsou
aktuálně rozpracovány do plánu rozvoje pro období 2023–2026. Tento plán vychází
z analýzy stavu školy ve všech jejích součástech, realisticky definuje strategické cíle vedoucí
ke zkvalitnění vzdělávání. Škole se daří implementovat nové poznatky vědy a výzkumu
v rozvoji technologií do odborného vzdělávání. Dochází k adekvátní kontinuální aktualizac i
školních vzdělávacích programů. Škola se cíleně ve spolupráci s profesními partnery
zaměřuje na uplatnění žáků v dalším procesu vzdělávání či v profesní praxi v souladu
s aktuální situací na trhu práce. V oblasti uplatňování aktivizačních metod a forem práce
sama škola definuje prostor ke zlepšení, avšak ve sledovaných hodinách byl od minulé
inspekční činnosti zaznamenán kvalitativní posun. Přenos informací v rámci školy je
funkční, využívaný elektronický informační systém podporuje rychlou a efektivní
komunikaci všech aktérů vzdělávání. Kontrolní činnost je pravidelná a důsledná, hospitační
činnost prováděná vedením školy a vedoucími předmětových komisí poskytuje pedagogům
adekvátní zpětnou vazbu. Dokumentace školy je vedena příkladným způsobem.
V pedagogickém sboru dochází k postupné generační obměně, začínajícím pedagogům či
odborníkům z praxe je poskytována účinná metodická podpora mentora i kolegů nejen
v adaptačním období. Vedoucí předmětových komisí aktivně řídí činnost a spolupráci členů
komise. Kromě organizačních záležitostí se zabývají souladem a aktualizací školních
vzdělávacích programů a tematických plánů či identifikací slabých stránek výsledků
u maturitních zkoušek. Pravidelně a efektivně vyhodnocují svoji hospitační činnost i činnost
celé komise. Systematicky nastavené další vzdělávání slaďuje potřeby školy a respektuje
zájmy a potřeby učitelů, umožňuje pedagogům jejich profesní růst. Pedagogové aktivně sdílí
své zkušenosti a důležité poznatky z dalšího vzdělávání.
Materiálně-technické zázemí školy se daří ve spolupráci se zřizovatelem, významnými
smluvními partnery a aktivním zapojením do projektů neustále zkvalitňovat a modernizo vat
v souladu s nejnovějšími výzkumnými a vědeckými poznatky a trendy. Význa mným
přínosem pro zlepšení kvality vzdělávání bylo pořízení nového vybavení laboratoří,
odborných učeben a nové počítačové techniky.
Škola rozvíjí efektivní spolupráci s mnoha externími partnery, především se stěžejními
regionálními i nadregionálními smluvními partnery. Praxe v reálném prostředí firem včetně
partnerských zahraničních závodů přispívá ke kvalitní přípravě žáků na budoucí povolání.
Společné prezentace školy a firem efektivně doplňují vzdělávání a přinášejí širší pohled na
uplatnitelnost absolventů na trhu práce. Kooperace s vysokými školami rozvíjí odbornost
žáků i pedagogů. Řada aktivit probíhajících v interakci se základními školami podporuje
zájem o technické vzdělávání a studium školy.




                                             2/6
                          Hodnocení průběhu vzdělávání
Průběh vzdělávání byl sledován v teoretické i praktické výuce. Sledované hodiny se nesly
v klidné respektující pracovní atmosféře, vhodně navazovaly na předchozí výuku. Vyučujíc í
zohledňovali dosavadní znalosti žáků, žáci s vyučujícími spolupracovali a zodpovědně plnili
zadané úkoly. V některých hodinách byla zaznamenána snaha učitele sdělit nejen téma
hodiny, ale také vzdělávací cíle, které směřovaly především k naplňování očekávaných
výstupů školních vzdělávacích programů a přípravě na maturitní zkoušku. Na žáky byly
kladeny srozumitelné požadavky, většina vyučujících vhodně vytvářela dostatečný prostor
pro procvičování a upevňování znalostí, důraz byl kladen na propojování teorie a praxe.
Názornost výuky byla téměř ve všech sledovaných hodinách doprovázena a podporována
efektivním využitím digitální techniky, taktéž studijní materiály jsou sdíleny elektronick y.
Ve výuce převažovala různě efektivní frontální výuka s výkladem učitele či řízeným
rozhovorem, doplněná většinou samostatnou prací ve formě zadání v pracovním listu.
Pestřejší hodiny byly zaznamenány v humanitním a jazykovém vzdělávání, kde žáci
pracovali ve skupině či ve dvojici, byli více vtaženi do aktivního osvojování učiva
a kooperace. Výuka jazyků byla účinně vedena v cílovém jazyce, pozornost byla věnována
rozvoji všech dovedností s důrazem na mluvní projev. Diferenciace a gradace úkolů, které
umožňují využít potenciál každého žáka, nebyly ve výuce zaznamenány, taktéž práce
s různými výukovými zdroji podněcující rozvoj kritického myšlení byla zazname ná na
sporadicky. Dílčí nedostatky se objevily v časovém rozvržení sledovaných hodin, často
nebyl v závěru hodin vytvořen prostor pro zhodnocení hodiny s ohledem na vzdělávac í
pokrok žáků. Průběžné hodnocení žáků mělo zpravidla motivační charakter, v některých
hodinách žáci dostávali adekvátní zpětnou vazbu od pedagogů, avšak prvky formativního
hodnocení byly uplatněny spíše ojediněle.
Průběh praktického vyučování měl odpovídající odbornou úroveň. Učivo, které navazova lo
svým obsahem na odborné předměty teoretické výuky, se zaměřovalo na prohlubová ní
nabytých vědomostí a rozvoj požadovaných praktických dovedností spojených s výkonem
budoucí profese žáků. Plnění jednotlivých úkolů předcházela systematická instruktáž ze
strany učitelů, během činností vyučující poskytovali žákům potřebnou podporu směrem
k úspěšnému splnění úkolů. Veškeré činnosti probíhaly v přiměřeném tempu, žáci pracovali
samostatně a dodržovali zásady bezpečnosti a ochrany zdraví.


                          Hodnocení výsledků vzdělávání
Ke zjišťování průběžných výsledků vzdělávání využívá škola standardně zejména písemné
a ústní zkoušení. Výsledky vzdělávání jsou pečlivě sledovány, v případě žáků ohroženýc h
školním neúspěchem jsou přijímána potřebná opatření. Vstupní a srovnávací testy
z matematiky, následně možnost využití konzultace s učiteli, důsledná práce předmětových
komisí s výsledky maturitní zkoušky či možnost přípravy k této zkoušce značně přispívají
k minimalizaci počtu neprospívajících žáků. Pozitivně se v této oblasti odráží činnost
školního poradenského pracoviště. Výchovná poradkyně a školní metodička prevence mají
vzájemně jasně vymezené kompetence a efektivně nastavenou spolupráci zahrnující též
úzkou spolupráci s celým pedagogickým sborem a zákonnými zástupci. Žákům se
speciálními vzdělávacími potřebami a žákům s odlišným mateřským jazykem je věnována
potřebná pozornost. Prevenci rizikového chování vnímá škola jako svou prioritu.
Zpracovaný plán primárně preventivních aktivit je vhodně aplikován v rámci výuky či
formou besed a mimoškolních akcí, což snižuje výskyt rizikového chování. Škole se
dlouhodobě daří minimalizovat absenci žáků, počet neomluvených hodin je nízký. Pro žáky


                                            3/6
prvních ročníků jsou pravidelně organizovány adaptační kurzy na podporu vytváření
zdravých vzájemných vztahů, tento proces je ověřován dotazníkovým šetřením a následně
vyhodnocován. Vzniklé problémy škola řeší bezodkladně, v některých případech využívá
intervencí psychologa z pedagogicko-psychologické poradny.
Zadávání ročníkových a seminárních prací umožňuje hodnotit úroveň získaných znalostí,
dovedností i schopnost žáků aplikovat poznatky v praxi. Možnost vypracování maturitníc h
prací využitelných i pro středoškolskou odbornou činnost vede k prohloubení odborných
znalostí a praktických dovedností. Spolupráce s partnerskou firmou při hodnocení
maturitních prací a následném ocenění těch nejlepších motivuje žáky k dosažení kvalitníc h
výsledků. Celková úspěšnost žáků u maturitních zkoušek se pohybuje na úrovni
republikového průměru. Systematické sledování a vyhodnocování výsledků vzdělává ní
včetně přijímaných opatření umožňuje škole cíleně zlepšovat kvalitu výuky, reagovat na
individuální potřeby žáků a efektivně podporovat jejich odborný i osobnostní rozvoj.
Rozvoj specifického nadání podporuje škola zapojením žáků nejen do řady projektových
aktivit i odborných soutěží zaměřených v souladu s profilací školy, v uplynulém období
v nich žáci opakovaně dosahovali vynikajících úspěchů na celostátní úrovni. Ve spolupráci
s partnerskými sportovními kluby je také efektivně nastavena podpora žáků se sportovním
nadáním.



                                        Závěry
Vývoj školy
– Škole se daří udržet dobré renomé a tím i stabilně vysoký zájem uchazečů o studium.
– Došlo ke změně na postu zástupkyně školy pro oblast všeobecně vzdělávacích předmětů.
– Vyšší odborné vzdělávání bylo ukončeno absolutoriem studentů             v denní formě
  vzdělávání ve školním roce 2020/2021.
– Školní vzdělávací programy jsou kontinuálně aktualizovány.
– Pedagogický sbor prochází postupnou generační obměnou.
– Došlo k modernizaci vybavení odborných učeben a laboratoří, nákupu pomůcek pro
  odborné předměty a digitální techniky.
Silné stránky
– Intenzivní a dlouhodobá spolupráce školy s množstvím externích partnerů se pozitivně
  promítá do zkvalitňování podmínek a průběhu vzdělávání. (1.5)
– Systematické řízení školy je založené na jasném vymezení kompetencí, promyšle né
  kroky naplňují koncepční cíle a výrazně se podílejí na zvyšování kvality poskytovaného
  vzdělání. (2.1)
– Nadstandardní materiální zázemí spolu s vysokou odborností vyučujících význa mným
  způsobem podporuje rozvoj profesních kompetencí žáků, posiluje možnosti jejich
  uplatnění na trhu práce. (2.4)
– Systematická a aktivní práce s výsledky vzdělávání vede k předcházení školního
  neúspěchu žáků, realizace efektivně nastavených opatření zkvalitňuje proces vzdělává ní.
  (5.1)


                                           4/6
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V průběhu teoretické výuky nevyužívá škola v dostatečné míře diferenciaci učiva
  vzhledem k individuálním schopnostem jednotlivých žáků. Prvky formativního
  hodnocení jako prostředky pro aktivní zapojení žáků jsou zařazovány ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Dlouhodobá a intenzivní spolupráce s vysokými školami stejného odborného zaměření
  (ČVUT Praha, ZČU Plzeň) i s významnými externími partnery (Rhode & Schwarz
  Vimperk, ČEZ, a.s. Praha) výrazně podporuje vysokou úroveň poskytovaného odborného
  vzdělávání.
Doporučení pro zlepšení činnosti školy
– Zařazovat do výuky diferencované a gradované úkoly.
– Efektivně aplikovat prvky formativního hodnocení.
– Věnovat účinnou pozornost časové struktuře hodin.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, potvrzení ve funkci ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční


                                            5/6
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PaedDr. Martina Baarová, školní inspektorka, vedoucí inspekčního týmu
 Mgr. Lenka Petrová, školní inspektorka
 Mgr. Renata Pechoušková, školní inspektorka
 Mgr. Ludmila Hadravová, školní inspektorka
 Ing. Dana Drlíková, kontrolní pracovnice
7. 1. 2025




                                         6/6
