                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1619/21-T


Název                                Střední škola služeb a podnikání, Ostrava-Poruba,
                                     příspěvková organizace
Sídlo                                Příčná 1108/1, 708 00 Ostrava-Poruba
E-mail                               ss@ss-ostrava.cz
IČ                                   00 575 933
Identifikátor                        600 171 299
Právní forma                         příspěvková organizace
Zastupující                          Mgr. Pavel Chrenka
Zřizovatel                           Moravskoslezský kraj
Místo inspekční činnosti             Příčná 1108/1, 708 00 Ostrava-Poruba
                                     Polská 1543/6, 708 00 Ostrava-Poruba
                                     Polská 1542/8, 708 00 Ostrava-Poruba
                                     Otakara Jeremiáše 1986/36, 708 00 Ostrava-Poruba
Termín inspekční činnosti            23. 11. 2021 − 26. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.



2021/2022
                                  Charakteristika
Střední škola služeb a podnikání, Ostrava-Poruba, příspěvková organizace (dále „škola“)
poskytuje ve školním roce 2021/2022 střední vzdělávání s maturitní zkouškou v oborech
vzdělání Ekonomika a podnikání, Masér sportovní a rekondiční, Kosmetické služby,
Fotograf a v nástavbovém oboru vzdělání Podnikání v denní i v dálkové formě. Dále
vzdělává žáky v oborech vzdělání s výučním listem Kadeřník, Prodavač (se zaměřením na
všeobecné a elektrotechnické zboží) a Aranžér. Teoretické vyučování probíhá v budovách
na ulici Příčná 1 a ulici Polská 6 v Ostravě-Porubě (v prostorách ve výpůjčce Obchodní
akademie, Ostrava-Poruba, příspěvková organizace). Praktické vyučování se uskutečňuje na
dalších třech odloučených pracovištích (Otakara Jeremiáše 36 a Polská 8 v Ostravě-Porubě,
Patrice Lumumby 1 v Ostravě-Zábřehu) a u smluvních partnerů.
K termínu inspekční činnosti střední školu navštěvovalo 926 žáků, z toho 131 v dálkové
formě vzdělávání. Speciální vzdělávací potřeby byly identifikovány u 50 žáků, z toho 3 se
vzdělávali podle individuálního vzdělávacího plánu. V rámci aktivit celoživotního
vzdělávání škola nabízí a realizuje profesní kvalifikace a rekvalifikace v oblasti služeb.
O své činnosti informuje na internetových stránkách www.ss-ostrava.cz.


                        Hodnocení podmínek vzdělávání
Při řízení organizace vychází ředitel ze strategického plánu rozvoje školy zahrnujíc í
koncepční záměry, které jsou rozpracované a aktualizované v plánu práce na daný školní
rok. Cíleně se je daří naplňovat především v oblastech zlepšování materiálně technickýc h
podmínek, spolupráce se sociálními partnery a vytváření otevřené komunitní školy pro
širokou veřejnost. Vedení školy reagovalo na potřeby obchodní sféry a od školního roku
2019/2020 se vzdělávání části žáků oboru vzdělání Prodavač zaměřuje na prodej
elektrotechnického zboží. Ve školním roce 2021/2022 se chce prioritně soustředit na
zkvalitnění teoretické a praktické připravenosti všech žáků pro praxi, což souvisí
s důslednější všestrannou péčí o rozvoj osobnosti žáka. Při průběžném vyhodnoco vá ní
nastavených cílů vychází mj. z vlastní SWOT analýzy.
Složení pedagogického sboru umožňuje plnit záměry a cíle realizovaných školních
vzdělávacích programů. Ředitel školy část řídících a kontrolních kompetencí delegoval na
své tři zástupce. V obou místech poskytovaného teoretického vzdělávání fungují samostatné
pedagogické sbory včetně předmětových komisí. Předmětové komise se zastoupením
stejných předmětů (zejména maturitních) však spolu nespolupracují ani při analýze výsledků
vzdělávání žáků dosahovaných při ukončování vzdělávání a nehodnotí společně efektivitu
využívaných metod a forem výuky v jednotlivých předmětech. Plán dalšího vzdělává ní
pedagogických pracovníků je zpracován pouze formálně. Další vzdělávání se realizuje dle
aktuální nabídky vzdělávacích institucí a zájmu učitelů, kteří si pak získané poznatky
vzájemně sdělují. V minulém období se jednalo o účast zejména na seminářích týkající se
maturitní zkoušky, prevence patologických jevů, případně odborné tématiky. Vzdělávac íc h
akcí zaměřených na zkvalitnění výuky, které by vedly ke snižování školní neúspěšnosti, se
učitelé účastnili minimálně.
Činnost školního poradenského pracoviště zabezpečují dva výchovní poradci, dvě školní
metodičky prevence, dvě kariérové poradkyně a školní psycholožka, kteří působí samostatně
ve dvou místech poskytovaného teoretického vzdělávání. Tato pracoviště zajišťovala péči
o žáky se speciálními vzdělávacími potřebami ve spolupráci se školskými poradenskými
zařízeními. Výchovní poradci seznamovali ostatní pedagogy s podpůrnými opatřeními
těchto žáků a vyhodnocovali účinnost poskytovaných opatření. S ohledem na zjištěno u


2021/2022                                   2
rozdílnou kvalitu práce členů školního poradenského pracoviště v obou místech
poskytovaného teoretického vzdělávání by byla přínosná jejich efektivní spolupráce včetně
procesu společného systematického plánování činností a předávání vzájemných zkušeností.
Preventivní strategie se vhodně promítala do dění ve škole. Všechny realizované programy
byly cíleně zaměřeny nejen na preventivní oblast, ale i na oblasti vzdělávací, sociální
i morální. Realizovanými aktivitami a včasným řešením problémů se škole dobře dařilo
předcházet negativním projevům chování žáků. Škola řešila pouze jednotlivé případy
závažnějších problémů, především osobních nebo záškoláctví. Příjemné klima školy
podporuje i účelné organizování adaptačních dnů pro žáky prvních ročníků, jejichž cílem je
usnadnit žákům vstup do nového kolektivu a začlenění do středoškolského prostředí.
K zajištění soudržnosti a sounáležitosti třídních kolektivů velmi účinně přispívají pravidelné
třídnické hodiny.
Škola vzdělává žáky v několika budovách s běžnými třídami, odbornými učebnami, dílna mi
i tzv. salony. Rozmístění učeben teoretického vyučování v pavilonovém komplexu na ulici
Polská 6 (v budově Obchodní akademie, Ostrava-Poruba, příspěvková organizace) je velmi
nepřehledné, což komplikuje výchovně vzdělávací proces. Materiálně technické podmínky
školy se daří průběžně zkvalitňovat a modernizovat včetně prostředků informač níc h
a komunikačních technologií a vybavení pracovišť pro odborný výcvik v návaznosti na
vývoj nových technologií. Tato pracoviště fungují také jako provozovny pro zákazníky z řad
veřejnosti (dvě kadeřnictví, kosmetické a masérské služby, fotografické služby a aranžérské
služby), kde žáci pracují pod dohledem učitelů odborného výcviku, učí se komunikovat se
zákazníky, vést administrativní agendu, mají možnost si vyzkoušet různé pracovní techniky
a materiály. Žáci absolvují praktické vyučování také na pracovištích smluvních partnerů. Pro
výuku tělesné výchovy se využívají v budovách pro teoretickou výuku tělocvič ny
a venkovní hřiště soukromé firmy. Školní stravování je zajišťováno smluvně základní školou
v docházkové vzdálenosti od školní budovy na ulici Příčná 1.
Finanční prostředky získané z projektů škola využívá ke zvýšení kvality vzdělává ní
mj. k zapojení odborníků z praxe v rámci odborného výcviku, k realizaci mezinárod níc h
stáží žáků a podpoře karierového poradenství.
V oblasti bezpečnosti a ochrany zdraví spočívá systém výchovného působení především
v seznamování žáků s pravidly uvedenými ve školním řádu a dalších dokumentech školy
a ve vyžadování dodržování pravidel daných metodickými pokyny a mimořád nými
opatřeními Ministerstva zdravotnictví České republiky souvisejících s aktuální epidemicko u
situací.
V době omezení provozu škol a distanční výuky vzdělávání probíhalo především
prostřednictvím jednotné elektronické platformy, která je i nadále účelně využívána i v době
prezenční výuky pro komunikaci s žáky i jejich zákonnými zástupci.


                          Hodnocení průběhu vzdělávání
Průběh vzdělávání v teoretickém vyučování byl sledován v obou místech poskytovaného
vzdělávání napříč realizovanými obory vzdělání (v denní i dálkové formě) a všeobecně
vzdělávacími i odbornými předměty.
Ve hodinách českého jazyka byly výukové cíle konkrétní a odpovídaly aktuálnímu stavu
třídy. Na žáky byly kladeny jasné požadavky, zvolené tempo a organizace vyučová ní
zohledňovaly a respektovaly vzdělávací potřeby jednotlivých žáků. Mezi užitými metodami
převažovala frontální výuka, která byla doplněna samostatnou prací a ojediněle i prací ve


2021/2022                                     3
dvojicích. Při výuce byl využíván řízený rozhovor a kladeny takové otázky, jež žáky vedly
k ochotě prezentovat vlastní názory. Značná část hodin byla založena na práci s textem
a úkoly s tím spojenými, které u žáků podněcovaly jejich kritické myšlení, vedly k rozvoji
čtenářské gramotnosti a efektivně podporovaly přípravu k maturitní zkoušce. Ve všech
hodinách učitelé poskytovali v průběhu hodin žákům velmi dobrou zpětnou vazbu, avšak
závěrečné zhodnocení bylo omezeno pouze na shrnutí probíraného učiva.
Při vzdělávání v cizích jazycích (anglickém a německém) byly rozvíjeny všechny jazykové
kompetence. Důraz byl kladen jak na rozvoj receptivních dovedností účelným zařazením
práce s cizojazyčnými texty a audionahrávkami, tak na produktivní řečové dovednosti žáků.
V menší míře byly vytvářeny příležitosti pro delší souvislé řečové projevy a podněty
k rozvoj spontánních reakcí žáků i jejich vzájemnou interakci. Slovní zásoba i gramatické
učivo bylo efektivně upevňováno v komunikačních situacích, žáci byli vedeni k tvoření
vlastních vět a příkladů. Výuka byla propojena s reálnými situacemi i reáliemi studovaného
jazyka a směřovala k praktickému využití získaných dovedností v běžném životě.
V německém jazyce byla výuka vhodně přizpůsobena možnostem a schopnostem žáků.
V části hodin matematiky byly ověřovány znalosti žáků písemnou formou. Při procvičování
učiva řešením příkladů na tabuli převažovala většinou aktivita učitelů nad efektivním
zapojením žáků. Jen v některých hodinách matematiky i fyziky byli žáci zapojeni do diskuze
k návrhu postupů řešení úloh a získávali efektivní zpětnou vazbu. V závěru hodin zpravidla
nedocházelo k jejímu zhodnocení vzhledem k vlastnímu učení žáků.
Výuka předmětů informační a komunikační technologie i písemná a elektronické
komunikace byla založena na systematické práci žáků s využitím příslušného programového
vybavení a zohledněním individuálního pracovního tempa jednotlivých žáků. Důraz byl
kladen na praktické osvojení dovedností, kdy učitelé korigovali práci žáků a poskytovali jim
zpětnou vazbu. Potřebná pozornost byla věnována také ergonomii při práci s počítačem.
Sledovaná výuka tělesné výchovy se vyznačovala dobrou organizací a účelným využitím
času. Vyučující poskytoval žákům zpětnou vazbu vzhledem ke správnosti provedení cviků.
Aktivní zapojení žáků do pohybových aktivit podporovalo např. zařazení týmových her
s nutností vzájemné komunikace, ke které byli žáci učitelem vybízeni.
Výuka teoretických odborných předmětů byla vedena odborně a věcně správně s použitím
vhodných příkladů uplatnění znalostí a dovedností z předmětu v reálných situacích. Hodiny
byly vedeny převážně formou výkladu (s převahou aktivity učitelů), příp. s využitím
didaktické techniky pro podporu názornosti. Uplatňovaná škála metod a forem výuky byla
méně pestrá, ve většině hodin chyběly činnosti podporující kooperaci žáků. Jen v některých
hodinách vyučující aktivizovali žáky činnostmi ve skupinách a vedením dialogu.
Diferencovaná výuka zaměřená na žáky se speciálními vzdělávacími potřebami v hodinách
nebyla zřetelná. Přibližně v polovině sledovaných hodin nebylo vzdělávání dostatečně
podpořeno prací s výukovými materiály či vhodnými učebními pomůckami. Ojediněle byla
cíleně rozvíjená čtenářská gramotnost např. prací s odbornými časopisy s následným
sdílením poznatků a efektivní diskuzi. Vyučující žákům poskytovali většinou okamžitou
slovní zpětnou vazbu, jen výjimečně vedli žáky k sebehodnocení nebo vzájemné mu
žákovskému hodnocení. V závěru většiny hodin docházelo k jejich shrnutí vyučujícím, popř.
k zopakování učiva a zadání domácích úkolů, pouze ojediněle žáci v závěru zhodnotili
s učitelem proběhlou hodinu s ohledem na jejich dosažený pokrok.
Ve všech sledovaných hodinách panovalo příjemné pracovní klima, žáci měli možnost
sdělovat své postřehy, učitelé se jim snažili být nápomocni. Dílčím nedostatkem sledované
teoretické výuky bylo nevyužití závěrů hodin ke zpětné vazbě na práci žáka, žáci nebyli



2021/2022                                    4
dostatečně vedeni k sebehodnocení a vzájemnému hodnocení. Chyběla diferenciace výuky
vzhledem k vzdělávacím možnostem jednotlivých žáků.
Učební praxe 4. ročníku oboru vzdělání Ekonomika a podnikání je realizována jeden den
v týdnu, část této výuky probíhá také na smluvních pracovištích, zejména na úřadech státní
správy. Ve sledované výuce ve škole byl kladen důraz na aplikaci teoretických znalostí
v praxi při řešení úloh z reálného prostředí. Jedna z vyučujících vhodně zvolila hybridní
způsob výuky z důvodu karantény části žáků, kteří se do výuky mohli zapojit z domova
prostřednictvím elektronické platformy.
V rámci hospitační činnosti byl sledován odborný výcvik žáků v oborech vzdělání Kadeřník,
Fotograf, Kosmetické služby, Masér sportovní a rekondiční a Aranžér na školních
pracovištích a v oboru vzdělání Prodavač na provozním pracovišti smluvního partnera, kde
žáci pracovali pod vedením učitele odborného výcviku i instruktorů. Školní pracoviště jsou
vybavena moderními technologiemi a materiály. Učitelé odborného výcviku si průběžně
doplňují nejnovější poznatky a informace ve svém oboru, aby průběh a obsah praktického
vyučování reagoval na současné trendy v oborech poskytovaných služeb. Motivačně na žáky
působilo zaujetí vyučujících pro vyučovaný obor. Ve všech hospitovaných hodinách byla
příjemná pracovní atmosféra, neformální, ale respektující vztahy, individuální přístup
k žákům, převládala samostatná práce žáků pod vedením učitelů odborného výcviku. Žáci
byli příkladně vedeni k využití teoretických znalostí při praktickém rozvoji dovedností,
účelné práci s učebními pomůckami a k používání odborné terminologie. Ve sledovanýc h
skupinách byly rozvíjeny kompetence žáků za účelem získání potřebných dovedností
a návyků. Vhodně zvolené organizační formy a metody se smysluplně střídaly. Vyučujíc í
během krátké instruktáže ověřovali znalosti a dovednosti žáků, stanovili cíl a úkoly pro
výuku daného dne, zdůraznili nutnost dodržovat zásady bezpečnosti a ochrany zdraví. Výuka
byla kvalitně připravena a dobře organizačně zvládnutá. Hodnocení práce žáků probíhalo
v průběhu i na konci vyučovacího dne dle předem známých kritérií. Žákům byl dán
dostatečný prostor pro zhodnocení své práce a učitelé jim poskytovali zpětnou vazbu
směřující k vyhodnocení posunu v praktických dovednostech. Někteří žáci oboru vzdělání
Kadeřník pracovali pod vedením učitele v reálném provozu v pánském oddělení salonu.
Za produktivní práci je žákům vyplácena odměna.


                         Hodnocení výsledků vzdělávání
Učitelé zjišťují výsledky vzdělávání žáků průběžnou klasifikací s využitím různých forem
písemného a ústního zkoušení. Zákonní zástupci jsou průběžně informování o prospěchu
a chování žáků prostřednictvím třídních schůzek, elektronického informačního systému,
případně při osobních konzultacích s vyučujícími.
Ve školním roce 2020/2021 evidovala škola v oborech vzdělání ukončených maturitní
zkouškou 10,6 % neprospívajících žáků, 11,4 %v oborech vzdělání ukončených závěrečnou
zkouškou. Výsledky vzdělávání žáků jsou vyhodnocovány v jednotlivých předmětových
komisích, žákům s výukovými obtížemi je nabízeno doučování a individuální konzultace.
Další opatření ke zlepšení prospěchu žáků však škola nepřijímá. Nejslabší prospěch škola
zaznamenala v posledních dvou školních letech u oboru vzdělání Prodavač, nejlepšíc h
výsledků dosáhli žáci oboru vzdělání Masér sportovní a rekondiční.
Ve školním roce 2020/2021 byla neúspěšnost žáků u závěrečných zkoušek 3,4 %.
Ve srovnání s předchozím školním rokem, ve kterém uspěli při závěrečných zkouškách
všichni žáci, došlo k mírnému zhoršení. Neúspěšnost žáků u maturitní zkoušky činila za
celou školu 17,1 %. Nejvyšší byla v nástavbovém oboru vzdělání Podnikání v denní


2021/2022                                   5
i dálkové formě vzdělávání, kde celkově neuspělo více než 30 % žáků. Stoprocentní
úspěšnost u maturitní zkoušky zaznamenali žáci oboru vzdělání Ekonomika a podnikání.
Výsledky maturitních zkoušek jsou projednávány v pedagogické radě, nepromítají se však
do stanovení úkolů pro příslušné předmětové komise a přijímání efektivních opatření.
Zpětnou vazbu na poskytované vzdělávání získává škola také z výsledků výběrového
zjišťování České školní inspekce. Zjištěná úroveň výstupů má pro školu spíše informativní
charakter a k dalšímu směřování vzdělávacího procesu není využívána.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouvá ním
nepřítomnosti ve výuce nebo při neomluvené absenci). Zaznamenané projevy problémového
chování žáků jsou důsledně řešeny ve spolupráci se žáky samotnými, příp. s jejich
zákonnými zástupci. Vzhledem k chybějící strategii práce s žáky s vysokou mírou
zameškané výuky a ohrožené školním neúspěchem nejsou vzdělávací činnosti pedagogů
s těmito skupinami žáků systematicky koordinované. V oblasti specifické prevence se škola
zaměřuje na monitoring projevů rizikového chování žáků zejména v oblastech užívá ní
návykových látek, projevů šikany a kyberšikany i dalších sledovaných sociálně
patologických jevů. Nedílnou součástí preventivních aktivit školy je organizace
mimoškolních aktivit zaměřených na budování vztahů ve třídách např. adaptační nebo
projektové dny. Kariérové poradkyně průběžně po celý školní rok poskytují podporu žákům
posledních ročníků při výběru jejich profesního a společenského uplatnění a při přípravě
k případnému navazujícímu vzdělávání.
Žáci úspěšně reprezentují školu v regionálních a celostátních soutěžích odborných
dovedností, ve kterých dosahují předních umístění, a účastní se charitativních akcí.
Společnost rodičů a přátel školy finančně i organizačně podporuje sportovní i vzdělávac í
školní aktivity a přispívá ke zlepšení materiálních podmínek pro výuku i prostředí pro žáky.
Škola se prezentuje na přehlídkách a veletrhu středních škol, organizuje také tradiční akce
např. Den otevřených dveří (také online formou), setkávání pedagogů s výchovnými poradci
základních škol.
Předpokladem úspěšné přípravy a uplatnění absolventů je aktivní forma spolupráce
s profesními svazy a s externími partnery při zajištění části praktického vyučování žáků,
zapojení odborníků do výuky i závěrečných zkoušek. Prostřednictvím projektu Erasmus+
mají žáci vybraných oborů vzdělání příležitost získávat pracovní zkušenosti i na stážích
v zahraničí (Slovensko). Také spolupráce s odbornými školami stejného nebo obdobného
zaměření v České republice i v zahraničí (Slovensko, Polsko) je přínosem pro výměnu
zkušeností pedagogů i informací o nových trendech v daných oborech.




2021/2022                                    6
                                         Závěry
Vývoj školy
- Od poslední komplexní inspekční činnosti v roce 2015 se podařilo částečně vyřešit špatný
  technický stav školních budov. Došlo k revitalizaci části školní budovy na ulici Příčná 1,
  která bude dále pokračovat včetně modernizace vstupních prostor. V minulém školním
  roce 2020/2021 byla ukončena i revitalizace budovy školy na ulici Otakara Jeremiáše 36.
- Od školního roku 2019/2020 se obor vzdělání Prodavač rozšířil o zaměření na
  elektrotechnické zboží.
- Škola bude od školního roku 2022/2023 (i v návaznosti na závěry z komplexní inspekční
  činnosti z roku 2015) nabízet vzdělávání žáků v tříletém oboru vzdělání s výučním listem
  69-53-H/01 Rekondiční a sportovní masér v souvislosti s rozhodnutím Minister stva
  školství mládeže a tělovýchovy o zápisu tohoto oboru vzdělání do rejstříku škol
  a školských zařízení.

Silné stránky
- Materiální vybavení a úroveň vzdělávání v odborném výcviku podporují rozvoj klíčovýc h
  kompetencí jednotlivých žáků, což vytváří podmínky pro jejich lepší uplatnitelnost na
  trhu práce.
- Zapojení oborníků z praxe do praktického vyučování zvyšuje efektivitu vzdělává ní
  předáváním nejnovějších poznatků a praktických zkušeností účastníkům vzdělávání.

Slabé stránky a/nebo příležitosti ke zlepšení
- V hodinách teoretického vyučování nebylo využíváno formativní hodnocení
  individuálního pokroku žáků ve vztahu k jejich možnostem související s diferenciac í
  výuky. Žáci nebyli vedeni ke vzájemnému hodnocení ani sebehodnocení, které by
  posilovalo motivaci a zodpovědnost za vlastní vzdělávání.
- Rozvoj dovedností pedagogických pracovníků není dostatečně zaměřen na podporu
  efektivního uplatnění moderních didaktických a metodických postupů a forem výuky,
  které by především při teoretické výuce vedly k větší aktivizaci žáků.
- Činnosti a spolupráce předmětových komisí obou míst poskytovaného teoretického
  vzdělávání směřující k přijímání účinných opatření ke zlepšování výsledků vzdělává ní
  žáků jsou málo efektivní, vzhledem k žákům ohroženým školním neúspěchem
  a neúspěšnosti u maturitní zkoušky nejsou přijímána účinná opatření.
- Kontrolní mechanismy vedení školy nebyly dostatečně účinné vzhledem k přijímá ní
  adekvátních opatření týkajících se zlepšení průběhu a výsledků vzdělávání žáků,
  k systému práce školního poradenského pracoviště a v nastavení mechanismů pro
  participaci všech pedagogů na chodu školy jako celku.

Doporučení pro zlepšení činnosti školy
- Využívat především v teoretickém vyučování ve větším měřítku diferenciaci výuky
  vzhledem k individuálním schopnostem a potřebách jednotlivých žáků, poskytovat jim
  efektivní zpětnou vazbu vedoucí k větší motivaci v procesu vlastního učení.
- Směřovat další vzdělávání pedagogických pracovníků k uplatňování efektivních forem
  a metod výuky vedoucích k větší aktivizaci žáků a zlepšování výsledků vzdělávání žáků
  v průběhu a při ukončování vzdělávání.


2021/2022                                    7
- Zaměřit činnost předmětových komisí ve větší míře na efektivní vyhodnocování výsledků
  vzdělávání žáků v jeho průběhu a závěru, přijímat účinná opatření v těchto oblastech.
- Nastavit kontrolní mechanismy vedoucí k systematické činnosti všech pedagogickýc h
  pracovníků s cílem zlepšení osobnostního rozvoje žáků a jejich výsledků vzdělávání.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení (elektronický) ze dne 16. 11 2021
 2.    Rozhodnutí MŠMT o zápisu změny v údajích uvedených v rejstříku škol a školských
       zařízení (zápis oboru vzdělání 69-53-H/01 Rekondiční a sportovní masér) ze dne
       11. 10. 2021 s účinností od 1. 9. 2022
 3.    Školní vzdělávací program Management obchodních firem a sportovních klubů (obor
       vzdělání 63-41-M/01 Ekonomika a podnikání) platný od 1. 9. 2013 včetně čtyř
       dodatků
 4.    Školní vzdělávací program Masér sportovní a rekondiční (obor vzdělání 69-41-L/02
       Masér sportovní a rekondiční) platný od 1. 9. 2016 včetně tří dodatků
 5.    Školní vzdělávací program Masér sportovní a rekondiční (obor vzdělání 69-41-L/02
       Masér sportovní a rekondiční) platný od 1. 9. 2019 včetně jednoho dodatku
 6.    Školní vzdělávací program Kosmetické služby (obor vzdělání 69-41-L/01
       Kosmetické služby) platný od 1. 9. 2016 včetně tří dodatků
 7.    Školní vzdělávací program Kosmetické služby (obor vzdělání 69-41-L/01
       Kosmetické služby) platný od 1. 9. 2019 včetně jednoho dodatku
 8.    Školní vzdělávací program Multimediální technik − fotograf (obor vzdělání
       34-56-L/01 Fotograf) platný od 1. 9. 2018 včetně jednoho dodatku
 9.    Školní vzdělávací program Multimediální technik − fotograf (obor vzdělání
       34-56-L/01 Fotograf) platný od 1. 9. 2019 včetně jednoho dodatku
10.    Školní vzdělávací program Kadeřník, kadeřnice (obor vzdělání 69-51-H/01 Kadeřník)
       platný od 1. 9. 2015 včetně dvou dodatků
11.    Školní vzdělávací program Podnikání (obor vzdělání 64-41-L/51 Podnikání – denní
       studium) platný od 1. 9. 2019 včetně jednoho dodatku
12.    Školní vzdělávací program Podnikání (obor vzdělání 64-41-L/51 Podnikání – dálkové
       studium) platný od 1. 9. 2019 včetně jednoho dodatku
13.    Školní vzdělávací program Prodavač – všeobecné zboží (obor vzdělání 66-51-H/01
       Prodavač) platný od 1. 9. 2019
14.    Školní vzdělávací program Prodavač – elektrotechnické zboží (obor vzdělání
       66-51-H/01 Prodavač) platný od 1. 9. 2019


2021/2022                                  8
15.    Školní vzdělávací program Propagace a reklama (obor vzdělání 66-52-H/01 Aranžér)
       platný od 1. 9. 2015 včetně dvou dodatků
16.    Školní řád účinný od 13. 10. 2020 včetně čtyř příloh
17.    Provozní řád účinný od 1. 9. 2021
18.    Strategický plán rozvoje školy s účinností od 4. 1. 2019 (včetně koncepčních záměrů
       pro období 2019–2024)
19.    Plán práce na školní rok 2021/2022
20.    Plán dalšího vzdělávání pedagogických pracovníků ze dne 2. 9. 2019
21.    Organizační řád účinný od 1. 9. 2020
22.    Školní matrika (elektronická) vedená ve školním roce 2021/2022 (vybraný vzorek)
23.    Třídní knihy (elektronické) vedené ve školním roce 2021/2022 (vybraný vzorek)
24.    Rozvrh vyučovacích hodin platný v termínu inspekční činnosti
25.    Kniha zápisů (záznamy z pedagogických rad a provozních porad) vedená od školního
       roku 2020/2021 (místo poskytovaného vzdělávání Příčná 1)
26.    Záznamy z porad školní rok 2021/2022 (místo poskytovaného vzdělávání Polská 6)
27.    Záznamy z porad vedení školy vedené od školního roku 2020/2021 (vybraný vzorek)
28.    Výroční zprávy o činnosti školy za školní roky 2019/2020 a 2020/2021
29.    Plán činnosti a vnitřní kontroly ředitele školy 2021/2022 ze dne 1. 9. 2021
30.    Plány práce předmětových komisí ve školním roce 2021/2022, zápisy z porad
       předmětových komisí ve školním roce 2020/2021 a 2021/2022 (vybraný vzorek)
31.    Doklady o vzdělání pedagogických pracovníků vzhledem k jejich odborné kvalifik ac i
       (vybraný vzorek)
32.    Dokumentace k žákům se speciálními vzdělávacími potřebami, školní rok 2021/2022
       (vybraný vzorek)
33.    Školní strategie primární prevence rizikového chování pro období 2020–2027
34.    Minimální preventivní program 2021/2022 ze dne 27. 9. 2021 (včetně příloh)
35.    Smlouvy o zajištění praktického vyučování na pracovištích fyzických nebo
       právnických osob (vybraný vzorek)
36.    Směrnice k odměňování žáků za produktivní práci s účinností od 1. 1. 2021
37.    Vybraná dokumentace k zajištění bezpečnosti a ochrany zdraví žáků ve školním roce
       2021/2022




2021/2022                                   9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Hana Maľarová, školní inspektorka,
 vedoucí inspekčního týmu                                 Ing. Hana Maľarová v. r.

 Mgr. Ing. Martina Colledani, školní
 inspektorka                                          Mgr. Ing. Martina Colledani v. r.


 Ing. Magda Dirgasová, školní inspektorka               Ing. Magda Dirgasová v. r.

 Mgr. Sylva Kyselová, Ph.D., MBA, školní
 inspektorka                                       Mgr. Sylva Kyselová, Ph.D., MBA v. r.


 Mgr. Šárka Šustková, školní inspektorka                 Mgr. Šárka Šustková v. r.


 Ing. Klára Kudlíková, kontrolní pracovnice              Ing. Klára Kudlíková v. r.

 Ing. Mgr. Lenka Návratová, odbornice na
 střední odborné vzdělávání                           Ing. Mgr. Lenka Návratová v. r.

V Ostravě 22. prosince 2021


Datum a podpis ředitele školy potvrzující projednání a převzetí inspekční zprávy


 Mgr. Pavel Chrenka, ředitel školy                        Mgr. Pavel Chrenka v. r.

V Ostravě 4. ledna 2022




2021/2022                                     10
