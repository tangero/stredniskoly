CSI0X00BI8GS
Počet listů: 4




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1845/23-A


Název                               Střední zahradnická škola a Střední odborné učiliště
                                    s.r.o.
Sídlo                               Veleslavínská 282, 162 00 Praha 6
E-mail                              reditel@zahradnickaskola.cz
IČO                                 03036600
Identifikátor                       691006989
Právní forma                        Společnost s r.o.
Zastupující                         Ing. Ivan Roušal
Zřizovatel                          JUDr. Livia Kaněrová
Místo inspekční činnosti            Hloubětínská 78/26, Praha 9
Inspekční činnost na místě          6. 6. 2023 − 8. 6. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na žádost podle § 174 odst. 7 školského zákona.
                                    Charakteristika
Střední zahradnická škola a Střední odborné učiliště s.r.o. (dále „škola“ či „instituce “)
poskytuje vzdělávání zakončené maturitní zkouškou v denní formě studia ve čtyřletém oboru
vzdělání Zahradnictví a v denní formě tříletých oborů s výučním listem Prodavač
a Zahradník zakončeném závěrečnou zkouškou. Nastavení realizovaných školních
vzdělávacích programů umožňuje mezioborovou prostupnost.
K termínu inspekční činnosti se ve škole vzdělávalo 164 žáků, z toho 89 žáků v maturitním
oboru v denní formě vzdělávání. Nejvyšší povolený počet žáků ve škole (240) tak byl
naplněn ze 68 %.


                          Hodnocení podmínek vzdělávání
Ředitel školy (dále „ředitel“) ve své funkci efektivně využívá své dlouholeté pedagogické
a manažerské zkušenosti. Postupně naplňuje reálně stanovenou koncepci rozvoje školy,
která vychází z velmi dobré znalosti prostředí instituce a odráží záměry zřizovate le.
Aktualizované priority a cíle vycházejí z výsledků vlastní analýzy školy, reagují na aktuální
celospolečenskou situaci a reflektují potřeby žáků i pedagogů. Ředitel klade důraz na
budování přátelského školního klimatu a partnerského přístupu všech aktérů vzdělávání.
Realizovaný způsob řízení odpovídá velikosti a podmínkám školy. Účelné přerozdělení
kompetencí na zástupkyni ředitele, pracovníky školního poradenského pracoviště i další
pedagogické pracovníky zajišťuje plynulé fungování instituce. Učitelům jsou vytvořeny
podmínky pro participaci na fungování školy v rámci činnosti předmětových komisí
a prostřednictvím jednání pedagogické rady. Elektronický informační systém školy přispívá
k účinnému přenosu informací mezi všemi aktéry vzdělávání. Efektivnímu sdílení informac í
napomáhá rovněž nastavený systém pravidelných porad i každodenní neformá lní
komunikace jednotlivých účastníků vzdělávání. Pedagogové efektivně spolupracují v rámci
předmětových komisí či při realizaci vzdělávání formou četných rozvíjejících aktivit.
Kontrolní činnost vedení školy je prováděna kontinuálně v rámci každodenního chodu
instituce. Kvalita vzdělávacího procesu je monitorována hospitační činností vedení školy.
Ředitel se zaměřuje na sledování úrovně výuky maturitních předmětů, aktivně monitor uje
a vyhodnocuje účinnost opatření přijatých ke zvýšení úspěšnosti žáků ve společné části
maturitní zkoušky. Pro zefektivnění vzdělávacích strategií na úrovni školy není v dostatečné
míře využito systematické sdílení poznatků z hospitační činnosti např. v rámci pedagogické
rady. Některé nedostatky zjištěné při poslední inspekční činnosti přetrvávají, např. nižší míra
zapojení žáků do evaluačního procesu využitelná k sebereflexi vlastního učebního pokroku
či opomíjení didaktických závěrů vyučovacích hodin.
Ředitel pokračuje v realizaci souboru opatření ke zlepšení kvality poskytovaného
vzdělávání. Konkretizoval kroky v oblasti výsledků vzdělávání ve vztahu k úspěšnosti žáků
při ukončování studia maturitní zkouškou. Na základě analýzy příčin neúspěšnosti žáků a
systematické činnosti školního poradenského pracoviště přijal řadu opatření, která se plně
projevila ve výsledcích společné části jarního termínu maturitní zkoušky v roce 2023.
Četné partnerské vztahy se pozitivně promítají do práce instituce. K naplňování koncepčních
záměrů přispívá úzká spolupráce pedagogů se školním poradenským pracovištěm,
konstruktivní komunikace se zřizovatelem, rodiči i žáky. Stejně tak záměry školy podporují
dlouhodobě rozvíjené vztahy s dalšími sociálními partnery, navázané kontakty se subjekty
pro zajištění odborné praxe se pozitivně odrážejí v kvalitě poskytovaných služeb


                                             2/7
i možnostech budoucího profesního uplatnění žáků. K podpoře žáků se zvýšeným zájmem
o studovaný obor a k obohacení výuky napomáhá spolupráce s mnoha odbornými pracovišti
(např. Botanická zahrada Praha).
Personální podmínky umožňují naplňování školních vzdělávacích programů. Výchovně -
vzdělávací činnost zajišťuje téměř plně kvalifikovaný sbor 18 pedagogických pracovníků.
Odborný růst pedagogů je podporován prostřednictvím dalšího vzdělávání pedagogickýc h
pracovníků, které vychází z potřeb školy a preference jednotlivých vyučujících. Začínajíc ím
učitelům je poskytována systematická podpora uvádějících učitelů i členů vedení školy.
Vícezdrojovým financováním a uvážlivým nakládáním se získanými prostředky se řediteli
daří zajistit plynulý chod školy, naplňovat školní vzdělávací programy a kultivovat školní
prostředí. Od poslední inspekční činnosti došlo ke zlepšení materiálních podmínek. Škola
má odpovídající zázemí kmenových i odborných učeben, většina je vybavena interaktivní
tabulí nebo projekční technikou. Stravování pro žáky je zajištěno ve spolupráci se smluvním
partnerem.


                          Hodnocení průběhu vzdělávání
Společným znakem hospitovaných vyučovacích hodin byla příznivá pracovní atmosféra
podporující učení. Průběh teoretického i praktického vzdělávání byl charakterizo vá n
empatickým přístupem pedagogů, kteří uplatňovali k žákům respektující a podporující
přístup. Žáci dodržovali pravidla přirozené komunikace s učiteli a respektovali stanovené
postupy práce. Charakteristickým znakem sledované výuky byla její promyšlená příprava
a realizace v souladu s vědomostními a dovednostními cíli.
Sledované praktické vyučování i jeho završení ve formě závěrečné zkoušky bylo realizo vá no
na vysoké úrovni. Prováděné činnosti respektovaly specifika jednotlivých oborů. Průběh
praktického vyučování se vyznačoval individuálním přístupem vyučujících, kteří efektivně
propojovali teoretické znalosti s rozvojem praktických dovedností, důraz kladli na budování
pozitivního vztahu ke zvolené profesi. Žáci pracovali především ve dvojicích či samostatně
vždy pod vedením erudovaných učitelů. Upevňovali si správné pracovní návyky a osvojovali
potřebné pracovní postupy. Používali vhodný pracovní oděv, ochranné pomůcky
a dodržovali zásady bezpečnosti a ochrany zdraví. Zvolené pracovní tempo respektovalo
individuální možnosti a schopnosti žáků. Učitelé poskytovali žákům průběžnou zpětnou
vazbu využitelnou pro další učení, vhodně pracovali s chybou, nechyběly názorné ukázky či
instruktáže. Hodnocení žáků bylo komplexní, hodnocena byla kvalita odvedené práce
včetně dodržování pracovních postupů a zásad bezpečnosti práce. Důraz byl kladen na
upevnění potřebných znalostí a dovedností, rozvíjena byla zejména schopnost žáků
aplikovat teoretické poznatky v každodenním životě. Kvalitní realizace praktického
vyučování umožňuje žákům získání kompetencí, které odpovídají potřebným požadavkům
praxe.
V hospitované výuce všeobecně vzdělávacích a teoretických odborných předmětů
převládaly metodicky a didakticky zdařilé hodiny. Učitelé volili efektivní formy a metody
práce vzhledem k probíranému učivu i studijním předpokladům žáků. Stanovené vzdělávac í
strategie rozvíjely především vědomosti a dovednosti žáka a směřovaly k efektivní přípravě
k maturitní a závěrečné zkoušce. Převažovala frontální výuka s výraznější rolí učitele,
doplněná řízeným rozhovorem a samostatnou prací žáků. Kooperativní formy práce byly
využity spíše v menší míře. Požadavky kladené na žáky byly většinou přiměřené, žáci měli
potřebné množství času k pochopení a procvičení probírané látky. Názornost výuky



                                            3/7
a smyslového vnímání žáků byly účelně podpořeny uplatněním projekční a didaktické
techniky nebo přehledným grafickým záznamem na tabuli.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností vedla v části hodin k pasivitě jednotlivců a nerovnoměrnému zapojení některých
žáků do vyučování. Učitelé jen v malé míře diferencovali zadávané úkoly s ohledem na žáky
s odlišnými individuálními možnostmi a schopnostmi i tempem práce. Výraznější časová či
obsahová diferenciace nebyla ve výuce příliš patrná. V některých hodinách nebyl vytvářen
dostatečný prostor pro souvislejší mluvený projev žáků. V závěrečné fázi vyučovacích hodin
převážná část učitelů opomíjela shrnutí probraného učiva a vyhodnocení stanoveného
vzdělávacího cíle. Pedagogové rovněž většinou nevyužívali formativní funkci hodnocení,
žáci byli jen ojediněle vedeni k objektivnímu hodnocení kvality práce svých vrstevník ů
a k posouzení vlastního výkonu, které by podpořilo jejich schopnost sebereflexe.


                          Hodnocení výsledků vzdělávání
Výsledky vzdělávání žáků pozitivně ovlivňuje narůstající zájem uchazečů o nabízené obory
vzdělání i nastavený způsob přijímacího řízení. Ke studiu maturitního oboru jsou přijímá ni
uchazeči na základě jednotné přijímací zkoušky, úspěšnosti v předchozím vzdělává ní
a motivačního pohovoru. Součástí přijímacího procesu ke studiu tříletých oborů je motivač ní
pohovor a úspěšnost v předchozím vzdělávání.
Ke zjišťování dosažené úrovně znalostí a dovedností žáků a k ověřování míry zvládnutí
očekávaných výstupů školních vzdělávacích programů škola využívá standardní nástroje,
např. písemné, ústní zkoušení a hodnocení praktických činností žáků. Žáky vytvářená
portfolia slouží jako diagnostický a hodnoticí nástroj pro sledování a zajišťování kvality
praktického vyučování i sledování získaných kompetencí žáků v průběhu studia. Záznamy
z pedagogických rad dokládají, že pedagogové periodicky sledují vzdělávací výsledky žáků,
zvýšená pozornost je věnována žákům s prospěchovými nebo kázeňskými problémy.
S dosahovanými průběžnými výsledky vzdělávání koresponduje také úspěšnost žáků při
ukončování studia, která je ovlivněna mj. typem oboru, aktuálním složením tříd i počtem
konajících žáků. V maturitním oboru Zahradnictví ve společné části maturitní zkoušky
v jarním termínu roku 2023 uspěli všichni žáci čtvrtého ročníku, kteří se přihlásili k jarnímu
termínu maturitní zkoušky. Nezávislou zpětnou vazbu o úrovni poskytovaného vzdělává ní
tříletých oborů představují výsledky závěrečných zkoušek. Ve sledovaném období tří
školních let se podíl žáků prospívajících s vyznamenáním pohyboval mezi 14 a 20 %,
neprospívající žáci se objevili pouze výjimečně. O velmi dobré úrovni rozvoje kompetencí
žáků svědčí i jejich aktivní zapojení do četných soutěží teoretického i praktického zaměření
a jejich úspěchy na regionální i celostátní úrovni.
Pozitivem nastaveného systému poradenských služeb je úzká týmová spolupráce pracovníků
školního poradenského pracoviště s vedením školy, třídními učiteli, pedagogickými
pracovníky a se zákonnými zástupci žáků. Na základě průběžného vyhodnocování informac í
o žácích jsou efektivně upravovány vzdělávací strategie s ohledem na jejich individuá lní
vzdělávací potřeby. Výhoda prostředí malé školy umožňuje pružně reagovat na zjištěné
problémy žáků a zaměřit preventivní mechanismy podle identifikovaných potřeb
prostřednictvím školního preventivního programu.
Úspěšnou adaptaci na nároky středoškolského studia i posílení vzájemných vztahů mezi
žáky podporuje adaptační kurz prvních ročníků a projektový týden žáků vyšších ročníků.


                                             4/7
Žáci jsou vhodně zapojováni do akcí školy, do tradičních regionálních i celostátních soutěží
a prezentace školy na veřejnosti.
Vhodně nastavený systém prevence sociálně patologických jevů umožňuje předcházet
vzniku rizikového chování. V případě ojedinělého výskytu nežádoucích jevů škola důsledně
uplatňuje stanovená pravidla včetně účinného udělování výchovných opatření.
Koordinátorkám poradenského pracoviště se podařilo efektivně zapojit ohrožené žáky do
projektu Prevence předčasných odchodů ze vzdělávání. Škola cíleně využívá pochvaly jako
pozitivního motivačního nástroje, oceňuje především přístup žáků ke vzdělávání i jejich
účast na školních akcích.
Neprospívajícím žákům je nabízena cílená podpora, např. individualizovaná výuka,
konzultace. Dlouhodobě neúspěšným žákům škola nabízí možnost přestupu na obor vzdělání
s výučním listem a možnost zakončit studium závěrečnou zkouškou. Významná část
předčasně končících žáků odchází ze školy po prvním ročníku vzhledem k tomu, že zvolený
obor neodpovídá jejich původní představě o jeho náplni. Žákům, kteří úspěšně zakončili
studium tříletého oboru s výučním listem Zahradník, je umožněn přestup do vyššího ročníku
čtyřletého maturitního oboru. Škola od posledního inspekčního hodnocení nastavila
transparentní kritéria pro přijímání žáků do vyššího ročníku, např. stanovení zkoušek k
ověření úrovně znalostí a dovedností ve vztahu k předmětům společné části maturitní
zkoušky.
V souladu s profilací školy se absolventům daří nalézt profesní uplatnění ve zvolené m
oboru, přibližně třetina žáků maturitního oboru pokračuje ve studiu na vysokých školách
nejrůznějšího zaměření.


                                         Závěry
Vývoj školy
Od posleního inspekčního hodnocení se zlepšily vzdělávací výsledky žáků ve společné části
maturitní zkoušky, v jarním termínu roku 2023 uspělo 100 % žáků. Rovněž došlo ke zlepšení
materiálních podmínek.
Silné stránky
- nastavený systém poradenských služeb umožňující úzkou součinnost s pedagogickými
  pracovníky školy
Slabé stránky a/nebo příležitosti ke zlepšení
- nižší míra obsahové a časové diferenciace výuky vzhledem k rozdílným vzdělávac ím
  potřebám žáků
- nízká míra zapojení žáků do evaluačního procesu ve výuce, především nedostatečné
  využívání vzájemného hodnocení žáků podle stanovených kritérií či sebereflexe vlastního
  učebního pokroku
- opomíjení didaktických závěrů vyučovacích hodin
Doporučení pro zlepšení činnosti školy
- ve větší míře zařazovat diferencované           zadávání   úkolů   vzhledem   k rozdílným
  vzdělávacím potřebám žáků




                                            5/7
- častěji využívat formativní hodnocení, využívat zpětnovazební nástroje během výuky,
  zařazovat hodnocení žáků podle předem známých kritérií a hodnocení vlastního pokroku
  žáků
- efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Zakladatelská listina obchodní společnosti Střední zahradnická škola a Střední
      odborné učiliště s.r.o., sídlo Praha 6, Veleslavínská 282/45 ze dne 12. 5. 2014
 2.   Jmenovací dekret ředitele Střední zahradnické školy a Středního odborného učiliště
      s.r.o. se sídlem Praha 6, Veleslavínská 282/45 ze dne 11. 7. 2016
 3.   Školní vzdělávací programy oborů vzdělání 41-44-M/01 Zahradnictví, 41-52-H/01
      Zahradník a 66-51-H/01 Prodavač účinné k datu inspekce
 4.   Výroční zprávy Střední zahradnické školy a Středního odborného učiliště, s.r.o. za
      školní roky 2020/2021 a 2021/2022
 5.   Záznamy z jednání pedagogické rady a předmětových komisí, školní rok 2022/2023
      k termínu inspekční činnosti
 6.   Třídní knihy a deníky evidence odborného výcviku ve školním roce 2022/2023
      vedené k termínu inspekční činnosti
 7.   Rozvrh vyučovacích hodin platný ve školním roce 2022/2023 k termínu inspekční
      činnosti
 8.   Dokumentace ke kontrolní a hospitační činnosti vedení školy, školní rok 2022/2023
 9.   Inspekční zpráva, Čj. ČŠIA-3033/22-A, přijatá opatření ředitele
10.   Dokumentace o ukončování vzdělávání maturitní zkouškou – jarní období školního
      roku 2022/2023, výsledky ve společné a profilové části maturitní zkoušky
11.   Evidence žáků (školní matrika) vedená k termínu inspekční činnosti, včetně dokladů
      o ukončování vzdělávání ve školním roce 2022/2023 k termínu inspekční činnosti
12.   Portfolio výchovného poradce a metodika prevence, včetně strategie předcházení
      školní neúspěšnosti, vedené k termínu inspekční činnosti
13.   Personální dokumentace pedagogických pracovníků vedená k termínu inspekční
      činnosti, vybraný vzorek
14.   Kniha úrazů vedená k termínu inspekční činnosti
15.   Finanční vypořádání dotací ze státního rozpočtu za rok 2022




                                           6/7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. et Bc. Lenka Rose, školní
 inspektorka, vedoucí inspekčního týmu               ………………………..

 Mgr. Tomáš Šimek, školní inspektor
                                                     ………………………..

 Bc. Šárka Snížková, kontrolní pracovnice
                                                     ………………………..
 Ing. Alena Fraitová, přizvaná osoba,
 odborník na vzdělávání v oboru zahradník            ………………………..




V Praze 27. 6. 2023




                                            7/7
