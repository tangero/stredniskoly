                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH 1279/23-H
                                      Sp. zn. ČŠIH-S-209/23-H


Název                               Gymnázium, Dvůr Králové nad Labem,
                                    nám. Odboje 304
Sídlo                               náměstí Odboje 304, 544 01 Dvůr Králové nad Labem
E-mail                              info@gym-dk.cz
IČO                                 60 153 393
Identifikátor                       600 012 867
Právní forma                        příspěvková organizace
Zastupující                         Mgr. Martina Kubíková
Zřizovatel                          Královéhradecký kraj
Místo inspekční činnosti            náměstí Odboje 304, 544 01 Dvůr Králové nad Labem
Inspekční činnost na místě          13. 11. 2023 − 15. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání žáků, o činnosti školy a školského zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Gymnázium, Dvůr Králové nad Labem, nám. Odboje 304 (dále „škola“) vykonává činnost
střední školy s nejvyšším povoleným počtem 300 žáků. Škola poskytuje střední stupeň
vzdělání s maturitní zkouškou (dále „MZ“) v denní formě vzdělávání v oborech vzdělání
79-41-K/61 Gymnázium (šestileté studium) a 79-41-K/41 Gymnázium (čtyřleté studium).
Ke dni inspekce se vzdělávalo v 10 třídách celkem 277 žáků (166 v šestiletém a 111
ve čtyřletém gymnáziu).
Škola je místním centrem programu The Duke of Edinburgh’s International Award Czech
Republic Foundation, o.p.s. Umožňuje vykonávat pedagogické praxe studentům vysokých
škol, především studentům Univerzity Hradec Králové (Pedagogická, Přírodovědecká
a Filozofická fakulta). Je fakultní školou Farmaceutické fakulty Univerzity Hradec Králové.
O své činnosti škola informuje prostřednictvím internetových stránek www.gym-dk.cz.


                          Hodnocení podmínek vzdělávání
Ředitelka školy působí v řídicí funkci od roku 2018 a má jasnou představu o dalším
fungování gymnázia v oblasti vzdělávání a výchovy se zřetelem na personální, materiálně
technické, ekonomické a bezpečnostní podmínky. Do střednědobých koncepčních záměrů
se promítají výsledky z vlastního hodnocení školy (SWOT analýza) a výsledky
dotazníkových šetření učitelů a žáků. Stanovené dílčí cíle se vedení školy daří postupně
naplňovat, např. aktualizace školního vzdělávacího programu, mj. i s ohledem na poznatky
z distanční výuky, zlepšování materiálně technického zázemí školy a podpora dalších
školních a mimoškolních aktivit (etická výchova, charitativní činnost, program Mezinárod ní
ceny vévody z Edinburghu, podpora zdravého životního stylu aj.). V pedagogické oblasti se
však daří plnit stanovené cíle částečně, neboť u části vyučujících přetrvává tradicionalistické
pojetí výuky.
Kvalitní naplňování profilu absolventa je podporováno spoluprací s partnerským německým
gymnáziem v Cloppenburgu, vysokými školami (Farmaceutická fakulta Univerzity Karlovy
v Hradci Králové, Univerzita Palackého v Olomouci) i dalšími subjekty (např. Místní akční
skupina Královédvorsko, místní střední, základní a mateřské školy, kulturní a charitativní
organizace, soukromé subjekty aj). Škola aktivně komunikuje se zákonnými zástupci žáků,
kteří se do chodu školy zapojují prostřednictvím Spolku přátel gymnázia a spoluúčastí
při organizování či finančním zabezpečení školních i mimoškolních aktivit včetně vybavení
školy. Žákům je v rámci komunikace s vedením školy dán prostor na setkáních žákovského
parlamentu.
Řídicí a kontrolní činnost vedení školy (ředitelka školy, zástupce ředitelky) je systematická
a plánovitá. Ředitelka školy účelně spolupracuje s vedoucími předmětových komisí
a školním poradenským pracovištěm. Pedagogická rada pravidelně projednává zásadní
pedagogické dokumenty a výsledky vzdělávání. V předmětových komisích učitelé řeší
převážně organizační záležitosti, malá pozornost je věnována efektivitě používa nýc h
vyučovacích metod, opatřením ke zvýšení kvality vyučování, sjednocování hodnocení žáků
a podpoře kolegiálního hodnocení formou vzájemných hospitací. Nástrojem kontroly
ředitelky školy a jejího zástupce je i cílená hospitační činnost, z jejíchž závěrů ne vždy
vyplývají pozitiva i negativa ve sledované výuce a konkrétní doporučení směřujíc í
ke zlepšení pedagogické práce.




                                             2/8
Ředitelka školy podporuje další vzdělávání pedagogů. Učitelé se zúčastnili kurzů, seminář ů
a webinářů zaměřených např. na metody a formy vzdělávání, na formativní hodnocení žáků,
na prohloubení své odbornosti nebo studia k výkonu specializovaných funkcí (prevence
rizikového chování). Při sestavování plánu dalšího vzdělávání pedagogů vedení školy
přihlíží i k zájmům jednotlivých pedagogů s ohledem na potřeby a finanční možnosti školy.
Zvyšování jejich odbornosti je podpořeno i odbornými stážemi realizovanými u partnerů
školy. Pozornost je věnována také podpoře nových kolegů (např. přidělení mentora,
vzájemné hospitace učitelů, náslechy, konzultace s vedením školy).
Hospodaření školy v hodnoceném období bylo zabezpečováno z více zdrojů. I díky využití
dalších prostředků z mimorozpočtových zdrojů (projekty, granty, sponzorské dary) se vedení
školy podařilo vytvořit kvalitní materiální podmínky pro vzdělávání žáků a plnění cílů
školního vzdělávacího programu. Došlo k postupnému zkvalitňování finančních podmínek
a materiálního vybavení školy např. v oblasti ICT techniky, s podporou zřizovatele a majitele
budovy se podařilo rekonstruovat vstupní trakt budovy školy a školní knihovnu nebo
vybudovat chemickou laboratoř či rekonstruovat některé odborné učebny.


                          Hodnocení průběhu vzdělávání
K realizaci a úspěšnému zvládnutí nároků gymnaziálního vzdělávání napomáhá účelné
využití disponibilní časové dotace s ohledem na profil absolventa (pestrá nabídka volitelnýc h
předmětů a seminářů v posledních dvou letech studia) a provázanost teoretické výuky
s praktickým využitím poznatků (exkurze, projekty, zájmové aktivity).
Mezi vedením výuky ve třídách nižšího gymnázia a výuky žáků vyššího gymnázia nebyly
shledány zásadní rozdíly. Společným rysem všech sledovaných hodin byla přátelská
pracovní atmosféra. Pedagogové zaujímali k žákům respektující přístup a napomáha li
vytvářet psychicky bezpečné prostředí, ve kterém se žáci neobávali chybovat, požádat
o pomoc a sdělovat své postřehy. Všechny hodiny měli pedagogové připravené
a promyšlené. V úvodu hodin žáky seznamovali s tématem či obsahem hodiny, méně s cílem
hodiny. Ten někdy vyplynul v průběhu výuky. Obvykle byl ale zaměřen na znalosti, méně
na dovednosti a postoje žáků, které by si měli žáci ve výuce osvojit. Učitelé respektovali
pracovní tempo žáků, žáci měli dostatek času na dokončení své práce a reflexi procesů.
Do výuky učitelé zařazovali úlohy, které jim poskytly informaci o zvládnutí aktuálně
probíraného obsahu. Měli přehled o úspěšnosti žáků při řešení úkolů a v případě obtíží jim
poskytovali podporu. Ve sledovaných hodinách byla převážně využita frontální forma
výuky. Její efektivita závisela na schopnosti a snaze učitele prostřednictvím účelně řízeného
rozhovoru aktivně zapojit do výuky většinu žáků třídy. To se dařilo jen části pedagogů.
Účelné kooperativní činnosti, které by rozvíjely komunikativní a sociální dovednosti žáků,
jejich schopnost spolupracovat, domlouvat se na rozdělení práce, volbě vhodného postupu
a jeho obhajobě, byly v hospitované výuce realizovány minimálně. Asi v polovině
hospitovaných hodin využili učitelé didaktickou techniku účelně k podpoře názornosti
výuky a motivace žáků. Účelné využití didaktické techniky žáky bylo sledováno asi
ve čtvrtině hospitovaných hodin (např. jednoduché vyhledávání informací). Jen část
vyučujících podporovala a vyžadovala od žáků obsahově náročnější komunikaci, většina
učitelů se spokojila s jejich stručným vyjadřováním, mnohdy jednoslovným, bez kontextu
a uvedení souvislostí. Práci s chybou, vedoucí k hlubší zkušenosti, díky které si žáci lépe
zapamatují dané poznatky, účelně využili pouze někteří vyučující. Jen v malé části hodin
měli žáci analyzovat data a vyvozovat závěry. Výjimečně žáci porovnávali různé návrhy
řešení úkolů. Vyučující ojediněle zařazovali práci žáků s různými informačními zdroji,
nevedli je cíleně k rozvoji kritického myšlení a k objevování nových poznatků bádáním.


                                             3/8
V rámci všech hospitovaných hodin vyučující oceňovali okamžité výkony žáků slovními
pochvalami a v jejich práci je záměrně podporovali. Poskytovaná zpětná vazba žákům
postrádala ve většině případů formativní charakter, pomocí kterého by získali konkrétní
informace o svém pokroku a tím by byli více motivováni k další práci. Pouze minimum
učitelů zdařile pracovalo s mezipředmětovými vztahy, jen část vyučujících využila při výuce
zkušenosti žáků z běžného života. Zásadním nedostatkem byla absence individualizace
a diferenciace zadaných úkolů podle aktuálních vzdělávacích možností žáků a rozdílné ho
pracovního tempa, a to s ohledem jak na žáky s potřebou podpůrných opatření, tak na žáky
nadané a se zájmem o předmět. Žáci v hodině neměli možnost vybírat si z úloh odlišné
kognitivní náročnosti, všichni plnili stejné úkoly. Pouze někteří pedagogové shrnuli na konci
hodiny probrané učivo a ve spolupráci s žáky vyhodnotili dosažení vzdělávacího cíle, jen
minimum z nich zařadilo sebereflexi žáků. V žádné z hospitovaných hodin nebyli žáci
systematicky vedeni k vrstevnickému hodnocení podle předem známých kritérií.
Škole se daří vytvářet vhodné podmínky pro výchovu žáků ke zdravému životnímu stylu.
Ve škole je proškolen tým učitelů tělesné výchovy, kteří se i mimo hodiny tělesné
výchovy jednou týdně věnují cvičení na posílení svalových řetězců vedoucímu k napříme ní
a protahování páteře. Tradičně ve škole probíhá Turnaj pěti sportů (volejbalový turnaj,
basketbalový turnaj, velikonoční laťka s během Kolik mil, gymnastická soutěž) a další
sportovní aktivity.


                          Hodnocení výsledků vzdělávání
Významným předpokladem pro získávání výborných výsledků žáků v průběhu vzdělává ní
a při jeho ukončování MZ je fakt, že v rámci přijímacího řízení jsou ke studiu přijímá ni
uchazeči s výbornými studijními předpoklady a vysokou vnitřní motivací dosahovat
co nejlepších studijních výsledků.
Žáci jsou v průběhu svého vzdělávání hodnoceni podle pravidel a kritérií uvedených
ve školním řádu. Sjednocujícím kritériem je stanovení minimálního počtu známek
a maximální hranice absence za klasifikační období. Ostatní kritéria (váhy známek, nástroje
hodnocení aj.) si stanovují učitelé sami. Relevantnost hodnocení jednotlivých vyučujíc íc h
vedení školy neověřuje. V předposledním ročníku studia žáci v rámci volitelného předmětu
vypracovávají a obhajují komplexní úkol, ročníkovou (seminární) práci, čímž prokazují
získanou úroveň klíčových kompetencí (k učení, řešení problému, komunikativní, digitá lní,
k podnikavosti) stanovených pro gymnaziální vzdělávání. Informační systém je funkční.
Vedení školy, žáci a jejich zákonní zástupci jsou o výsledcích vzdělávání žáků informo vá ni
průběžně prostřednictvím elektronického informačního systému. Osobně s průběžnými
a celkovými výsledky žáků je pak vedení školy seznamováno na provozních poradách
a jednáních pedagogické rady, zákonní zástupci na třídních schůzkách a při individuálníc h
konzultacích. Škola nemá nastaveny mechanismy, kterými by průběžně zjišťova la
dosaženou úroveň výstupů stanovených školním vzdělávacím programem. Zprostředkovává
žákům externí komerční testování studijních předpokladů, ale se získanými výsledky
nepracuje. Ke zmírnění dopadů pandemie covid-19 na úroveň vědomostí a dovedností žáků
ve školních letech 2021/2022 a 2022/2023 učitelé poskytovali žákům doučování napříč
ročníky a předměty, a to v rámci projektů Národní plán obnovy (nejčastěji český jazyk, cizí
jazyky, fyzika, chemie, dějepis) a Šablony III (matematika – příprava na MZ a přijímac í
zkoušky na vysoké školy).
Jednotliví vyučující v rámci svých předmětů vyhledávají žáky nadané, při jednáních
pedagogické rady rozhodují o způsobu jejich podpory (diagnostika školského poradenského


                                            4/8
zařízení, účast v soutěžích, získání certifikátů, spolupráce s vysokými školami, zajištění
studentské vědecké stáže, zapojení do programu Centra pro talentovanou mládež, finanč ní
podpora ze strany spolku rodičů aj.). Žáci dosahují velmi dobrých výsledků v průběhu
vzdělávání i při jeho ukončování MZ. Ve školním roce 2022/2023 (k 30. 6. 2023)
z celkového počtu 270 žáků prospělo s vyznamenáním 38,5 % žáků, prospělo 59,3 % žáků
a 2,2 % žáků neprospělo. Ve sledovaném období posledních tří školních let ze všech
149 žáků přihlášených k MZ v jarním zkušebním období 2021 – 2023 neodmaturo va lo
úspěšně ve společné části MZ pouze 3,4 % žáků.
K osobnostnímu rozvoji žáků škola přispívá organizováním např. polytechnického kroužku,
jazykového klubu a kroužku tvůrčího psaní. Významnou roli v životě školy hraje školní
parlament. Aktivně se podílí na zlepšení podmínek pro vzdělávání, organizuje pro žáky
společné akce (tematické dny, sportovní utkání tříd aj.), napomáhá vytváření pozitivníc h
vztahů v rámci tříd i celé školy. Sociální cítění škola podporuje zapojením žáků
do charitativních akcí (např. Dobrý skutek na Vánoce v rámci projektu Hrdá škola).
Škola motivuje žáky k dosahování co nejlepších výsledků vzdělávání zapojením
do předmětových soutěží a olympiád. K největším úspěchům za poslední období patří přední
umístění v krajských kolech soutěží, např. Olympiáda v českém jazyce (2. místo), Atletický
čtyřboj (1. místo), Středoškolská odborná činnost (fyzika 1. místo, chemie 2. místo), Soutěž
v ruském jazyce (1. místo, kategorie SŠ I), Soutěž ve francouzském jazyce (1. místo,
kategorie SŠ I), Poznávání přírodnin (1. místo, kategorie C). Žáci dosáhli výborných
výsledků i v celostátních kolech soutěží, např. Soutěž pro začínající překladatele (3. místo,
ruský jazyk), Young People in European Forests (2. místo).
Škola účelně zabezpečuje poradenské služby. Výchovná poradkyně a školní metodička
prevence v rámci svých kompetencí, které mají jasně rozdělené, plánují aktivity tak, aby co
nejlépe odpovídaly potřebám žáků, jejich zákonných zástupců i pedagogů. Významnou roli
v činnosti školního poradenského pracoviště hraje také školní psycholožka, která v případě
potřeby všem aktérům vzdělávání účelně poskytuje poradenskou a odbornou pomoc, a to
i s ohledem na negativní dopady distanční výuky na psychickou odolnost žáků. Pro zajištění
potřeb žáků se speciálními vzdělávacími potřebami škola spolupracuje se školskými
poradenskými zařízeními, jejich doporučení jsou poté v plném rozsahu realizována a jejich
účinnost pravidelně vyhodnocována. V kompetenci výchovné poradkyně je také oblast
kariérového poradenství. Zajišťuje aktivity zaměřené na volbu vzdělávací a profesní dráhy
žáků (besedy s odborníky, prezentace absolventů vysokých škol). Preventivní program školy
je zpracován s ohledem na potřeby školy. Tématika primární prevence je realizována formou
plánovaných akcí v průběhu celého školního roku ve spolupráci s vnějšími partnery (besedy,
workshopy, projekty) a je také průřezově zahrnuta do některých vyučovaných předmětů.
Realizované preventivní aktivity, pravidelná komunikace členů školního poradenského
pracoviště a jejich efektivní komunikace s třídními učiteli, vedením školy i zákonnými
zástupci žáků vytvářejí dobré předpoklady k včasnému odhalování a zachycování různých
forem rizikového chování.


                                         Závěry
Vývoj školy
– Od 1. 8. 2018 byla na základě konkurzního řízení jmenována nová ředitelka školy.
  Na počátku školního roku 2018/2019 došlo ke změně na pozicích zástupce ředitelky školy
  a ekonomky školy.



                                            5/8
– Od poslední inspekční činnosti v roce 2015 došlo také k personální obměně na pozicích
  výchovné poradkyně a školní metodičky prevence, školní poradenské pracoviště bylo
  rozšířeno o pozici školní psycholožky.
– Došlo ke zlepšení materiálně technického vybavení školy (např. částečná rekonstrukce
  budovy školy, revitalizace školního hřiště, rekonstrukce školní knihovny, vybudování
  nové odborné učebny – laboratoř fyziky a chemie, vybavení školy ICT technikou).
Silné stránky
– Spolupráce školy s vnějšími partnery účelně podporuje realizaci vzdělávání. (1.5)
– Škola využívá různé možnosti zapojení do projektové činnosti k získávání finanč níc h
  prostředků k naplňování cílů školních vzdělávacích programů a stanovených koncepčních
  záměrů, postupně zkvalitňuje zázemí školy v oblasti technické, materiální i personální,
  které žáci účelně využívají. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Méně účinná kontrolní činnost vedení školy ve smyslu směřování ke konkrétním
  doporučením pro zkvalitnění výuky a vzdělávání včetně důsledné následné kontroly
  účinnosti přijatých opatření. (2.1)
– Činnost předmětových komisí je v minimální míře zaměřena na metodickou stránku
  vyučovacího procesu. (3.3)
– Převažovala často méně efektivní frontální výuka, kooperativní metody práce žáků byly
  zařazovány jen v malé části sledované výuky. Jen část pedagogů vyžadovala od žáků
  obsahově náročnější komunikaci. Žáci nebyli cíleně vedeni k objevování nových
  poznatků bádáním, ojediněle učitelé zařadili do výuky práci žáků s různými informač ními
  zdroji, mezipředmětové vztahy, výjimečně využili zkušeností žáků z reálného života.
  (4.2)
– Učitelé práci žáků nediferencovali s ohledem na jejich aktuální vzdělávací možnosti
  a rozdílné pracovní tempo, všichni plnili stejné úkoly. Prvky formativního hodnocení
  a sebehodnocení nebyly ve sledované výuce využívány v dostatečné míře. Vzájemné
  hodnocení žáků podle předem známých pravidel učitelé do výuky nezařadili. (4.3)
– Škola nemá nastaveny mechanismy, kterými by průběžně zjišťovala dosaženou úroveň
  výstupů stanovených školním vzdělávacím programem a na základě zjištění přijíma la
  opatření k jejímu zlepšení. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Poskytovat učitelům průkaznou a konkrétní zpětnou vazbu z hospitačních zjištění včetně
  doporučení ke zlepšení práce.
– Zintenzivnit a zefektivnit spolupráci pedagogů v rámci předmětových komisí, svoji
  činnost více zaměřit na využívání moderních vyučovacích metod a forem.
– Podporovat kolegiální hodnocení formou vzájemných hospitací.
– Podporovat ve výuce jednotlivých předmětů vzdělávací postupy zaměřené na samostatné
  vyhledávání informací, systematickou práci s textem, vedení ke kritickému myšle ní,


                                            6/8
   objevování nových poznatků bádáním, vyvozování závěrů a souvislé ústní vyjadřování
   žáků.
– Propojovat ve výuce vědomosti a zkušenosti žáků z běžného života, využívat
  mezipředmětové vztahy.
– Diferencovat učivo s ohledem na aktuální vzdělávací možnosti žáků a jejich rozdílné
  pracovní tempo, a to jak u žáků se speciálními vzdělávacími možnostmi, tak u žáků
  nadaných a se zájmem o předmět.
– Využívat efektivně závěry hodin ke shrnutí učiva, k ověření splnění stanoveného cíle
  a ke zhodnocení celé hodiny. Do tohoto procesu aktivně zapojit žáky a tím získat kvalitní
  zpětnou vazbu o efektivitě výuky.
– Zaměřit se na formativní hodnocení žáků, podporovat jejich sebehodnocení a vzájemné
  vrstevnické hodnocení.
– Využívat více možnosti výpočetní techniky jako informačního zdroje či k podpoře
  motivace žáků.
– Zavést systém průběžného ověřování dosažené úrovně očekávaných výstupů školního
  vzdělávacího programu pro gymnaziální vzdělávání, přijímat opatření k jejímu zlepšení
  a jejich účinnost systematicky vyhodnocovat.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Gymnázia, Dvůr Králové nad Labem, nám. Odboje 304,
      č.j. 14773/SM/2009 ze dne 10. 9. 2009, s účinností od 10. 9. 2009 včetně 3 dodatků
 2.   Rozhodnutí Krajského úřadu Královéhradeckého kraje ve věci změny zápisu
      do rejstříku škol a školských zařízení, č. j. KUKHK-27528/SM/2016-6 ze dne
      29. 8. 2016, s účinností od 1. 9. 2017
 3.   Jmenování do funkce ředitelky školy zřizovatelem č. j. KUKHK-22762/SM/2018
      ze dne 23. 7. 2018, s účinností od 1. 8. 2018
 4.   Elektronické třídní knihy vedené ve školním roce 2023/2024 (vzorek)
 5.   Doklady o dosaženém vzdělání, pracovní náplně pedagogických pracovníků
      a osvědčení o dalším vzdělávání vedené ve školním roce 2023/2024 (vzorek)
 6.   Záznamy z jednání pedagogické rady školy, z provozních porad a jednání
      předmětových komisí vedené ve školních letech 2022/2023 a 2023/2024
 7.   Dokumentace k hodnocení materiálních a finančních podmínek školy za školní rok
      2023/2024



                                           7/8
 8.   Dokumentace k zajištění bezpečnosti žáků (včetně knihy úrazů) vedená ve školním
      roce 2023/2024
 9.   Výroční zprávy o činnosti školy za školní roky 2021/2022 a 2022/2023
10.   Koncepční záměr rozvoje školy 2023–2029
11.   Roční plán práce 2023/2024
12.   Hospitační záznamy vedení školy vedené ve školních letech 2022/2023 a 2023/2024
13.   Školní vzdělávací programy oborů vzdělání 79-41-K/61 Gymnázium a 79-41-K/41
      Gymnázium platné ve školním roce 2023/2024
14.   Školní matrika vedená ve školním roce 2023/2024 (vzorek)
15.   Rozvrhy hodin tříd a pedagogů platné k termínu inspekční činnosti
16.   Školní řád střední školy platný ve školním roce 2023/2024
17.   Přehled prospěchu žáků ve školním roce 2022/2023 (výpis ze školní matriky)
18.   Přehled prospěchu žáků školy u maturitní zkoušky (společná část) v jarním
      zkušebním období let 2021 – 2023
19.   Plán školního poradenského pracoviště na školní rok 2023/2024
20.   Záznamy z porad školního poradenského pracoviště vedené ve školních letech
      2022/2023 a 2023/2024
21.   Plán výchovného poradce na školní rok 2023/2024
22.   Dokumentace výchovného poradce a školního metodika prevence vedená ve školním
      roce 2023/2024
23.   Preventivní program platný ve školním roce 2023/2024
24.   Plán preventivních akcí na školní rok 2023/2024


                                      Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Mgr. Lenka Marková, školní inspektorka, vedoucí inspekčního týmu
 Mgr. Jitka Hlávková, školní inspektorka
 Mgr. Eva Vachatová, školní inspektorka
 Mgr. Josef Pavlát, kontrolní pracovník
27. 11. 2023



                                         8/8
