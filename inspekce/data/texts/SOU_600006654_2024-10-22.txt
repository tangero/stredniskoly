CSI0X00CYQM7




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3386/24-A
                                      Sp. zn. ČŠIA-S-560/24 A


Název                               Střední škola mediální grafiky a tisku, s.r.o.
Sídlo                               Beranových 140, 199 00 Praha 9
E-mail                              sspp@sspp.cz
IČO                                 25 687 344
Identifikátor                       600 006 654
Právní forma                        společnost s r.o.
Zastupující                         RNDr. Jozef Dudáš
Zřizovatel                          Střední škola mediální grafiky a tisku, s.r.o.
Místo inspekční činnosti            Beranových 140, 199 00 Praha 9
Inspekční činnost na místě          22. 10. 2024 − 25. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.

                                         Charakteristika
Právnická osoba Střední škola mediální grafiky a tisku, s.r.o., Beranových 140, Praha 9 (dále
„škola“) vykonává činnost střední školy. Vzdělávání poskytuje denní formou v oboru
ukončeném maturitní zkouškou Reprodukční grafik pro média. Obor je vyučován ve dvou
zaměřeních – Grafický design a Multimediální grafika. Škola ukončila vzdělává ní
v maturitních oborech Tiskař na polygrafických strojích a Polygrafický průmysl.
Závěrečnou zkouškou jsou zakončeny učební obory Tiskař na polygrafických strojích,
Knihař a Reprodukční grafik. Předností školy je vzájemná prostupnost mezi tříletým
a čtyřletým oborem Reprodukční grafik, kdy 80 % žáků maturitního oboru využívá možnost
po třech letech studia složit závěrečnou zkoušku s výučním listem a pokračovat v maturitním
studiu.
K termínu inspekční činnosti se ve škole vzdělávalo 394 žáků v 15 třídách. Využití
nejvyššího povoleného počtu žáků (414) tak od předchozího inspekčního hodnocení v roce
2017 výrazně vzrostlo na 95 %. Zároveň se zvýšil počet žáků s odlišným mateřským
jazykem (dále „OMJ“) a počet žáků se speciálními vzdělávacími potřebami (dále „SVP“).
Dobrá dopravní dostupnost umožňuje studium i žákům z jiných regionů, zejména
Středočeského kraje (třetina žáků).
Charakteristické zaměření školy směřuje k uplatnění absolventů v oblasti současného
kreativního průmyslu. Škola je zapojena do činnosti školské odborné skupiny Svazu
polygrafických podnikatelů.


                         Hodnocení podmínek vzdělávání
V roce 2021 došlo k personální změně ve funkci ředitele školy (dále „ředitel“), která se
výrazně promítla v zefektivnění preventivních a vzdělávacích strategií. Ředitel naplňuje
reálně stanovenou a pedagogy sdílenou koncepci a strategii rozvoje školy, která vychází
z analýzy stavu instituce, koresponduje s posláním školy a zohledňuje vývoj společenské
poptávky na trhu práce. Základním nástrojem inovace odborného vzdělávání jsou průběžně
aktualizované školní vzdělávací programy (dále „ŠVP“) a redukce některých oborů vzdělání.
Od posledního inspekčního hodnocení v roce 2017 odstranil ředitel některé nedostatky, např.
přijal opatření podporující motivaci a zapojení žáků do výuky a směřující ke zlepšení
výsledků vzdělávání žáků. Část nedostatků však přetrvává, např. nižší účinnost kontrolního
systému, nízká míra diferenciace a individualizace teoretické výuky.
Kvalitní naplňování profilu absolventa podporují rozvíjené partnerské vztahy se sociálními
partnery a zejména síť kvalitních odborných partnerů, např. grafická studia, reklamní
agentury, vydavatelství a nakladatelství, tiskárny. Přínosné jsou zejména pro zajištění
odborných praxí žáků a jejich následné profesní uplatnění, případně inovaci obsahu učiva.
Zákonní zástupci žáků se do chodu školy zapojují prostřednictvím školské rady, spoluúčastí
při organizování či finančním zabezpečení školních a mimoškolních akcí. Žáci se aktivně
podílí při prezentaci školy na veřejnosti a organizaci školních aktivit.
Organizační struktura odpovídá velikosti školy. Účelné vymezení oblastí působnosti všech
vedoucích pedagogických i nepedagogických pracovníků v rámci vícestupňového řízení
vytváří dobré podmínky pro efektivní řízení. Základním poradním orgánem ředitele je
pedagogická rada. Pedagogové efektivně spolupracují v rámci vyučovaných oborů
a v předmětových komisích, např. při revizi nebo kontrole naplňování ŠVP, v oblasti
organizačního zajištění vzdělávacích aktivit a hodnocení výsledků vzdělávání. Realizo va ný
způsob řízení je založený na otevřené konstruktivní komunikaci s pedagogickými
pracovníky i dalšími aktéry vzdělávání. K plynulému přenosu informací mezi jednotlivými
účastníky vzdělávání napomáhá elektronický informační systém a využívání výukové
platformy.
Nastavené kontrolní mechanismy nejsou vždy dostatečně funkční. Efektivitu hospitační
činnosti snižuje její nízká četnost i absence konkrétních doporučení vedoucích ke zlepšení
kvality vzdělávacího procesu, metodické pomoci zejména začínajícím učitelům
a následného ověření posunu úrovně pedagogického procesu. Nedostatečná metodická


                                           2/8
podpora učitelů se projevila v části hospitované výuky některými nedostatky, např. méně
časté využívání didaktických závěrů a nižší míra diferenciace a individualizace teoretické
výuky vzhledem k rozdílným vzdělávacím potřebám žáků.
Vzdělávání k termínu inspekční činnosti zajišťovalo 40 plně kvalifikovaných pedagogickýc h
pracovníků, včetně tří asistentů pedagoga. Převaha zkušených a odborně způsobilýc h
pedagogů zajišťuje kontinuitu vzdělávání i podporu nově začínajícím nebo nastupujíc ím
pedagogům. Další vzdělávání pedagogických pracovníků (dále „DVPP“) vychází z potřeb
školy a individuálního zájmu vyučujících a je zaměřeno především na prohlubová ní
odbornosti. Z hospitační činnosti inspekčního týmu a rozhovorů s vyučujícími vyplývá
potřeba zacílení DVPP na oblast diferenciace a individualizace výuky a využití didaktického
závěru hodin. Ředitel klade potřebný důraz na svůj profesní růst.
Efektivním vícezdrojovým financováním se řediteli daří zajistit plynulý chod instituce
i naplňovat všechny oborové ŠVP. Vedení školy průběžně vyhodnocuje a zkvalitňuje
materiálně technické podmínky pro vzdělávání. Instituce disponuje dostatečným počtem
kmenových i odborných učeben. Ve všech učebnách jsou nainstalovány dataprojektory
a počítače, k dispozici je v celé škole wifi připojení. Vybavení informační a komunikač ní
technikou a moderními didaktickými pomůckami (např. nové notebooky, počítače,
monitory, dataprojektory, multifunkční kopírky se speciálním formátem pro tiskové úlohy,
tiskárna k potisku textilu, řezací plotr, plotr pro potisk), je průběžně obnovováno. Efektivní
využití všech dostupných prostor dokládá plně vybavená knihařská dílna a fotoateliér.
Relaxační zázemí pro žáky je doplněno o žákovskou kuchyňku, automaty na občerstvení
i výstavy prací žáků. K zajištění výuky tělesné výchovy škola využívá vlastní tělocvič nu.
Školní stravování je smluvně zabezpečeno ve školní jídelně jiné střední školy. Důraz
na dodržování pravidel, docházkový a kamerový systém napomáhá k bezpečnému prostředí.


                          Hodnocení průběhu vzdělávání
Sledovaná výuka splňovala požadavky odborného vzdělávání, náročnost učiva obvykle
odpovídala věku a znalostem žáků. Společným znakem všech hospitovaných hodin byla
příjemná atmosféra, vzájemně respektující přístup učitele a žáků, dodržování nastavenýc h
pravidel práce a komunikace. Pojetí výuky částečně ovlivňovala určitá míra profesní
autonomie učitelů a množství jejich pedagogických zkušeností, např. osvědčené didaktické
postupy, zavedený výukový styl.
Většina hospitovaných hodin dosahovala očekávané úrovně. Zdařilé vyučovací hodiny se
vyznačovaly metodickou propracovaností a účelností didaktických postupů, což se
projevovalo vyšším zapojením žáků do výuky. Stanovené vzdělávací strategie obvykle
rozvíjely vědomosti a dovednosti žáků a ve vyšších ročnících směřovaly k efektivní přípravě
k maturitní zkoušce. Převažovala frontální výuka, kombinovaná s řízeným rozhovorem
a samostatnou prací žáků. V některých hodinách byly efektivně využity také kooperativní
formy práce, které podpořily mj. rozvoj sociálních kompetencí žáků, zejména v oblasti
jazykového vzdělávání. V části výuky žáci při práci s textem aplikovali osvojené vědomosti
a projevovali přiměřenou znalost terminologie, efektivně využívali umělou intelige nc i
k rozboru textu. Ve větší části výuky se vyučujícím dařilo zvyšovat zájem žáků o probíranou
látku prezentováním učiva v širších souvislostech, propojováním teoretických poznatků
s jejich využitím v praxi. Žáci prokazovali schopnost uplatnit probírané jevy v příkladech
z reálného života.
Účinnost menší části hospitovaných hodin teoretického vyučování odborných a všeobecně
vzdělávacích předmětů snižovaly některé metodické a didaktické nedostatky. Uplatňova ná


                                             3/8
škála metod a forem výuky byla málo pestrá, což se projevovalo jednotvárností a nižší
dynamikou vyučovací hodiny i nerovnoměrným zapojením žáků do výuky. Opomíjení
střídání činností, menší míra názornosti, využívání různých informačních zdrojů
a samostatného vyhledávání informací vedly k menšímu zájmu žáků o probírané učivo.
Vyučující vytvářeli v menší míře prostor pro souvislejší vyjadřování žáků, jež by napomohlo
k formulaci vlastního názoru, k rozvoji jejich kritického myšlení a komunikativníc h
dovedností. Scházející diferenciace zadávaných úloh dostatečně nepodporovala odlišné
pracovní tempo, rozdílnou úroveň znalostí a dovedností žáků včetně jejich individuálníc h
možností. Učitelé se často obraceli ke třídě jako celku a reagovali zejména na podněty
spolupracujících žáků. Poskytovaná zpětná vazba tak nebyla pro všechny žáky dostatečná
a využitelná k dalšímu procesu učení. Žáci byli jen ojediněle vedeni k objektivnímu
posouzení kvality práce svých vrstevníků a k sebereflexi vlastního výkonu. V závěru těchto
vyučovacích hodin nebyl rovněž vytvořen prostor pro ověření míry naplnění vzdělávac íc h
cílů.
Hospitované hodiny v předmětech odborné přípravy a odborného výcviku vykazovaly velmi
dobrou úroveň a vyznačovaly se účelným využíváním materiálně technického vybavení.
Zkušenost vyučujících a jejich zaujetí pro příslušný předmět významně napomáhaly
k rozvoji odborných kompetencí žáků. Uplatňované vzdělávací strategie vycháze ly
z vědomostí a dovedností žáků, přístup vyučujících zohledňoval jejich studijní předpoklady
a směřoval k cílenému rozvoji jejich potenciálu. Škola účinně využívá vzdělávací moduly
podle profesního zaměření vyučujících. Žáci se tak efektivněji seznámí s určitou ucelenou
problematikou v rámci odborné složky vzdělávání. Výuka je zaměřena na přesný cíl a jasně
jsou stanovena i kritéria pro jeho splnění. Pedagogové cíleně využívají formativní hodnocení
dokládající pokrok každého žáka, např. výběrová portfolia, i standardizované kriteriá lní
hodnocení v rámci ročníkových a závěrečných prací. Poskytovaná průběžná zpětná vazba
byla pro žáky využitelná při dalším učení. Všichni učitelé průběžně kontrolovali práci žáků,
reagovali na jejich dotazy, upozorňovali na nedostatky a chyby. Žáci byli vedeni
k samostatnému a kritickému posouzení své práce. Nedílnou součástí výuky bylo vhodné
uspořádání pracovního prostředí a důraz na dodržování zásad bezpečnosti práce.
K všestrannému rozvoji kompetencí žáků přispívá řada rozšiřujících celoškolních aktivit
a tradičních akcí – Galerie TOP 8, sportovní akce a kurzy, vydávání školního časopisu,
propagace školy na veřejnosti formou veletrhů vzdělání, dnů otevřených dveří aj.


                          Hodnocení výsledků vzdělávání
K zjišťování dosažené úrovně vědomostí a znalostí žáků škola používá standardní nástroje,
např. písemné, ústní zkoušení, hodnocení praktických činností žáků, žákovské prezentace
a obhajoby ročníkových prací, portfolia. Individuální i celkové výsledky vzdělávání jsou
sledovány vyučujícími a vedením školy a projednávány na jednáních pedagogické rady.
Analýza dosažených výsledků vzdělávání umožňuje vedení školy sledovat individuá lní
pokrok žáka, srovnávat skupinové výstupy i přijímat konkrétní opatření. Ke zkvalitně ní
výchovně vzdělávacího procesu škola využívá doučování, individuální konzultace, častější
průběžné vyhodnocování absence žáků, důslednější přístup třídních učitelů při dokládání
důvodů neúčasti žáků ve výuce i včasnou informovanost a spolupráci se zákonnými zástupci.
Škola účinně upravila obsah předmětu český jazyk a literatura k cílené přípravě žáků
na společnou i profilovou část maturitní zkoušky. K objektivnímu porovnání vzdělávac íc h
výsledků se škola příležitostně zapojuje i do externího testování, např. ve výběrovém
testování ve školním roce 2022/2023 se výsledky žáků 1. ročníku ve finanční gramotnosti
a 2. ročníku ve čtenářské gramotnosti pohybovaly v pásmu podprůměru. Výsledky externího


                                            4/8
testování vedení školy a pedagogové reflektují a přijímají opatření směřující ke zlepšení
výsledků vzdělávání žáků, např. častější práce s textem i v hodinách teoretických odborných
a všeobecně vzdělávacích předmětů.
Poskytování poradenských služeb je založeno především na úzké spolupráci výchovné
poradkyně, metodičky prevence a třídních učitelů. Od minulé inspekční činnosti došlo ke
zlepšení v oblasti podpory žáků a předcházení jejich studijní neúspěšnosti. Školní
preventivní    strategie zohledňuje      potřeby školy, skladbu třídních        kolektivů
a umožňuje včasnou identifikaci případných problémů. Řada osvědčených nástrojů,
jako jsou třídnické hodiny, adaptační a sportovní kurzy, tematicky zaměřené přednášky
a školní vernisáže, posiluje sounáležitost žáků se školou a vede k vytváření vzájemnýc h
vztahů mezi učiteli a žáky. Ojedinělé případy rizikových projevů chování jsou řešeny
individuálně výchovnými komisemi ve spolupráci s třídními učiteli a zákonnými zástupci.
Kázeňská opatření jsou udělována v souladu se školním řádem. Dostatečná pozornost je
věnována motivačnímu hodnocení žáků prostřednictvím udělování pochval. Žáci byli
oceňováni především za aktivní přístup ke vzdělávání a reprezentaci školy.
Vzdělávání žáků s potřebou podpůrných opatření (zhruba 15 % všech žáků) odpovídá
doporučení školského poradenského zařízení, tj. navýšení časového prostoru, úprava
hodnocení a podmínek při ukončování vzdělávání, ale i vzdělávání žáků podle
individuálního vzdělávacího plánu (dále „IVP“) na základě doporučení poraden či z jiných
důvodů. IVP jsou školním poradenským pracovištěm pravidelně vyhodnocová ny
a projednávány se žáky i zákonnými zástupci žáků. Podpora těchto žáků ve výuce vychází
z charakteru probíraného učiva a individuálního přístupu jednotlivých učitelů. Výraznějš í
míra jazykové bariéry žáků s OMJ nebyla ve vyučování zaznamenána. Z podrobnější
analýzy dosahovaných výsledků vzdělávání žáků s potřebou podpůrných opatření a žáků
s OMJ vyplývá, že jejich podpora je většinou efektivní a průběžné vzdělávací výsledky jsou
srovnatelné s průměrným prospěchem třídy, ve které se vzdělávají.
Celkové průběžné výsledky vzdělávání žáků jsou stabilní. Ve sledovaném období
posledních dvou školních let přibližně pětina žáků prospěla s vyznamenáním, neprospěli
pouze jednotlivci. Pozitivním zjištěním je, že od posledního inspekčního hodnocení došlo
nejenom k výraznému snížení podílu neprospívajících žáků (z 9 % ve školním roce
2016/2017 na 1 % ve školním roce 2023/2024), ale také k nárůstu podílu žáků s uzavřeno u
klasifikací do 30. 6. (z 87 % ve školním roce 2016/2017 na 97 % ve školním roce 2023/2024)
a snížení průměrného počtu neomluvených hodin na žáka (z 9 hodin ve školním roce
2016/2017 na 0, 5 hodin ve školním roce 2023/2024).
Výsledky žáků při ukončování vzdělávání vesměs korespondují s jejich hodnocením
v průběhu studia, u oboru s maturitní zkouškou se od posledního inspekčního hodnocení
výrazně zlepšily. Ve sledovaném období posledních dvou školních let přibližně třetina žáků
prospěla s vyznamenáním, neprospěli pouze jednotlivci. Úspěšnost žáků byla ve sledovaném
období v dílčích zkouškách společné části maturitní zkoušky (český a anglický jazyk)
srovnatelná nebo vyšší, než je průměrná úspěšnost žáků daného oboru v celorepubliko vé m
srovnání, v předmětu matematika byla pak úspěšnost žáků nižší. Velmi dobré výsledky žáků
v profilové části maturitní zkoušky a vysoká úspěšnost žáků u závěrečných zkoušek
vypovídají o kvalitním naplňování profilu absolventa. Z analýzy výsledků vzdělávání také
vyplývá, že ve školním roce 2023/2024 ukončilo řádný cyklus vzdělávání 87 % žáků
v maturitních oborech a 85 % žáků v učebních oborech.
Škola podporuje účast žáků v odborně zaměřených soutěžích a umožňuje tak rozvoj jejich
praktických dovedností. Úspěšné naplňování profilu absolventa a úroveň osvojených
praktických kompetencí žáků dokládá i velmi dobrá řemeslně technická kvalita jejich


                                           5/8
závěrečných odborných prací. Zhruba polovina žáků nachází rovnou po absolvování studia
uplatnění v odborných firmách a třetina žáků pokračuje v dalším studiu na vyšších
odborných i vysokých školách.


                                         Závěry
Vývoj školy
Od posledního inspekčního hodnocení došlo k výměně na pozici ředitele školy, což se
promítlo v zefektivnění preventivních a vzdělávacích strategií s příznivým dopadem do
výsledků vzdělávání žáků. Bylo ukončeno vzdělávání v maturitních oborech Tiskař na
polygrafických strojích a Polygrafický průmysl. Výrazně se navýšil počet žáků, tříd,
pedagogů a celková naplněnost školy. Vedení školy postupně rozšiřuje a průběžně
modernizuje materiálně technické zázemí pro výuku a zkvalitňuje síť odborných partnerů.
Silné stránky
– výrazné zkvalitňování a efektivní využití materiálně technických podmínek pro rozvoj
  odborných kompetencí žáků (2.4)
– účinná podpora žáků v předmětech praktické přípravy a přístup učitelů umožňuje rozvoj
  individuálního potenciálu žáků (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně efektivní kontrolní systém a nižší účinnost prováděné hospitační činnosti (2.1)
– nízká míra diferenciace a individualizace teoretické výuky s ohledem na rozdílné studijní
  předpoklady žáků a odlišné tempo jejich práce ve výuce, menší přínos didaktickýc h
  závěrů v části vyučovacích hodin a ověření míry naplnění vzdělávacích cílů (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zvýšit účinnost kontrolní činnosti vedení školy, sledovat v rámci hospitační činnosti
  podstatné aspekty vzdělávání, ze závěrů hospitační činnosti vyvozovat konkrétní opatření
  a sledovat jejich dopad do vzdělávání
– využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, důsledně uplatňovat individuální přístup
  vzhledem k rozdílným schopnostem a pracovnímu tempu žáků, ověřovat míru naplnění
  vzdělávacích cílů
– cíleně sestavovat DVPP se zaměřením na aktivizační metody a formy výuky a na oblast
  diferenciace a individualizace výuky
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/8
                                     Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 30 dnů od marného uplynutí lhůty pro podání připomínek k obsahu
 inspekční zprávy, resp. od doručení stanoviska k připomínkám, přijmout opatře ní
 k odstranění nedostatků zjištěných inspekční činností. Tyto nedostatky jsou
 formulovány v části slabé stránky (oblasti ke zlepšení). Ve stejné lhůtě písemně
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


             Seznam dokladů, o které se inspekční zjištění opírají
 1. Koncepce rozvoje Střední školy mediální grafiky a tisku, s.r.o.
 2. Školní vzdělávací programy pro střední vzdělávání, platné k termínu inspekční činnosti
 3. Školní řád, platný k termínu inspekční činnosti
 4. Rozvrh vyučovacích hodin, školní rok 2024/2025, platný k termínu inspekční činnosti
 5. Záznamy z jednání pedagogické rady vedené ve školních letech 2023/2024 a 2024/2025
    k termínu inspekční činnosti
 6. Třídní knihy vedené ve školních letech 2023/2024 a 2024/2025 k termínu inspekční
    činnosti
 7. Školní matrika vedená k termínu inspekční činnosti
 8. Výběr personální dokumentace pedagogických pracovníků vedené k termínu inspekční
    činnosti
 9. Kniha evidence úrazů vedená k termínu inspekční činnosti
10. Portfolio výchovného poradenství a prevence rizikového            chování žáků, vedené
    ve školním roce 2024/2025 k termínu inspekční činnosti
11. Výroční zpráva školy za školní rok 2023/2024


                                          Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitele
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspe kce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.




                                             7/8
Složení inspekčního týmu a datum vyhotovení inspekční zprávy

 Ing. Stanislava Grundová, školní inspektorka, vedoucí inspekčního týmu
 Ing. Lukáš Kovač, školní inspektor
 Mgr. Hana Šinská, školní inspektorka
 Mgr. Tomáš Šimek, školní inspektor
 Bc. Hana Vejdovská, kontrolní pracovnice
 MgA. Evžen Šimera, Ph.D., přizvaná osoba


14. 11. 2024




                                          8/8
