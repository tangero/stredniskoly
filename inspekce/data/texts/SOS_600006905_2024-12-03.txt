CSI0X00D4A2G




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-4380/24-S
                                       Sp. zn. ČŠIS-S-886/24-S


Název                               Střední průmyslová škola a Vyšší odborná škola,
                                    Kladno, Jana Palacha 1840
Sídlo                               Jana Palacha 1840, 272 01 Kladno
E-mail                              info@spskladno.cz
IČO                                 61 894 419
Identifikátor                       600 006 905
Právní forma                        příspěvková organizace
Zastupující                         Ing. Miroslav Dundr
Zřizovatel                          Středočeský kraj
Místo inspekční činnosti            Jana Palacha 1840, Kladno
Inspekční činnost na místě          3. – 4. 12. a 9. − 10. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních a akreditovaných vzdělávacích programů, naplňování školního a akreditované ho
vzdělávacího programu (dále „AVP“), souladu školního vzdělávacího programu (dále
„ŠVP“) s právními předpisy a rámcovým vzdělávacím programem podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ“) a vyšší
odborné školy (dále „VOŠ“). V SŠ se k 30. 9. 2024 vzdělávalo 506 žáků (naplněnost 68 %)
v denní formě vzdělávání v oborech středního vzdělání s maturitní zkouškou
Elektrotechnika (300 žáků), Strojírenství (92 žáků) a Informační technologie (114 žáků).
Počet žáků ve všech oborech od předešlé inspekční činnosti v roce 2018 vzrostl, nejvíce
v oboru Elektrotechnika. Ve VOŠ se k 31. 10. 2024 vzdělávalo 12 studentů (naplněnost 8 %)
v oboru Strojírenství v dálkové formě vzdělávání, jejich počet se od předchozí inspekční
činnosti snížil.
Od 1. 9. 2024 došlo ke změně vzdělávací nabídky školy, v SŠ již není nabízeno vzdělává ní
v dálkové formě oboru Strojírenství a ve VOŠ v denní formě AVP.
K termínu inspekční činnosti škola vzdělávala 35 žáků se speciálními vzdělávac ími
potřebami, z nichž dva podle individuálního vzdělávacího plánu. Škola eviduje 30 žáků
s odlišným mateřským jazykem, někteří mají částečnou jazykovou bariéru.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2015. Reálně stanovené koncepční
cíle rozvoje školy jsou pravidelně aktualizovány, mj. na základě vyhodnocení ročních plánů
či socioekonomických změn. Strategické záměry se daří kontinuálně naplňovat například
v oblasti rozvoje odborných kompetencí žáků a studentů i vztahů se sociálními partnery
školy či zajišťování kvalitních materiálních podmínek. V realizovaných ŠVP a AVP je důraz
správně kladen především na získání znalostí a dovedností v souladu s moderními trendy
v příslušných oborech.
Naplňování profilu absolventa SŠ účinně podporuje dlouhodobá spolupráce s kvalitními
sociálními partnery včetně významných zaměstnavatelů v regionu, která umožňuje efektivní
využití teoretických poznatků v praxi a zvyšuje uplatnitelnost žáků na trhu práce.
Systematicky rozvíjené vztahy s firmami rovněž přispívají k motivaci žáků ke studiu
prostřednictvím stipendií či motivačního programu. Pozitivem pro žáky je také pravidelné
zapojování externích odborníků do výuky i zařazování odborných přednášek nebo exkurzí.
Ve VOŠ se přínosné partnerství zejména s potenciálními zaměstnavateli promítá
mj. do zaměřování témat absolventských prací v souladu s aktuálními potřebami praxe.
Od předchozí inspekční činnosti bylo zefektivněno rozdělení kompetencí v rámci užšího
vedení školy. Pedagogická rada a předmětové komise aktivně plní roli poradních orgánů
ředitele. Vedení školy účelně využívá k získávání podnětů ke zkvalitňování vzdělává ní
rovněž dotazníkové šetření zadávané opakovaně žákům i učitelům, případně jednání školské
rady či pravidelné setkávání s absolventy.
Nastavené kontrolní mechanismy jsou funkční. Hospitační činnost vedení školy a předsedů
předmětových komisí zpravidla vyúsťuje v konkrétní doporučení pro zkvalitně ní
pedagogické práce. Z inspekčních zjištění je však patrné, že chybí výraznější zaměření
hospitační činnosti zejména na využití aktivizujících výukových forem a metod
či evaluačních nástrojů v teoretickém vyučování.
Od předchozí inspekční činnosti došlo k částečné generační obměně pedagogického sboru.
Většina pedagogických pracovníků splňuje kvalifikační předpoklady, někteří si přísluš ným
studiem odbornou kvalifikaci doplňují. Pedagogové pověření funkcí výchovného poradce
a metodika prevence absolvovali požadované specializační studium. Podpora začínajíc ím
či nově nastupujícím učitelům je poskytována na úrovni vedení školy i uvádějícím učitele m,
případně v rámci spolupráce v předmětových komisích.




                                           2/8
Plánovité další vzdělávání pedagogických pracovníků vychází z jejich zájmu a potřeb školy.
Učitelé se účastnili ve školním roce 2023/2024 např. odborně zaměřených kurzů, jen v menší
míře však vzdělávání v oblasti zvyšování aktivního zapojení žáků do procesu učení
či hodnocení v teoretické výuce.
Služby školního poradenského pracoviště zajišťují v úzké spolupráci výchovná poradkyně
a metodička prevence, které účelně poskytují poradenství a konzultace podle potřeb aktérů
vzdělávání. Systém prevence rizikového chování funguje efektivně. Vzhledem k občasným
projevům některých psychických problémů žáků je však žádoucí zvýšit kvalitu
psychologické péče ve škole zajištěním podpory kvalifikovaného psychologa.
Kvalitní finanční a materiální podmínky účinně podporují naplňování vzdělávac íc h
programů. Aktivní působení vedení školy při zajišťování finančních prostředků výrazně
přispívá k efektivnímu vícezdrojovému financování, jež umožňuje kontinuální zlepšování
materiálně-technického zázemí zejména v oblasti digitálních technologií. Od předchozí
inspekční činnosti byl rozšířen počet odborných učeben a laboratoří, např. o učebnu virtuá lní
reality. Průběžně je obnovováno a modernizováno vybavení školních dílen.
Škola dbá na zajišťování bezpečného prostředí pro žáky a studenty, pravidelně je poučuje
o dodržování pravidel bezpečnosti a ochrany zdraví. Míra úrazovosti je nízká.


                          Hodnocení průběhu vzdělávání
Teoretické vyučování v SŠ se vyznačovalo účelným využitím digitálních technologií
zejména k prezentaci učiva i k podpoře jeho názornosti, ke zvyšování motivace žáků při
řešení učebních úloh či didaktické hře v online aplikaci, k rozvoji jejich cizojazyč nýc h
řečových dovedností aj. Přínosem pro žáky bylo rovněž časté propojování teoretických
poznatků s jejich využitím v praxi, cílené zařazování mezipředmětových vztahů i účinná
podpora žáků asistentkami pedagoga podle jejich aktuálních potřeb. Ve všech hodinách
vycházel vzdělávací cíl správně ze ŠVP. Zvolené výukové formy a metody převážně
podporovaly dosažení stanoveného cíle. Pedagogové nejčastěji preferovali frontální výuku,
často účelně doplňovanou samostatnou prací žáků, jen v nízké míře však zařazova li
kooperativní formy práce. Chybějící širší škála a střídání aktivizujících výukových forem
a metod tak v přibližně třetině hospitovaných hodin dostatečně nepodpořily zapojení všech
žáků do výuky, jejich schopnost argumentace, obhajoby vlastního názoru či týmové
spolupráce. Menší pozornost byla rovněž věnována shrnutí a upevnění probraného učiva
v závěru vyučovacích hodin. Pouze v minimální míře bylo využito vrstevnické hodnocení
nebo sebereflexe žáků k získání efektivní zpětné vazby o míře zvládnutí učiva,
případně k vyhodnocení splnění vzdělávacího cíle.
Při výuce všeobecně vzdělávacích předmětů se v polovině vyučovacích hodin českého
jazyka a literatury dařilo žáky zapojovat do analytické práce s texty či účelně využívat
videoukázek k ilustraci literárně historického kontextu. Při řešení problémových úloh si žáci
účinně rozvíjeli svoji schopnost kritického myšlení. Efektivita vzdělávacího procesu
ve zbývající části výuky však byla nižší, zvolené metody a formy práce nemotivo va ly
dodatečně žáky k aktivní účasti žáků v procesu učení.. V převážně většině hodin anglické ho
jazyka účinně podpořilo promyšlené střídání aktivit včetně didaktické hry i cílené zařazování
práce ve dvojici či ve skupině rovnoměrný rozvoj produktivních a receptivních řečových
dovedností žáků. Důraz byl správně kladen na využití probíraných gramatických jevů
a slovní zásoby v běžných komunikačních situacích. V polovině výuky matematiky byla
efektivita vzdělávání pozitivně ovlivněna účelným využitím výukového softwaru, které
účinně podpořilo zejména procvičování probíraného učiva. Žáci byli vedeni ke komentování


                                             3/8
správného postupu, případně k promýšlení alternativních způsobů řešení úloh. Vhodně byla
rozvíjena jejich schopnost logického vyvozování souvislostí probíraných jevů. Proces učení
byl rovněž podporován účelnou prací s chybou. Ve zbylé části hodin však výrazně
převažovala aktivita pedagoga, která vedla k nerovnoměrnému zapojení žáků. Ve výuce
fyziky byl výklad vhodně doplněn prací ve dvojicích i samostatnou prací žáků. Využití
mobilních telefonů ke stažení a následné práci s aplikací zdařile aktivizovalo žáky a vedlo k
uplatnění teoretických poznatků v praxi. Ve výuce předmětu svět informací se žáci aktivně
zapojovali do praktických činností zaměřených na procvičování paměti. Diskuze nad
dosaženými výsledky ukázala nejen jejich zájem o dané téma, ale také schopnost kriticky
posoudit vlastní výkonnost.
Ve výuce odborných předmětů byly často využity přehledné prezentace. Zaznamenáno bylo
jak jejich méně efektivní doslovné opisování žáky, kteří se pak málo soustředili
na doprovodný výklad a komunikaci s učitelem, tak i zdařilý postup, kdy prezentace
představovala jen osnovu, kterou si žáci podle výkladu učitele a na základě dialogu s ním
doplňovali. Mezi učiteli a žáky převládaly pozitivní vztahy, žáci se neobávali doptat
na postup řešení, učitelé jim poskytovali adekvátní dopomoc. Výuka předmětů z oblasti
informatiky probíhala většinou ve skupinách, což vytvářelo podmínky pro cílené uplatnění
individuálního přístupu učitelů k žákům. Zaznamenáno bylo zdařilé vyvozování poznatků
při úvodu do nového tematického celku např. v předmětu programování. Probírané učivo
bylo většinou účelně bezprostředně procvičováno. Žáci i učitelé tak efektivně získáva li
okamžitou zpětnou vazbu o míře jeho osvojení, což bylo výrazně patrné např. v předmětech
počítačová grafika, softwarové aplikace nebo operační systémy. Ve výuce odborných
elektrotechnických či strojírenských předmětů se pozitivně projevovala odbornost
vyučujících i jejich osobní zaujetí pro daný obor. V řízeném rozhovoru kladli učitelé
podnětné otázky, ne vždy se však dařilo zapojit všechny žáky. Cíleně byl vytvářen prostor
pro dotazy. Přínosem pro žáky byla zejména aplikace probíraného učiva v reálné situaci.
V ekonomice byla efektivně podporována schopnost žáků odvozovat potřebné souvislos ti
na základě zkušeností z běžného života. Žáci si účinně upevňovali probírané učivo při plnění
samostatného úkolu, který podpořil rozvoj jejich logického uvažování.
V pestrosti a efektivnosti hospitovaných hodin teoretických odborných předmětů byly patrné
rozdíly mezi zkušenějšími učiteli a začínajícími učiteli bez odborné kvalifikace, kteří
se soustředili zejména na zprostředkování učiva a volili jen úzké spektrum vyučovac íc h
metod. Ve zvýšení podpory poskytované začínajícím učitelům např. v oblasti práce
se vzdělávacími cíli má škola příležitost ke zlepšení.
Hospitované praktické vyučování oboru Strojírenství ve školních dílnách bylo dobře
organizováno. Žáci byli účelně seznamováni s nástroji i se strojním vybavením školních
dílen. Před zahájením práce byl vhodně využit řízený rozhovor k podpoře pochopení
návaznosti vykonávaných činností. Žáci prokazovali zájem o určený úkol, pracovali
se zaujetím. Dbali na dodržení pracovního postupu a kvalitu své práce. Učitelé se žákům
podle potřeby individuálně věnovali, vedli je k dodržování zásad bezpečné práce. Praktické
vyučování efektivně podporuje získávání a rozvoj odborných vědomostí a dovedností žáků.
Vzdělávání ve VOŠ probíhalo v pozitivní pracovní atmosféře. Konzultace byly účelně
strukturovány, byl kladen správně důraz na opakování předchozího učiva a využití
teoretických znalostí studentů při samostatně vykonávaném úkolu (programování CNC
strojů). Vyučující poskytoval studentům v případě potřeby vhodnou podporu. Studenti si tak
účinně zvyšovali své dovednosti využitelné v praxi.




                                            4/8
                         Hodnocení výsledků vzdělávání
Škola sleduje a hodnotí výsledky vzdělávání žáků SŠ především na základě písemného
a ústního zkoušení i výstupů samostatných prací žáků. Sleduje také úspěšnost žáků
v soutěžích a u maturitních zkoušek. Žáci a jejich zákonní zástupci jsou o průběžnýc h
výsledcích vzdělávání účelně informováni prostřednictvím elektronické aplikace, dále také
při třídních schůzkách, e-mailem či telefonicky. Výsledky vzdělávání žáků škola pravidelně
hodnotí v pedagogické radě. Ze záznamů z jejích jednání i z rozhovorů s pedagogy je zřejmé,
že převládá statistické hodnocení výsledků. Škola má příležitost ke zlepšení v posílení
funkce pedagogické rady a předmětových komisí při přijímání opatření ke zlepšení
výsledků, sledování jejich realizace a vyhodnocování účinnosti.
Průběžné výsledky vzdělávání žáků se v posledních třech školních rocích zlepšují. Podíl
žáků prospívajících s vyznamenáním se v období let 2021/2022–2023/2024 mírně zvýšil
z cca 6 % na 8 %. Pozitivem je klesající podíl neprospívajících žáků, ve stejném období
se snížil z 8 % na 3 %. Z hlediska průměrného prospěchu nebyly zjištěny významnějš í
mezioborové rozdíly, mírně lepší výsledky dosahují žáci oboru Informační technolo gie.
Výrazné jsou naopak rozdíly zaznamenané napříč obory v jednotlivých vyučovac íc h
předmětech. Vysoká náročnost pedagogů v matematice se promítá i do vyššího podílu žáků,
kteří jsou v tomto předmětu hodnoceni stupněm dostatečný (ve školním roce 2023/2024 šlo
o cca 43 % žáků), příp. z něj neprospívají. Obdobně byl vyšší podíl žáků hodnocených
stupněm dostatečný zaznamenán v předmětu fyzika a v některých odborných předmětech.
Škola má dobře nastavený systém doučování, individuálních konzultací a pedagogické
intervence. Podpora žáků se speciálními vzdělávacími potřebami a s odlišným mateřským
jazykem však přesto není vždy dostatečně účinná. Značná část z nich dosahuje výsledků,
které zaostávají za průměrem ostatních žáků.
Absence žáků se v posledních třech školních rocích snižovala. Ve školním roce 2021/2022
činila cca 150 hodin na žáka, ve školním roce 2023/2024 klesla na cca 124 hodin.
Neomluvená absence je dlouhodobě nízká a rovněž se snižovala z cca 0,8 h na žáka v roce
2021/2022 na cca 0,4 h na žáka v roce 2023/2024. Většinou se jedná o neomluvenou absenci
v řádu jednotek zameškaných hodin, jen výjimečně přesáhne u jednoho žáka 10 h. Prevence
záškoláctví je zpravidla účinná, většina žáků s neomluvenými hodinami v prvním pololetí
již ve druhém pololetí neomluvenou absenci nevykazuje.
Ve školním roce 2023/2024 nebyly v chování žáků zaznamenány významnější problémy.
Příčinou uložených kázeňských opatření, příp. výjimečně i hodnocení chování sníženým
stupněm, byla až na výjimky neomluvená absence žáků. Počet udělených pochval význa mně
převyšuje počet uložených kázeňských opatření. Škola vhodně oceňuje zejména dobré
studijní výsledky žáků či reprezentaci školy v různých soutěžích.
Výsledky žáků ve společné části maturitní zkoušky (dále „MZ“) posuzované podle hrubé
neúspěšnosti (podíl žáků zkoušku nekonajících nebo u zkoušky neúspěšných z přihláše nýc h
žáků) se v období let 2020–2024 pohybovaly kolem celorepublikového průměru pro
srovnatelnou skupinu oborů vzdělání. Nejlepších výsledků škola dosáhla v roce 2021 (hrubá
neúspěšnost ve společné části MZ byla pouze cca 1 %), v ostatních letech se pohybovala
mezi 6–10 %. Mezioborové rozdíly v úspěšnosti ve společné části MZ byly v uvedeném
období zanedbatelné. Z podrobných výsledků je zřejmé, že v některých rocích, např. v roce
2024, se na hrubé neúspěšnosti ve společné části MZ významně podílí počet žáků, kteří MZ
nekonají. Důvodem je nejen neprospěch žáků na konci maturitního ročníku, ale i např. vyšší
podíl žáků, kteří v závěrečném ročníku přerušili studium. Z podrobné analýzy čisté
neúspěšnosti žáků ve společné části MZ (podíl neúspěšných žáků z těch, kteří MZ konali)


                                           5/8
v období let 2020–2024 je zřejmé, že žáci neprospějí častěji z českého jazyka a literatur y
(téměř 4 % neúspěšných) než z cizího jazyka (pouze 1 % neúspěšných). Cizí jazyk volí
cca čtyři pětiny maturujících žáků, ostatní volí matematiku (neúspěšnost v uvedeném období
v průměru cca 5 %). V profilové části MZ žáci dosahují dobrých výsledků, které v období
let 2020–2024 byly vždy lepší než průměr ČR ve srovnatelné skupině oborů vzdělání.
Výše uvedené výsledky žáků SŠ přispívají k tomu, že se podstatné většině žáků daří
ve standardní době stanovené příslušným rámcovým vzdělávacím programem úspěšně
ukončit vzdělávání MZ. Za období posledních třech školních let tak přibližně 80 % žáků
příslušného prvního ročníku získalo po čtyřech letech denní formy vzdělávání MZ.
Studenti VOŠ jsou při ukončování vzdělávání absolutoriem úspěšní. Při posledním konání
absolutoria ve školním roce 2022/2023 všichni prospěli, z toho dva s vyznamená ním.
Z rozboru výsledků je však také patrná značná četnost předčasných odchodů ze vzdělává ní,
stejně jako zahajování vzdělávání ve vyšším ročníku, což mj. souvisí s formou vzdělává ní
a jeho délkou. Předčasné odchody ze vzdělávání přispívají k tomu, že podíl studentů, kteří
ukončí vzdělávání ve standardní době dané příslušným AVP, je ve srovnání se vzdělává ním
v SŠ poměrně nízký, v roce 2023 dosáhl pouze cca jedné třetiny žáků příslušného prvního
ročníku.
Škole se daří motivovat žáky k účasti v řadě sportovních, předmětově i profesně zaměřenýc h
soutěžích a olympiádách. Výsledkem bylo např. ve školním roce 2023/2024 dobré umístě ní
v turnaji ve volejbalu, z předmětových soutěží v olympiádě z anglického jazyka nebo
matematicky zaměřených soutěžích. Významným úspěchem bylo 1. a 2. místo v krajském
kole soutěže v oblasti energetiky Enersol.
Kariérové poradenství je funkční. Profesní směřování žáků je v průběhu studia účinně
prohlubováno. Většina žáků pokračuje ve studiu na vysokých školách, ostatní se úspěšně
zapojují do pracovního procesu.


                                         Závěry
Vývoj školy
– Došlo ke změně vzdělávací nabídky, škola již nevyučuje dálkovou formu oboru středního
  vzdělání Strojírenství ani denní formu oboru vyššího odborného vzdělání Strojírenství.
– Zvýšil se počet žáků, zároveň klesl počet studentů.
– Došlo k částečné generační obměně pedagogického sboru.
– Zlepšilo se materiálně-technické      zázemí    školy,   zejména   vybavení   digitálními
  technologiemi.
– Opatření přijatá k odstranění nedostatků zjištěných při předešlé inspekční činnosti byla
  převážně účinná, přetrvává nižší míra využití aktivizujících metod v části teoretického
  vyučování.
Silné stránky
– Systematická spolupráce se sociálními partnery účinně přispívá k rozvoji odborných
  dovedností žáků a studentů a zvyšuje jejich uplatnitelnost na trhu práce. (1.5)
– Aktivní působení vedení školy při zajišťování finančních prostředků podporuje
  kontinuální zkvalitňování materiálních podmínek vzdělávání. (2.4)



                                            6/8
– Časté propojování teoretických poznatků s jejich aplikací v praxi i účelné využívá ní
  digitální techniky včetně výukového softwaru podporuje motivaci žáků a studentů k učení
  a zvyšuje efektivitu vzdělávání. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Chybějící širší spektrum výukových forem a metod v části teoretického vyučová ní
  nepodporuje aktivní zapojení všech žáků do výuky, rozvoj jejich komunikativníc h
  dovedností či schopnost týmové spolupráce. (4.2)
– V teoretickém vyučování není dostatečně využíváno vrstevnické hodnocení nebo
  sebereflexe žáků k získání efektivní zpětné vazby o míře zvládnutí učiva
  či k vyhodnocení splnění vzdělávacího cíle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve středním vzdělávání častěji zařazovat aktivizující výukové formy a metody včetně
  kooperativních forem práce, systematicky zapojovat žáky do evaluačních aktivit,
  zefektivnit závěry vyučovacích hodin.
– Další vzdělávání pedagogických pracovníků cíleně směřovat do oblasti využití
  vzdělávacích strategií zvyšujících zapojení všech žáků do výuky, zefektivnit podporu
  začínajícím pedagogům.
– Zajistit školního psychologa pro odbornou psychologickou péči.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona




                                            7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Mgr. Markéta Seidlová, školní inspektorka
 Ing. Petr Hradecký, odborník na technické obory
9. 1. 2025




                                          8/8
