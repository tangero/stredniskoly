                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-828/22-L


Název                               Gymnázium, Mimoň, Letná 263, příspěvková
                                    organizace
Sídlo                               Letná 263, 471 24 Mimoň
E-mail                              gm@gymi.cz
IČO                                 00 828 840
Identifikátor                       600 010 007
Právní forma                        příspěvková organizace
Zastupující                         Mgr. Ivana Netušilová
Zřizovatel                          Liberecký kraj
Místo inspekční činnosti            Letná 263, 471 24 Mimoň
Termín inspekční činnosti           4. − 6. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných vzdělávacích programů podle § 174 odst. 2 písm. b) školského
zákona.
Zjišťování a hodnocení naplňování školního vzdělávacího programu a jeho soulad
s příslušnými rámcovými vzdělávacími programy podle § 174 odst. 2 písm. c) školského
zákona.




2022/2023                                            1
                                    Charakteristika
Gymnázium Mimoň, Letná 263, příspěvková organizace (dále „škola“, „gymnázium“)
vykonává činnost střední školy s nejvyšším povoleným počtem 360 žáků a školní jídelny
s nejvyšším povoleným počtem 500 strávníků. Ke dni inspekce byl obor 79-41-K/81
Gymnázium naplněn ze 79 %. Ve škole se vzdělávalo 7 žáků se speciálním vzdělávac ími
potřebami, 22 žáků s odlišným mateřským jazykem a 3 žáci nadaní. Školní jídelna
zabezpečuje stravování žákům gymnázia a žákům nedaleké Základní školy Mimoň, Mírová
81, stravování zaměstnanců obou škol a v rámci doplňkové činnosti cizím strávníkům.


                         Hodnocení podmínek vzdělávání
Ředitelka školy, která je ve funkci od roku 2017, kvalitně naplňuje koncepci všeobecného
gymnaziálního vzdělávání. Systematickou činností vytvořila vhodné předpoklady
pro zvyšování kvality vzdělávání, možnost profilace žáků a jejich zapojení do rozšiřujíc íc h
vzdělávacích aktivit i zájmové činnosti. Realizovaný způsob řízení vychází z jasně
nastavených pravidel a funkčního přenosu informací mezi jednotlivými aktéry vzdělává ní.
Využívá osvědčené řídící postupy a opírá se o účelné delegování kompetencí na úrovni
širšího vedení. Prioritou je vytvořit školní prostředí vstřícné a otevřené k potřebám každého
žáka. Ve škole jsou zřízeny čtyři metodické orgány, učitelé mezi sebou přirozeně
spolupracují zejména v oblastech naplňování školního vzdělávacího programu a koordinace
výchovně vzdělávacího procesu (např. výběr volitelných předmětů, organizace projektů,
středoškolské odborné činnosti a soutěží). Nastavené kontrolní mechanismy jsou funkční,
hospitační činnost vedení školy je však od ledna roku 2020 méně četná. Příležitos tí
ke zlepšení je nastavení systematické kontroly posunu kvality pedagogické práce.
Promyšlené hospodaření škole umožňuje zajištění výchovně vzdělávacího procesu, provozu
i postupného a cíleného zkvalitňování materiálních podmínek. Mezi důležité finanční zdroje
patří finanční prostředky získané z EU prostřednictvím zapojení školy do projektů. Zákonní
zástupci žáků podporují vzdělávání úhradou požadovaných učebnic, pracovních sešitů,
výtvarných potřeb, krátkodobých i delších mimoškolních akcí např. návštěvy divadla, kina,
exkurze, lyžařský výcvik, školní výlety. Ve více jak padesátileté budově působí prostředí
tříd, chodeb i ostatních prostor rodinně a podnětně.
Gymnázium disponuje dostatečným počtem odborných učeben a laboratoří vybavenýc h
prezentační technikou. Od poslední inspekční činnosti byla zmodernizována učebna
a laboratoř chemie, byla zřízena multimediální učebna s 3D tiskárnou a relaxační místnost
pro žáky se speciálním vzdělávacími potřebami využívaná též jako studovna. Ve škole jsou
vytvořeny odpočinkové zóny se čtenářskými koutky, žákům jsou k dispozici stoly pro stolní
tenis. Prostory jsou zabezpečeny pedagogickým dohledem. Na části rozlehlého školního
pozemku je oplocené arboretum účelně využívané pro názornou výuku přírodovědnýc h
předmětů. K výuce tělesné výchovy využívá škola vlastní tělocvičnu a hřiště místní
Tělovýchovné jednoty Jiskra Mimoň.
Pedagogický sbor je složen především ze zkušených pedagogických pracovníků
s požadovanou odbornou kvalifikací, což zajišťuje jeho stabilitu. Pozitivní vliv
na pedagogickou činnost má odbornost ředitelky školy, která je speciálním pedagogem,
a kvalifikovanost pedagogů k výkonu specializovaných činností (např. výchovný poradce,
metodik prevence, koordinátor školního           vzdělávacího  programu, koordinátor
environmentálního vzdělávání, výchovy a osvěty).




2022/2023                                    2
Škola intuitivně vnímá bezpečnost a ochranu zdraví žáků jako jednu ze svých priorit.
Podmínky k zajištění bezpečnosti jsou stanoveny ve školním řádu i v provozních řádech
odborných učeben a žáci jsou s nimi na začátku školního roku i v jeho průběhu seznamová ni.
Důsledněji je třeba vyhodnocovat aktuální bezpečnostní rizika a průběžně přijímat opatření
k jejich eliminaci. Případné úrazy žáků jsou evidovány a záznamy o úrazech zpracovávány.
Vstupní prostory škola zajistila elektronickým systémem.
Škola se snaží vytvářet podmínky pro zdravý životní styl žáků mimo jiné i podporou zásad
zdravého stravování, především pestrou nutričně vyváženou stravou s dostatkem ovoce
a zeleniny.


                           Hodnocení průběhu vzdělávání
Hospitovaná výuka probíhala v klidné atmosféře s vysokou mírou vzájemné důvěry, žáci
se aktivně zapojovali do řešení problémů, pokládali dotazy a navrhovali možná řešení.
Ve výuce převládal frontální způsob předávání informací pedagogem, samostatná práce
žáků vždy navazovala na výklad učitele. Mezi výukovými metodami se vzácně vyskytla
skupinová práce, učitelé málo využívali aktivizaci žáků v podobě diskuze o možnostech
postupu nebo porovnání různých odpovědí. Digitální technologie jsou ve škole využívá ny
v omezené míře, a to převážně učitelem. Učitelé věnovali pozornost učebnímu pokroku
každého žáka, poskytovali účelnou zpětnou vazbu k dalšímu učení. Žákovské hodnocení
proběhlých hodin se většinou omezovalo na obsah učiva, vrstevnické hodnocení
zaznamenáno nebylo. V závěru hodin bylo důsledně zařazováno shrnutí učiva a zhodnocení
průběhu výuky učitelem, s ohledem na dosažení vzdělávacího cíle.
Sledovaná výuka českého jazyka a literatury dosahovala standardní úrovně s přesahy
do dalších disciplín (historie, filosofie). Výklad byl veden tak, aby se na získávání klíčovýc h
informací rozhodující měrou podíleli sami žáci. Důraz byl kladen na rozbor literární ukázky
a porozumění textu, v některých případech byla výuka vhodně diferencovaná. Prožitek
z četby byl originálně umocněn poslechem vážné hudby. Při interpretaci obsahu literár níc h
děl většina žáků prokazovala schopnost samostatně porozumět textu a uplatnit své znalosti
z literárněvědné terminologie. Vyučující dbali na jazykovou kulturu a důsledně usměrňova li
nespisovné vyjadřování žáků.
Výuka cizích jazyků (anglický, německý, francouzský, ruský) se vyznačuje velmi dobrou
úrovní a celkově jazykově podnětnou atmosférou v hodinách. Zvolené aktivity odpovídaly
věku a úrovni jazykové pokročilosti žáků, v nižším gymnáziu byla motivace podpořena
např. zařazením didaktické hry. V oblasti výukových metod je uplatňována frontální výuka
kombinovaná se skupinovou, párovou a samostatnou prací žáků. Učitelé důsledně dbali
na komunikaci se žáky v daném cizím jazyce, poskytovali jim dostatečný prostor
pro vyjádření, pro interakci i zpětnou vazbu týkající se hodnocení jejich práce v hodinách.
Žáci pracovali svědomitě a prokazovali požadované vědomosti odpovídající délce jejich
studia. Pro podporu jazykového vzdělávání nabízí gymnázium výměnné pobyty
s partnerskou školou ve Švýcarsku, pokračuje spolupráce s Tilly Real Schule v Ingolstadtu.
Ve spolupráci s cestovními agenturami organizuje škola poznávací zájezdy do Anglie.
Výuka matematiky v rámci maturitní přípravy probíhala formou samostatné práce žáků
s příležitostnou individuální podporou pedagoga. Byla zaznamenána vysoká míra
zodpovědnosti žáků za vlastní učební pokrok, řazení úloh vzestupně podle kognitivní
náročnosti umožňovalo žákům postupně odhalovat a posouvat hranice vlastních schopností
v dané oblasti. Ve výuce přírodovědných předmětů byla zaznamenána skupinová práce
s využitím žákovského učení a hodnocení vlastní práce.


2022/2023                                      3
Sledovaná výuka dějepisu a základů společenských věd byla vedena promyšleně s vědomím
důležitosti těchto předmětů pro všeobecné gymnaziální vzdělání a jejich postavení v profilu
absolventa. Střídala se frontální výuka se skupinovou prací. Žáci byli vedeni k přemýšle ní,
vyhledávání klíčových informací a chápání historických i aktuálních souvislostí. Spontánně
byla podporována čtenářská gramotnost.
Hospitované vyučovací jednotky tělesné výchovy byly realizovány ve školní tělocvič ně.
Žáci dodržovali nastavená pravidla a respektovali pokyny vyučující. Spektrum logicky
provázaných fyzických aktivit vedlo k rozvoji obratnosti, postřehu a pohybových dovedností
žáků. Velmi dobře se pracovalo s chybou, součástí sledované výuky byl důsledný nácvik
techniky a strategie herní činnosti žáků s využitím správné odborné terminolo gie
(basketbal). Výuka je vhodně doplňována pořádáním kurzů (lyžařský, vodácký, cyklistick ý,
turistický, Cestománie). Účast a dobré výsledky školy ve sportovních soutěžích a turnajíc h,
osobní příklad pedagogů a provázanost s dalšími disciplínami jsou výraznými motivač ním i
prvky podporujícími rovněž prevenci rizikového chování žáků.


                          Hodnocení výsledků vzdělávání
Podklady k vyhodnocování výsledků vzdělávání získává vedení školy na čtvrtletníc h
jednáních pedagogické rady. Účinný systém analyzování výsledků vzdělávání žáků a příčin
jejich neúspěšnosti je realizován i v rámci předmětových komisí. Individuální výsledky
vzdělávání žáků zjišťuje škola obvyklými způsoby (především písemné a ústní zkoušení),
eviduje je v elektronické podobě a informace zákonným zástupcům žáků předává
prostřednictvím školního informačního systému, na třídních schůzkách a v případě potřeby
telefonicky.
Přijímání ke vzdělávání probíhá na základě jednotné přijímací zkoušky, počet zájemců
o studium se v posledních letech zvýšil. Vyznamenání na vysvědčení dosahuje trvale téměř
polovina žáků, opakování ročníku je zaznamenáváno ve výjimečných případech. Absence
žáků řeší neprodleně třídní učitelé, rodiče jsou informováni přes školní informační systém
a v případě potřeby telefonicky. Neomluveným absencím se daří předcházet díky včasné
komunikaci se zákonnými zástupci žáků. Z kázeňských opatření převažují pochvaly
za výborné výsledky ve vzdělávání a umístění v soutěžích. Snížená známka z chování
je uplatňována ve výjimečných případech. Důležitým ukazatelem kvality poskytovaného
vzdělávání je úspěšnost žáků u maturitních zkoušek. V posledních třech letech byli všichni
studenti ve společné části maturitní zkoušky úspěšní. V jarním zkušebním období roku 2022
byla úspěšnost v profilové části 77 % a po opravných zkouškách dosáhla 100 %.
Při zajišťování poradenských služeb výchovná poradkyně úzce spolupracuje s metodičkou
prevence, s třídními učiteli a vedením školy. Péče o žáky se speciálními vzdělávac ími
potřebami spočívá ve včasné identifikaci jejich individuálních vzdělávacích potřeb
a spolupráci se školskými poradenskými zařízeními. Metodička prevence koordinuje
realizaci jednotlivých preventivních aktivit, obsažených ve školním preventivním programu.
V návaznosti na aktuální témata z oblasti rizikových jevů zajišťuje realizaci cílených besed
a seminářů externími poskytovateli, v současnosti se jedná především o prevenci nebezpečí
šikany a kyberšikany, závislostního chování a rizik spojených s používáním internet u.
Pozornost je věnována i dalším celospolečenským tématům, jako je bezpečnost na silnic i
nebo zvládání náročných životních situací u jednotlivců. V případě výskytu počátečních
stádií rizikového chování žáků postupuje škola podle krizového plánu, do řešení jsou
zapojováni zákonní zástupci žáků. Díky aktivnímu přístupu pedagogů a jejich vzájemné
spolupráci v této oblasti je výskyt rizikového chování ve škole minimální. Účinným
nástrojem prevence je systematická práce se třídami. Osvědčeným prostředkem pro


2022/2023                                    4
vytvoření pozitivního klimatu v třídních kolektivech jsou adaptační kurzy pro žáky prvních
ročníků a přidělování patronů ze septimy novým primánům. Významným faktorem
podporujícím příznivé klima v jednotlivých třídách je od letošního školního roku pravidelné
zařazování třídnických hodin do výuky, realizovaných ve spolupráci třídních učitelů
s výchovnou poradkyní a s metodičkou prevence. Během distanční výuky byl kladen velký
důraz na kvalitu třídnických hodin a jejich pravidelnou frekvenci, jejich účelem byly nejen
organizační záležitosti, ale zejména udržení zdravé vztahové roviny mezi žáky a učitelem.
Žáci jsou motivováni k účasti v předmětových soutěžích, kterých se hojně účastní na úrovni
školního a okresního kola, postup do krajského nebo národního kola není výjimko u.
Dokladem úspěšné přípravy je vítězství školního týmu v celostátním kole soutěže ke Dni
Země Ukliďme svět. Velmi dobrých výsledků dosahují i v soutěžích sportovních.
Od poslední inspekční činnosti došlo k výraznému nárůstu účasti žáků ve Středoškolské
odborné činnosti.
Město Mimoň poskytuje finanční podporu fondu při Unii rodičů Gymnázia Mimoň, z něhož
mohou žáci školy získat prospěchová stipendia za výsledky ve vzdělávání a motivač ní
stipendia za významná umístění v soutěžích a mimořádné sportovní a umělecké úspěchy
v mimoškolních aktivitách, počet oceněných představuje přibližně 20 % žáků školy.
K propagaci školy na veřejnosti slouží Dny otevřených dveří a Burza škol. Zapojení
do projektu Podpora polytechnického vzdělávání umožňuje realizaci badatelského kroužku
fyziky a kroužku robotiky.
V rámci začleňování klíčových kompetencí do výuky škola zajišťuje spolupráci s vědeckými
pracovišti a vzdělávacími institucemi prostřednictvím zapojení všech žáků septimy do
projektu JA Studentská firma, který nabízí příležitosti k získávání a rozvoji dovedností
potřebných pro vstup na trh práce.
Škola neopomíjí ani výchovný aspekt mimoškolních aktivit, jako jsou školní akademie,
jarmark nebo vánoční dílničky, na jejichž organizaci se žáci aktivně podílejí. Účast
v charitativních akcích přispívá k posilování jejich prosociálního chování a k vytváření
příznivého školního prostředí.
Uplatnění absolventů škola dlouhodobě sleduje ve spolupráci kariérové poradkyně s třídními
učiteli. Převážná většina absolventů pokračuje ve studiu na vysokých školách nebo se věnují
jazykovému vzdělávání, další nacházejí uplatnění v pracovním poměru. V rámci
kariérového poradenství je poskytována podpora žákům posledních ročníků při výběru jejich
dalšího studia nebo zaměstnání.


                                        Závěry
Vývoj školy
- Ve funkci je od roku 2017 nová ředitelka.
- Škola zavedla pravidelné třídnické hodiny pro zlepšení klimatu ve škole.
- Od poslední inspekční činnosti narostl počet žáků zapojených do středoškolské odborné
  činnosti.
Silné stránky
- Žáci jsou aktivně zapojováni do výměnných programů a projektů se zahranič ními
  školami.




2022/2023                                     5
- Rozvoj kompetence k podnikavosti je realizován prostřednictvím zapojení žáků
  do projektu JA Studentská firma.
- Úzká spolupráce výchovné poradkyně a metodičky prevence s třídními učiteli
  je základem pro účinnou práci se třídními kolektivy, zejména v rámci třídnických hodin.
Slabé stránky a/nebo příležitosti ke zlepšení
- Málo se využívá sebehodnocení žáků a vzájemné hodnocení v kolektivu třídy.
- Žáci jsou málo vedeni k diskuzi o možnostech postupu nebo porovnání různých řešení.
- Důsledněji je třeba vyhodnocovat aktuální bezpečnostní rizika a průběžně přijímat
  opatření k jejich eliminaci.
Doporučení pro zlepšení činnosti školy
- Zaměřit hospitační činnost na konkrétně definované cíle a provádět následnou kontrolu
  posunu kvality pedagogické práce.
- Ve vzdělávacím procesu se zaměřit na utváření schopností provádět sebehodnocení
  a vzájemné hodnocení v kolektivu třídy.
- Účelně využívat digitální technologie pro práci žáků s informacemi.
- Využívat aktivizaci žáků v podobě diskuze o možnostech postupu nebo porovnání
  různých řešení.
- V oblasti bezpečnosti a ochrany zdraví žáků průběžně vyhodnocovat aktuální rizika
  a přijímat k nim opatření.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jak
byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo
na e-podatelnu csi.l@csicr.cz s připojením elektronického podpisu.


            Seznam dokladů, o které se inspekční zjištění opírají
     1. Zřizovací listina ZL-13/17-Š ze dne 30. 5. 2017, účinná od 1. 9. 2017
     2. Jmenování na vedoucí pracovní místo ředitelky příspěvkové organizac e
        Gymnázium, Mimoň, Letná 263, ze dne 21. června 2017 s účinností od 1. srpna
        2017
     3. Školní vzdělávací program pro obor vzdělání 79-41-K/81 Gymnázium s názvem
        Podralské gymnázium s platností od 1. 9. 2020
     4. Školní řád vydaný 5. 9. 2022, platný od 6. 9. 2022
     5. Provozní řád vydaný 29. 8. 2022, platný od 1. 9. 2022
     6. Dokumentace k přijímacímu řízení ve školním roce 2021/2022
     7. Dokumentace ukončování vzdělávání ve školním roce 2021/2022
     8. Třídní knihy vedené ve školních letech 2021/2022 a 2022/2023 k datu inspekce


2022/2023                                   6
     9. Rozvrh vyučovacích hodin platný ve školním roce 2022/2023
     10. Zápisy z jednání školské rady ve školním roce 2021/2022
     11. Zápisy z jednání pedagogické rady ve školním roce 2021/2022 a 2022/2023 k datu
         inspekce
     12. Výroční zprávy 2019/2020, 2020/2021
     13. Dokumentace výchovného poradenství k datu inspekce
     14. Dokumentace pro oblast prevence rizikového chování žáků k datu inspekce
     15. Souhrnná dokumentace k hodnocení finančních podmínek
     16. Souhrnná dokumentace k hodnocení bezpečnosti a ochrany zdraví žáků
     17. Školní matrika vedená v elektronické podobě k datu inspekce
     18. Personální dokumentace, vzorek
     19. Inspekční zpráva čj. ČŠIL-141/17-L ze dne 19. 5. 2017
     20. Webové stránky školy na adrese: http://www.gymi.cz


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpis u,
a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Romana Jůnová, školní inspektorka,
 vedoucí inspekčního týmu
 Mgr. Jitka Šafaříková, školní inspektorka
 Ing. Andrea Trejtnarová, kontrolní
 pracovnice

Datem vyhotovení inspekční zprávy se rozumí datum posledního podpisu člena
inspekčního týmu.




2022/2023                                    7
