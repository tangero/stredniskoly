                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-976/21-Z


Název                             Soukromé gymnázium, střední odborná škola a jazyková
                                  škola s právem státní jazykové zkoušky, s.r.o.
Sídlo                             Osvobození 699, 686 04 Kunovice
E-mail                            ssos@edukomplex.cz
IČ                                25323822
Identifikátor                     600015572
Právní forma                      Společnost s r.o.
Zastupující                       Ing. Iva Matušíková B.B.S., DiS., MBA
Zřizovatel                        Akademie HUSPOL s.r.o.
                                  HUSPOL Group s.r.o.
Místo inspekční činnosti          Osvobození 699, 686 04 Kunovice
                                  Osvobození 861, 686 04 Kunovice
Termín inspekční činnosti         18. 11., 19. 11. a 23. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.




2021/2022
                                    Charakteristika
Zřizovatelem Soukromého gymnázia, střední odborné školy a jazykové školy s právem
státní jazykové zkoušky, s.r.o. (dále „škola“) jsou od ledna roku 2020 společnosti Akademie
HUSPOL s.r.o. a HUSPOL Group s.r.o. (dále „zřizovatel“). Škola vykonává činnost střední
školy, jazykové školy s právem státní jazykové zkoušky a zařízení pro další vzdělává ní
pedagogických pracovníků. Škola sídlí a vzdělávání žáků probíhá v prostorách pronajatých
od zřizovatele ve dvou místech v Kunovicích, na ulici Osvobození 699 (budova sídla školy)
a Osvobození 861 (objekt areálu zřizovatele). Od školního roku 2020/2021 nastala změna
osoby vykonávající činnost ředitelky školy. V průběhu tří na sebe navazujících školních roků
2018/2019, 2019/2020 a 2020/2021 škola nepřijala uchazeče o studium maturitních oborů
denní formy vzdělávání z důvodu útlumu realizovaného předchozím zřizovatelem. V době
inspekční činnosti škola poskytovala střední vzdělání s maturitní zkouškou v oboru vzdělání
63-41-M/01 Ekonomika a podnikání zaměřeném na oblast komerčního práva (4 žáci
v denní formě a 32 žáků v kombinované formě vzdělávání) a v oboru vzdělání 18-20-M/01
Informační technologie (4 žáci v denní formě a 21 žáků v kombinované formě vzdělává ní).
V 1. ročníku denní formy vzdělávání škola evidovala 1 žákyni se speciálními vzdělávac ími
potřebami v 5. stupni podpůrného opatření. Ve sledovaném období škola nevzdělávala žáky
v oboru vzdělání 79-41-K/41 Gymnázium.
Stravování žáků zabezpečuje škola prostřednictvím provozovatele stravovacích služeb.



                         Hodnocení podmínek vzdělávání
Škola má zpracovanou jasnou Strategii a koncepci rozvoje školy na období 2020 - 2025,
která odráží filozofii nového zřizovatele a potřeby školy. Nový zřizovatel, na rozdíl od
předcházejícího zřizovatele, který cíleně utlumoval denní formu vzdělávání, se rozhodl
obnovit a rozšiřovat tuto formu. Po třech letech, kdy škola nepřijímala žádné žáky do denní
formy vzdělávání, otevřela první ročník, nezískala však optimální počet žáků. Přetrvávajíc ím
problémem je také nízký počet žáků v kombinované formě vzdělávání a četné předčasné
odchody a přerušení studia žáků, které se nedaří cíleně motivovat k dokončení studia
a úspěšnému vykonání maturitní zkoušky. Pravidla a mechanismy k organizování vlastní
činnosti školy jsou nastaveny, ke zkvalitnění vzdělávacích procesů by napomohlo ustavení
metodických orgánů školy.
Kontrola výchovně vzdělávacího procesu prováděná ředitelkou školy byla sice pravidelná,
ale především byla zaměřena na organizaci a průběh výuky v kombinované formě
vzdělávání. V rámci kontrolní činnosti nebyla přijímána potřebná opatření, která by žáky,
zejména kombinované formy vzdělání, dostatečně motivovala k úspěšnému ukončení studia.
Hospitační činnost vedení školy byla realizována v dostatečné míře, ale malý důraz byl
kladen na využívání různých metod a forem ve výuce, vhodnou motivaci žáků vzhlede m
k jejich profilaci a zhodnocení stanovených výukových cílů v závěru hodin.
Vzdělávání probíhalo podle školních vzdělávacích programů, se kterými vyučující aktivně
pracují. V rámci úprav škola vhodně reagovala na zařazení nejnovějších poznatků v oblasti
komerčního práva a informačních technologií do obsahu odborných předmětů.
Pedagogický sbor, který prochází každoročně mnoha obměnami, byl sestaven účelně tak,
aby byla odborně zajištěna výuka převážné většiny vyučovaných předmětů. Ke zkvalitně ní
výuky českého jazyka a literatury vedení školy prokázalo dlouhodobou marnou snahu
o získání odborně kvalifikovaného pedagoga. Prostřednictvím dalšího vzdělává ní


2021/2022                                    2
pedagogických pracovníků byly rozvíjeny především jejich pedagogické dovednosti, které
část vyučujících aktivně uplatňovala ve výuce včetně distanční.
Škola má pro vzdělávání vyhovující materiální podmínky a dostatečné finanční zdroje
tvořené dotací ze státního rozpočtu a školného. Zkvalitnily se podmínky pro využívá ní
informačních a komunikačních technologií ve vzdělávání. Prostředí školy je udržované,
učebny byly dovybaveny audiovizuální a interaktivní technikou, což umožnilo efektivně
začlenit moderní metody do výuky některých předmětů. Modernizovány byly i učební
pomůcky a výpočetní technika. Nový informační systém školy zabezpečuje předávání
informací i kvalitní komunikaci se žáky i jejich zákonnými zástupci a podmínky pro realizac i
distanční výuky. Škola nemá vlastní tělocvičnu, výuka tělesné výchovy byla zabezpečena
v tělocvičně místní základní školy.
Bezpečnost žáků škola obstarává pravidelně prováděnými opatřeními cíleně zaměřenými na
eliminaci možných bezpečnostních rizik. Žáci byli cíleně informováni a poučováni
o bezpečném chování.
Škola vytvářela žákům se speciálními vzdělávacími potřebami rovný přístupu ke vzdělává ní
zohledňující jejich individuální vzdělávací potřeby. Spolupráce se školskými poradenskými
zařízeními a důsledné respektování jejich doporučení umožňovalo využívat konkrétní
podpůrná opatření v rozsahu nezbytných úprav v průběhu poskytovaného vzdělává ní.
Vhodně nastavená podpůrná opatření přispívala k rozvoji učení konkrétních žáků.
Jednotlivé preventivní aktivity organizované školou se vhodně promítaly do konkrétních
činností žáků jak ve výuce denního studia, tak i při ostatních akcích. U žáků podporovaly
především osvojování si společenských hodnot a vytváření příznivého školního klimatu.
Realizovanými aktivitami a včasným řešením problémů se škole dařilo předcházet nebo řešit
část nežádoucích jevů u žáků již v počátečním stádiu, zejména neomluvenou absenci. Škole
se však stále nedaří snížit vysokou omluvenou nepřítomnost neprospívajících žáků ve výuce.
Rozvoji prospěšného partnerství se škola věnovala cíleně. Na velmi dobré úrovni
spolupracovala se zřizovatelem, Městem Kunovice a místními školami, se kterými se úzce
zapojovala do kulturního a společenského života ve městě. Mezi významné sociální partnery
školy patří firmy, obchodní společenství a organizace státní a veřejné správy v regionu, kde
žáci vykonávají odbornou praxi. Získávají tak v reálném prostředí pracovní návyky
a profesní zkušenosti, které mnozí z nich využívají při zpracování závěrečné práce, kterou
prezentují v rámci profilové části maturitní zkoušky.



                          Hodnocení průběhu vzdělávání
Výuka byla sledována v 1. ročníku denní formy vzdělávání v oborech vzdělání Informač ní
technologie a Ekonomika a podnikání ve všeobecně vzdělávacích předmětech a v odborných
předmětech právo, komunikace a marketing u oboru Ekonomika a podnikání a programová ní
u oboru Informační technologie.
Sledovaná výuka všeobecně vzdělávacích předmětů probíhala v příjemné a klidné
atmosféře, v níž měli žáci dostatečný prostor pro komunikaci a vyjádření vlastního názoru.
Většina vyučujících kladla na žáky přiměřené požadavky vycházející z jejich úrovně znalostí
a dovedností a zároveň jim poskytovala průběžnou zpětnou vazbu. Tempo výuky sice
zohledňovalo možnosti pomalejších žáků, avšak zadávané úkoly stejné náročnosti
neumožňovaly rozvoj schopností žáků, kteří projevovali zájem o probírané učivo. Ve většině



2021/2022                                    3
sledovaných hodin nebyli žáci vedeni k vlastnímu hodnocení studijního pokroku, míry
osvojení daného učiva a dosažení vzdělávacího cíle.
V závěru většiny sledovaných vyučovacích hodin proběhlo pouze formální zhodnocení ze
strany učitelů, výjimečně alespoň někteří žáci využili příležitost ke zhodnocení průběhu
výuky.
V hodinách českého jazyka byly vzdělávací cíle stanoveny vzhledem k prezentova né mu
učivu, ale nedostatečně respektovaly stávající míru vědomostí a schopností žáků.
Převládající frontální výklad doplněný otázkami nebyl pro žáky dostatečně jasný
a srozumitelný. Interakce ze strany žáků byla nízká, mnohdy nedokázali adekvátně reagovat
na zadávané úkoly. Ve výuce se negativně projevil fakt, že vyučující nemá odbornou
způsobilost pro výuku českého jazyka a literatury.
Rozvoj cizojazyčné gramotnosti v hodinách anglického jazyka byl na velmi dobré úrovni.
Vyučující motivující podporou dokázala zapojit do aktivní cizojazyčné komunikace všechny
žáky, i když jejich úroveň vyjadřovacích schopností byla velmi rozdílná. Výuka probíhala
téměř po celou dobu v anglickém jazyce s vhodným objasněním neznámé slovní zásoby.
Velkým pozitivem při výuce angličtiny je obsahově a jazykově integrované učení (CLIL),
kdy se žáci učí dějepis a angličtinu současně. Žáci získávali nejen historické informace, ale
také relevantní slovní zásobu a jazykové dovednosti. K jejich větší motivaci přispívalo velmi
vhodně zařazované formativní hodnocení. Žáci dokázali pracovat i s náročnějším textem,
což posilovalo jejich jazykové sebevědomí.
Frontální výuka matematiky rozšířená o řízený rozhovor poskytla žákům dostatečný prostor
k upevnění a procvičení matematických operací. Žáci byli vedeni k dodržování odborné
terminologie. Aktivní zapojení žáků do řešení úloh na tabuli sice umožnilo ověření jejich
znalostí a porozumění probíraného učiva, avšak žáci nebyli důsledně vedeni k vysvětle ní
a obhájení zvoleného řešení či matematického postupu.
Dobře promyšlená vstupní motivace v hodinách tělesné výchovy podporovala pohybové
dovednosti žáků a pozitivně se odrážela na průběhu vyučovacích hodin. Promyšlená
organizace výuky vedla žáky k aktivní spolupráci. Vhodné využití chyby při nácviku
i procvičování nových pohybových dovedností přispělo k tomu, že i méně zdatní žáci zažili
úspěch při pohybových aktivitách. Výuka tělesné výchovy rozvíjela u všech žáků kladný
vztah k osvojování pohybových činností.
Ve sledované výuce profilujících předmětů byli žáci vhodně motivováni, dokázali klást
otázky a diskutovat o probíraném učivu. Na žáky byly kladeny přiměřené požadavky
vycházející z jejich úrovně znalostí a dovedností. Pedagogové jim vhodně poskytovali
průběžnou zpětnou vazbu využitelnou k jejich dalšímu učení. K žákům byl uplatňová n
diferencovaný přístup, který podporoval rozvoj schopností žáků projevujících zájem
o probírané učivo. Tento přístup umožňoval žákům plnit úkoly odlišné náročnosti.



                          Hodnocení výsledků vzdělávání
Škola pravidelně sleduje úspěšnost žáků ve vzdělávání. Pro zjišťování žákovských výsledků
využívá průběžné ověřování žákovských znalostí a dovedností ve výuce. Pravidelně
vypracovávané písemné práce, testy a seminární práce umožňují pedagogům i žákům získat
souhrnné informace o úrovni jejich znalostí a dovedností ve vyučovacích předmětech.
Průběžné výsledky žáků pedagogové následně vyhodnocují na provozních poradách. Na
jednáních pedagogické rady byly projednávány výsledky jednotlivců i třídních kolektivů,


2021/2022                                    4
avšak systematická opatření pro zkvalitnění výuky a výsledků vzdělávání nebyla přijímá na.
V případě potřeby byla přijímána individuální nápravná opatření, která však nebyla dále
vyhodnocována. Škola rovněž nevyhodnocovala, zda zjištěné nedostatky ve vzdělává ní
u žáků přetrvávají, nebo zda se je podařilo následnou výukou odstranit. Neúčinnost
přijímaných opatření se projevila zejména v přetrvávající dodatečné klasifik ac i
neprospívajících žáků, která převážně souvisela s jejich vysokou nepřítomností ve výuce,
kterou se škole nedařilo cíleně snižovat. I přesto to, že škola v rámci uplatňovaného přístupu
získávala přehled o žácích se slabším prospěchem i zvýšenou absencí a poskytovala jim
základní podporu formou konzultací a doučování, u většiny z nich se to neprojevilo
zlepšenou klasifikací na konci školního roku. Přijímaná opatření k podpoře žáků se slabším
prospěchem nebyla dostatečné účinná.
Výsledky vzdělávání žáků v období posledních tří let měly průměrnou úroveň. V průběhu
vzdělávání nedocházelo k větším rozdílům při porovnání průměrného prospěchu
jednotlivých tříd směrem k posledním ročníkům.
Ve společné části maturitní zkoušky škola v období dvou na sebe navazujících let 2019
a 2020 vykazovala neuspokojivou úspěšnost žáků u maturitní zkoušky a v porovnání
s průměrnou úrovní výsledků žáků ostatních škol ve stejné skupině oborů za celou Českou
republiku měly tyto výsledky podprůměrnou úroveň. V případě českého jazyka a cizího
jazyka se největší míra neúspěšnosti projevila u žáků oboru vzdělání Ekonomika a podnikání
v jarním období roku 2020, kdy dosáhla více jak čtyřnásobku průměrné neúspěšnosti za
skupinu oborů v celé České republice. Tomu odpovídalo dosažení horších výsledků při
hodnocení klasifikačním stupněm ve srovnání s průměrným hodnocením žáků v dané
skupině oborů vzdělání v České republice.
V mimořádném termínu jarního zkušebního období roku 2021 škola dosáhla plné úspěšnosti
v případě všech poprvé maturujících žáků studujících informační technologie i komerční
právo u maturitní zkoušky formou didaktického testu. Avšak v případě převážné části žáků
opakujících maturitní zkoušku z předchozích let se stále nedařilo tyto připravit k úspěšnému
vykonání maturitní zkoušky.
Škole se nedařilo dlouhodobě předcházet neúspěšnosti žáků zejména v případě společné
části maturitní zkoušky. Žáci, především vzdělávající se v kombinované formě vzdělává ní,
s rizikem školního neúspěchu nebyli dostatečně motivováni, aby efektivně využíva li
nabízenou pomoc ve formě individuálních konzultací či doučování.
Škola žákům vytvářela příhodné podmínky pro zapojení do vědomostních a dovednostníc h
soutěží. Jednotlivci se průběžně účastnili olympiád v anglickém, ruském a českém jazyce,
ve kterých úspěšně reprezentovali školu na okresní a krajské úrovni. Jedna žákyně
reprezentovala školu na olympiádě v ruském jazyce na celorepublikové úrovni.


                                            Závěry
Vývoj školy
    -   Od 17. 1. 2020 změna zřizovatele.
    -   Změna ve vedení školy od 1. 9. 2020.
    -   Výmaz domova mládeže a školní jídelny – výdejny z rejstříku škol a školských
        zařízení.
    -   Změna struktury vzdělávaných oborů.



2021/2022                                     5
    -   Zkvalitnění materiálních podmínek školy v oblasti informačních a komunikač níc h
        technologií pro účelnou aplikaci ve vzdělávání.
    -   Obnovení denní formy vzdělávání přijetím žáků do prvního ročníku.


Silné stránky
    -   Individuální přístup ke vzdělávání žáků denní formy vzdělávání v profilujíc íc h
        předmětech.


Slabé stránky a/nebo příležitosti ke zlepšení
    -   Nedostatečné využívání aktivizujících metod a forem ve výuce společenskověd níc h
        předmětů.
    -   Nastavení cílů vyučovacích hodin společenskovědních předmětů bez vhodné reflexe
        stávajících znalostí a dovedností žáků.
    -   Nevyhodnocování stanovených cílů vzhledem k obsahu učiva              a získaným
        dovednostem žáků ve společenskovědním vzdělávání.
    -   Školou uplatňovaná opatření nevedou ke zlepšování vzdělávacích výsledků žáků
        zejména v kombinované formě vzdělávání.
    -   Absence vyhodnocování účinnosti         opatření přijatých   školou ke zlepšování
        vzdělávacích výsledků žáků.


Doporučení pro zlepšení činnosti školy
- Usilovat o navýšení počtu vzdělávaných žáků v denní formě vzdělávání zřídit metodické
  orgány.
- Usilovat o zajištění výuky českého jazyka a literatury odborně kvalifikova ným
  pedagogem.
- Pro žáky s rizikem školního neúspěchu zabezpečit systémovou podporu k naplnění
  výsledků vzdělávání požadovaných zejména ve společné části maturitní zkoušky.
- Zefektivnit práci s žáky v oblasti prevence omluvené absence a přijímat motivač ní
  opatření, jejichž účinnost bude pravidelně vyhodnocována.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.



2021/2022                                   6
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e-
podatelnu csi.z@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Společenská smlouva společnosti s ručením omezeným ze dne 19. 12. 2020
 2.    Notářský zápis NZ 18/2020 o existenci společnosti Soukromé gymnázium, střední
       odborná škola a jazyková škola s právem státní jazykové zkoušky, s.r.o. ze
       dne 17. 1. 2020
 3.    Rozhodnutí MŠMT ve věci návrhu změn v rejstříku škol a školských zařízení
       č. j.: MSMT-35290/2014-3 s účinností od 1. 9. 2015
 4.    Výpis správního řízení o provedení změn v rejstříku škol a školských zařízeníc h
       č. j.: MSMT-36102/2016-1 ze dne 22. 11. 2016
 5.    Rozhodnutí KÚ Zlínského kraje ve věci návrhu změn v rejstříku škol a školských
       zařízení č. j.: 77 643/2016 s účinností od 1. 1. 2017
 6.    Rozhodnutí MŠMT ve věci návrhu změn v rejstříku škol a školských zařízení
       č. j.: MSMT-37276/2016-2 s účinností od 1. 1. 2017
 7.    Rozhodnutí MŠMT ve věci návrhu změn v rejstříku škol a školských zařízení
       č. j.: MSMT-38 098/2018 s účinností od 1. 7. 2018
 8.    Rozhodnutí MŠMT ve věci návrhu změn v rejstříku škol a školských zařízení
       č. j.: MSMT-39973/2018-3 s účinností od 1. 9. 2019
 9.    Výpis správního řízení o provedení změn v rejstříku škol a školských zařízeníc h
       č. j.: MSMT-27913/2019-2 ze dne 16. 8. 2019
10.    Rozhodnutí MŠMT ve věci návrhu změn v rejstříku škol a školských zařízení
       č. j.: MSMT-39973/2018-4 s účinností od 1. 9. 2019
11.    Výpis správního řízení o provedení změn v rejstříku škol a školských zařízeníc h
       č. j.: MSMT-4698/2020-2 ze dne 28. 1. 2020
12.    Jmenovací dekret ředitelky školy ze dne 1. 9. 2020
13.    Smlouva o pronájmu tělocvičny ze dne 30. 9. 2021
14.    Plán dalšího vzdělávání pedagogických pracovníků na školní roky 2019/2020,
       2020/2021 a 2021/2022
15.    Doklady o dosaženém vzdělání pedagogických pracovníků ve školním roce
       2021/2022 k datu inspekční činnosti
16.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekční činnosti
17.    Podklady k vyhodnocení příjmů a výdajů školy za rok 2018 až 2021 k datu inspekční
       činnosti
18.    Zápisy z jednání pedagogické rady za školní rok 2019/2020, 2020/2021a 2021/2022
       k datu inspekce
19.    Zápisy z provozní porady, porad vedení, sekcí a třídních učitelů za školní rok
       2019/2020, 2020/2021a 2021/2022 k datu inspekce
20.    Zápisy z hospitací za školní rok 2019/2020, 2020/2021a 2021/2022 k datu inspekce
21.    Kritéria přijímacího řízení ke vzdělávání ve střední škole na školní rok 2019/2020,
       2020/2021 a 2021/2022



2021/2022                                   7
22.    Školní matrika vedená v elektronické podobě k datu inspekce
23.    Rozvrh třídy na školní rok 2021/2022
24.    Dokumentace a spisy žáků se speciálními vzdělávacími potřebami ve školním roce
       2019/2020, 2020/2021a 2021/2022
25.    Plán výchovného poradce na školní rok 2019/2020, 2020/2021a 2021/2022 a jeho
       vyhodnocení za uzavřené školní roky
26.    Minimální preventivní program pro školní rok 2019/2020, 2020/2021, 2021/2022
       a jeho vyhodnocení za uzavřené školní roky
27.    Hodnocení tříd za 1. a 2. pololetí uzavřených školních roků 2018/2019, 2019/2020
       a 2020/2021


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a
to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Jana Zámečníková, školní                        Jana Zámečníková v. r.
 inspektorka, vedoucí inspekčního týmu
 PhDr. Josef Hitmár, školní inspektor                    Josef Hitmár v. r.
 Ing. Anna Zámečníková, kontrolní                    Anna Zámečníková v. r.
 pracovnice

Ve Zlíně 9. prosince 2021


Datum a podpis ředitelky školy potvrzující projednání a převzetí inspekční zprávy


 Ing. Iva Matušíková B.B.S., DiS., MBA,                Iva Matušíková v. r.
 ředitel školy

Ve Zlíně 13. prosince 2021


2021/2022                                   8
