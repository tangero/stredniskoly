                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-10/22-C


Název                               Střední zdravotnická škola, Písek,
                                    Národní svobody 420
Sídlo                               třída Národní svobody 420, Pražské Předměstí,
                                    397 01 Písek
E-mail                              reditel@szs-pi.cz
IČ                                  00512281
Identifikátor                       600019616
Právní forma                        Příspěvková organizace
Zastupující                         PhDr. Helena Šatrová
Zřizovatel                          Jihočeský kraj
Místo inspekční činnosti            třída Národní svobody 420, Pražské Předměstí,
                                    397 01 Písek
Termín inspekční činnosti           10. 1. 2022 − 12. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/204 Sb. o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Střední zdravotnická škola, Písek, Národní svobody 420 (dále škola) poskytuje úplné střední
odborné vzdělání zakončené maturitní zkouškou v denní formě oborů vzdělání 53-41-M/03


2021/2022
Praktická sestra, do něhož jsou uchazeči přijímáni každoročně, a 78-42-M/04 Zdravotnické
lyceum, který je otevírán jednou za dva roky. Obor vzdělání 53-41-M/01 Zdravotnick ý
asistent v dálkové formě je otevírán jednou za pět let, v současnosti je oborem dobíhajíc ím.
V době konání inspekční činnosti navštěvovalo školu 261 žáků.


                         Hodnocení podmínek vzdělávání
Vedení školy tvoří ředitelka školy, zástupce ředitelky a vedoucí učitelka praktického
vyučování, rozdělení kompetencí v oblasti řízení je funkční. Kontrolní a hospitační činnost
je plánovaná, vedení školy průběžně hodnotí práci pedagogických pracovníků, ne vždy je
však učitelům poskytována efektivní zpětná vazba. Zejména ve sledovaných hodinách
teoretické výuky se projevilo, že hospitace jsou zaměřeny spíše obecně a oblast
aktivizujících metod a forem práce či formativního hodnocení není systematicky sledována.
Od poslední inspekční činnosti došlo k částečné generační obměně pedagogického sboru
včetně zástupce ředitelky školy. Vedení školy vytváří dobré podmínky pro další profesní
rozvoj pedagogů, průběžné vzdělávání zpravidla reaguje na aktuální potřeby školy s cílem
posilovat kvalitu teoretického i praktického vzdělávání, nedílnou součástí jsou školení
a odborné stáže u externích partnerů. Spolupráce vyučujících v rámci předmětových komisí,
ale i pedagogů odborných předmětů a odborné praxe je zaměřena zejména na návaznost
výuky a spolu s činností poradního sboru ředitelky školy pozitivně ovlivňuje propojení
vzdělávání s požadavky praxe.
Vedení školy je úspěšné v oblasti získávání finančních prostředků. Díky tomu se daří
ve spolupráci se zřizovatelem průběžně modernizovat materiálně-technické zázemí
pro vzdělávání. Vybavení odborných učeben včetně současné nemocniční techniky
umožňuje vytvářet reálné pracovní prostředí a přispívá tak ke zvyšování kvality odborného
vzdělávání. Adekvátním způsobem se škola také věnuje vytváření bezpečného prostředí
a prevenci rizik, nastavená pravidla zajišťování bezpečnosti a ochrany zdraví žáků jsou
funkční.
Škola rozvíjí efektivní spolupráci s řadou sociálních partnerů. Vzhledem k zaměření školy
je nejvýznamnějším partnerem místní nemocnice. Tato instituce je dlouholetým smluvním
pracovištěm pro praktickou výuku, žáci zde získávají potřebné kompetence pro budoucí
povolání v reálném pracovním prostředí, a to i mimo výuku, např. se aktivně podílejí
na činnosti očkovacího centra. Intenzivní spolupráce je rozvíjena také v rámci vzdělávac íc h
a osvětových akcí, zajištění tematických přednášek pro žáky i pedagogy zdravotnick ými
odborníky pozitivně ovlivňuje kvalitu výchovně vzdělávacího procesu. Spolupráce s dalšími
zdravotnickými a sociálními zařízeními při realizaci souvislé praxe žáků, dobrovolnické,
osvětové a charitativní činnosti přispívají k prohlubování odbornosti a všestrannému rozvoji
osobnosti žáků. Přínosná je i spolupráce se základními a mateřskými školami v oblasti
vedení kroužků a pořádání přednášek a praktických ukázek činnosti zdravotníků.


                          Hodnocení průběhu vzdělávání
Výuka je organizována s ohledem na potřeby vyučovaných oborů a optimální koordinaci
teoretické výuky a praktického vyučování. Hodiny cvičení v rámci odborných předmětů jsou
účelně děleny, menší skupiny žáků umožňují individuální přístup a přispívají
k efektivnějšímu osvojování odborných kompetencí.
Průběh vzdělávání byl sledován v teoretické a praktické výuce včetně odborné praxe
na smluvním pracovišti. Pro všechny navštívené hodiny byla společným rysem příjemná


2021/2022                                    2
a vstřícná pracovní atmosféra, která byla odrazem respektujícího způsobu komunikace mezi
účastníky vzdělávání, a dodržování nastavených pravidel. Účelné prostřídání forem a metod
výuky se dařilo především v hodinách odborných předmětů, v nichž byl s ohledem
na budoucí profesi kladen důraz na propojení učiva s potřebami praxe a výuka byla
doplňována názornými pomůckami a praktickými ukázkami. Ve většině sledovaných hodin
všeobecně vzdělávacích předmětů převažovala frontální výuka s výkladem a vysvětlová ním,
zpravidla doplňovaná samostatnou prací. Chybějící kooperativní činnosti snižovaly účinnost
vzdělávání, v hodinách cizích jazyků např. nedocházelo ke vzájemné interakci a kooperaci
mezi žáky potřebné pro osvojení řečových dovedností. Dominantní role vyučujícího často
neposkytovala žákům dostatečný prostor pro jejich aktivitu či rozvoj kritického myšle ní.
Tolerování jednoslovných odpovědí, absence věcné argumentace, stejně jako chybějíc í
zpětná vazba ze strany žáků v závěru hodiny nepodporovaly rozvoj komunikativníc h
dovedností a vedly u některých žáků k pasivnímu přejímání informací. V některých
hodinách bylo při práci s počítačovou technikou patrné využívání zkušeností z distanční
výuky. Celkově však převažovala prezentace učiva, aktivní práce žáků s aplikacemi nebyla
zařazována a online prostor je využíván především v rámci domácí přípravy. Hodiny tělesné
výchovy byly zaměřeny na zlepšování zdravotní a pohybové kondice žáků po období
distanční výuky.
Průběžné hodnocení mělo často motivační charakter a poskytovalo žákům zpětnou vazb u
o aktuální úrovni znalostí a dovedností. K sebehodnocení a vzájemnému hodnocení
docházelo především v hodinách praktické výuky. Požadavky kladené na žáky byly
přiměřené a srozumitelné, podpora žáků se speciálními vzdělávacími potřebami a nadaných
žáků např. diferencovaným zadáváním úkolů však nebyla patrná. Celkově byla struktura
sledovaných hodin promyšlená s výjimkou závěru hodin, kdy často chyběl dostatečný
časový prostor pro shrnutí učiva a reflexi ze strany žáků.
Hospitovaný průběh praktického vzdělávání byl realizován formou cvičení v odborných
učebnách školy a formou odborné praxe v místní nemocnici. Učivo navazovalo svým
obsahem na odborné předměty teoretické výuky, účelné využívání učebních pomůcek
k simulaci reálných situací rozvíjelo požadované praktické dovednosti a pracovní návyky
spojené s výkonem budoucí profese žáků. Během činností v průběhu odborné praxe žáci
uplatňovali a prohlubovali nabyté vědomosti a odborné dovednosti, důraz byl rovněž kladen
na postojovou složku vzdělání, zejména na rozvoj sociálních kompetencí. Plnění
jednotlivých úkolů předcházela systematická instruktáž ze strany pedagogů, žáci byli vedeni
k důslednému dodržování zásad bezpečnosti a ochrany zdraví. Během podpory, kterou
vyučující poskytovali žákům směrem k úspěšnému splnění úkolů, bylo patrné, že žáci
oceňují jejich zaujetí pro obor a profesionalitu.
Součástí vzdělávání jsou i každoroční sportovně-turistické kurzy, které podporují rozvoj
pohybových dovedností. Pravidelné adaptační kurzy pro žáky 1. ročníků stejně jako
ekokurzy posilují vytváření zdravých vztahů v rámci školního kolektivu a přispívají
k prevenci rizikového chování.


                         Hodnocení výsledků vzdělávání
Úroveň individuálních i skupinových výsledků vzdělávání žáků škola zjišťuje pomocí
standardních interních hodnotících nástrojů (především písemné a ústní zkoušení a referáty)
a celkové výsledky vzdělávání zveřejňuje ve výročních zprávách. Na základě reflexe
distanční výuky přijala škola opatřením k podpoře vyšší úspěšnosti žáků, aktuálně formou
doučování v českém jazyce a literatuře a v anglickém jazyce, z ostatních předmětů mohou
žáci využívat individuální konzultace.


2021/2022                                   3
Pro průběžné předávání informací o prospěchu, chování i absenci využívá škola efektivně
funkcionalit školního elektronického systému, kromě toho jsou informace o studijníc h
výsledcích žáků zákonným zástupcům rovněž poskytovány dvakrát ročně na třídníc h
schůzkách a v případě potřeby i formou individuálních konzultací či jednání.
Výsledky vzdělávání žáků jsou pravidelně sledovány vedením školy na úrovni tříd
i jednotlivců v rámci čtvrtletních jednání pedagogické rady, v některých případech však
nejsou analyzovány příčiny školního neúspěchu či účinnost přijatých opatření. Hodnocení
výsledků vzdělávání je adekvátně zaměřeno v teoretické výuce zejména na znalosti žáků,
v praktické výuce i na osvojení dovedností a rozvoj klíčových kompetencí. Externí testování
s cílem porovnat skupinové výsledky škola nevyužívá V ukončeném školním roce
2020/2021 byl podíl neprospívajících žáků nízký, činil 1,1 % celkového počtu žáků a týkal
se pouze žáků v dálkové formě studia. V nízkém počtu neúspěšných žáků se odráží snaha
školy o řešení problému již v jeho počátku a jednotný a důsledný přístup všech vyučujíc íc h
při řešení těchto situací. Služby školního poradenského pracoviště efektivně zabezpečují
výchovná poradkyně a školní metodička prevence. Při své činnosti kromě vzájemné
kooperace systematicky spolupracují s třídními učiteli a s ostatními pedagogickými
pracovníky. Spolu se standardními činnostmi se v současné době věnují dopadům
distančního vzdělávání a aktivně reagují na zvýšenou potřebu psychosociální podpory
účastníků vzdělávání formou individuální či skupinové odborné pomoci včetně krizové
intervence.
Celkové výsledky maturitních zkoušek se pohybují kolem dlouhodobého průměru
úspěšnosti v dané skupině oborů v České republice. Absolventi školy ve většině případů
pokračují v dalším studiu na vysokých školách a vyšších odborných školách. V maturitníc h
obdobích roků 2019–2021 vykazuje škola výkyvy v úspěšnosti žáků ve společné části
maturitní zkoušky poskytovaných oborů vzdělání, které se týkají nekonání či neúspěšného
zvládnutí zkoušky zpravidla v cizích jazycích. Touto skutečností se škola zatím do hloubky
nezabývala.
Každoroční úspěchy v odborně zaměřených soutěžích (Jihočeská sestřička, Psychologická
olympiáda), aktivity pořádané ve spolupráci s externími partnery, vzdělávací akce pro školy
zaměřené na první pomoc představují pro školu důležitou zpětnou vazbu o úrovni a kvalitě
poskytovaného vzdělávání.


                                         Závěry
Vývoj školy
- Do vzdělávací nabídky byl zařazen obor vzdělání 53-41-M/03 Praktická sestra, který
  nahradil obor 53-41-M/01 Zdravotnický asistent.
- Dlouhodobě probíhá modernizace materiálně-technického            zázemí   pro teoretickou
  i praktickou výuku a rekonstrukce prostor školy.
Silné stránky
- Intenzivní spolupráce se smluvními partnery zásadním způsobem podporuje rozvoj
  odbornosti a podílí se na kvalitní přípravě žáků na budoucí povolání.
Slabé stránky a/nebo příležitosti ke zlepšení
- V teoretické výuce nejsou dostatečně využívány metody a formy práce podporující
  aktivní zapojení žáků a rozvoj jejich komunikativních kompetencí.



2021/2022                                    4
Doporučení pro zlepšení činnosti školy
- V oblasti teoretického vyučování více využívat formy a metody aktivního učení
  podporující rozvoj komunikativních kompetencí.
- Zefektivnit zaměření hospitační činnosti a její zjištění více využívat ke zkvalitnění výuky.


            Seznam dokladů, o které se inspekční zjištění opírají
 1.    Zřizovací listina školy včetně všech příloh
 2.    Výpis z rejstříku škol a školských zařízení k termínu inspekční činnosti
 3.    Jmenování do funkce ředitelky ze dne 1. 8. 2018
 4.    Školní řád ze dne 16. 10. 2020
 5.    Školní vzdělávací programy oborů vzdělání 53-41-M/03 Praktická sestra, denní
       studium, 78-42-M/04 Zdravotnické lyceum 78-42-M/04, denní studium a 53-41-M/01
       Zdravotnický asistent, dálkové studium
 6.    Výroční zpráva školní roky 2019/2020, 2020/2021
 7.    Rozvrh hodin platný k termínu inspekční činnosti
 8.    Třídní knihy školní roky 2020/2021 a 2021/2022 k termínu inspekční činnosti
 9.    Záznamy z jednání pedagogické rady školní roky 2020/2021 a 2021/2022 k termínu
       inspekční činnosti
10.    Dokumentace k výchovnému poradenství a prevenci rizikového chování
11.    Ekonomická dokumentace školy za roky 2020 a 2021
12.    Dokumentace týkající se oblasti BOZ včetně knihy úrazů
13.    Personální dokumentace pedagogických pracovníků (doklady o dosažené odborné
       kvalifikaci)


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                     5
Složení inspekčního týmu a datum vyhotovení inspekční zprávy


 Mgr. Renata Pechoušková, školní inspektorka,
                                                  Mgr. Renata Pechoušková v. r.
 vedoucí inspekčního týmu

 Mgr. Bc. Jana Cipínová, školní inspektorka       Mgr. Bc. Jana Cipínová v. r.

 Mgr. Marie Adamová, školní inspektorka           Mgr. Marie Adamová v. r.

 PhDr. Vladimíra Volavková, odborník
                                                  PhDr. Vladimíra Volavková v. r.
 pro obory ošetřovatelství a rehabilitace

 Bc. Marie Řežábková, kontrolní pracovnice        Bc. Marie Řežábková v. r.

V Českých Budějovicích 8. 2. 2022


Datum a podpis ředitelky školy potvrzující projednání a převzetí inspekční zprávy


 PhDr. Helena Šatrová, ředitelka školy              PhDr. Helena Šatrová v. r.

V Písku 11. 2. 2022




2021/2022                                     6
