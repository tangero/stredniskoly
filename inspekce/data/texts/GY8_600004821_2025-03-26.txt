CSI0X00DJGF2




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-976/25-A
                                      Sp. zn. ČŠIA-S-187/25-A


Název                               Gymnázium Duhovka s.r.o.
Sídlo                               Ortenovo náměstí 1275/34, 170 00 Praha 7 -
                                    Holešovice
E-mail                              info@duhovkagymnazium.cz
IČO                                 25 107 186
Identifikátor                       600 004 821
Právní forma                        společnost s r.o.
Zastupující                         Mgr. Petr Gazdík
Zřizovatel                          Mgr. Ivana Janečková, Ing. Tomáš Janeček
Místo inspekční činnosti            Ortenovo náměstí 1275/34, 170 00 Praha 7 -
                                    Holešovice
Inspekční činnost na místě          26. 3. 2025 – 28. 3. 2025 a 31. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium Duhovka s.r.o. (dále „škola“ nebo „gymnázium“) vykonává
činnost střední školy a školní jídelny-výdejny. Poskytuje všeobecné gymnaziální vzdělává ní
v denní formě osmiletého a v distanční formě čtyřletého studia. Zaměření osmileté ho
školního vzdělávacího programu (dále „ŠVP“) specificky propojuje jazykové vzdělává ní
(vybrané předměty v anglickém jazyce, střídání českého učitele s rodilým mluvčím, výuka
španělského a německého jazyka) s uplatněním metod práce Montessori pedagogiky, mj.
projektová výuka ve věkově smíšených skupinách, obsahová integrace předmětů. Studium
česko-anglického programu je zakončeno podle volby žáka českou maturitní zkouškou
i mezinárodní externí zkouškou International Baccalaureate dále („IB“). Vzdělávání cíleně
podporuje rozvoj individuálního potenciálu žáků i budování společné školní komunity.
Výuka je doplněna četnou mimoškolní činností i zahraničními studijními pobyty.
V posledních třech školních letech si škola udržuje stabilní naplněnost, od posledního
inspekčního hodnocení v roce 2019 došlo k navýšení počtu žáků. K 30. 9. 2024 se ve škole
vzdělávalo celkem 407 žáků (v 16 třídách 352 žáků osmiletého gymnázia a 55 žáků
čtyřletého studia). Nejvyšší povolený počet žáků ve škole (580) byl využit ze 70 %, v oboru
osmiletého gymnázia pak na 88 %, přičemž polovina žáků zde plnila povinnou školní
docházku. Gymnázium sídlí v pronajatých renovovaných prostorách části budovy základní
školy v Praze 7. Od roku 2025 je gymnázium fakultní školou Filozofické fakulty UK.


                         Hodnocení podmínek vzdělávání
Od posledního inspekčního hodnocení v roce 2019 byly realizovány částečné personální
změny potřebné pro plynulé fungování gymnázia, např. obměna na pozicích ředitele školy
a jeho dvou zástupců i některých členů školního poradenského pracoviště. Zároveň byla na
základě doporučení ČŠI provedena úprava organizace výuky, tj. nastavení přestávek ve
dvouhodinových blocích. Ze závěrů vlastního hodnocení vyplynuly kroky pro realizac i
dlouhodobých strategií, např. navýšení počtu pedagogů v rámci programu IB, nahrazení
slovního hodnocení v jednotlivých předmětech kriteriálním hodnocením výsledků. Rozšíř ilo
se i funkční využívání informačního systému školy jako komunikačního portálu pro aktéry
vzdělávání a nástroje výukové podpory žáků.
Ředitel školy (dále „ředitel“) zastává svoji funkci od 20. 2. 2023. Ve své pozici a s ohledem
na záměry zřizovatele plynule navázal na koncepci svého předchůdce. Sdílenou prioritu
vedení i pedagogů školy představuje kvalitní naplňování ŠVP v souladu s principy
a hodnotami gymnázia, s důrazem na celostní učení a utváření školní komunity. Pro
kontinuální uskutečňování stanovených cílů a zkvalitnění vzdělávání žáků ředitel vytváří
odpovídající personální, materiální a finanční podmínky, mj. realizace ukončování studia
mezinárodní externí zkouškou, zlepšení vybavení digitální technikou, rozvíjení partnerské
spolupráce, komplexní systém poradenské péče. Naplňované krátkodobé cíle ředitele
vycházejí z evaluace činnosti školy, reagují na aktuální potřeby i vnější okolnosti, např.
inovace ŠVP a vnitřních předpisů, skloubení Montessori přístupu s vyšší akademickou
náročností, probíhající diskuze o efektivních způsobech hodnocení. Strategické záměry
ředitele zahrnují také další posílení role předsedů metodických orgánů v oblasti koučinku
a mentoringu učitelů nebo rozšíření nástrojů komunikace s rodiči. Příležitost pro zlepšení
představuje systematická analýza výsledků vzdělávání žáků v distanční formě studia
a přijímání účinných opatření ke zvýšení jejich úspěšnosti.
Rozvíjené partnerské vztahy s regionálními, českými i zahraničními institucemi nebo
školami přispívají k jazykové vybavenosti žáků, jejich profesnímu směřování i ke sdílení
edukativních zkušeností, mj. jazykové výměny, stáže, mezinárodní projekty a konference.
Vedení gymnázia podporuje školní komunitu a vytváří příležitosti pro aktivní zapojení žáků,
absolventů a rodičů do chodu školy, např. studentská samospráva, tripartity, organizace



                                            2/10
tradičních školních akcí a dobrovolnictví. Účinná spolupráce se zřizovatelem zahrnuje
i oblast propagace gymnázia na veřejnosti, profesního vzdělávání a evaluace klimatu školy.
Ředitel ve své řídicí funkci respektuje filozofii školy, vnímá potřebu zachování příznivé
vzdělávací atmosféry a interpersonálních vztahů. K monitorování školního prostředí využívá
různé evaluační nástroje i vlastní přímou pedagogickou činnost, mj. hodnoticí dotazníky,
dipartity se žáky, působení v pozici třídního učitele. Uplatňovaný vícestupňový systém řízení
vychází z jasného delegování pravomocí i odpovědnosti vedení školy a pověřených
pracovníků za vymezené oblasti, tj. tři zástupci ředitele, vedoucí předmětových sekcí, třídní
učitelé a poradenští pracovníci. Užší vedení školy tvoří spolupracující tým, který podporuje
participaci učitelů na chodu školy a v oblasti koncepční, metodické a kontrolní činnosti
využívá potenciál předsedů předmětových sekcí i dalších pedagogů. Přenesení části
kompetencí na zaměstnance v manažersko-podpůrných pozicích napomáhá plynulé mu
chodu školy. Fungující vnitřní přenos informací a systém pravidelných porad umožňuje
reagovat na zjištěné potřeby žáků a přijímat potřebná opatření, např. nastavení pravidel pro
používání umělé inteligence, úprava podmínek školní přijímací zkoušky.
Aktivní řízení pedagogických procesů zahrnuje komplexní hospitační činnost
a víceúrovňovou evaluaci kvality vzdělávání podle stanovených cílů, mj. opakované
hospitace vedení školy, hospitace oborových didaktik předsedy předmětových sekcí,
vzájemné observace učitelů nebo externí supervize. Kvalitativní pokrok pedagogické práce
je systematicky vyhodnocován. Sdílení příkladů dobré praxe na úrovni školy a potřebná
metodická podpora se většinou promítají v dodržování požadovaných standardů ve výuce.
Ostatní kontrolní mechanismy jsou převážně funkční, dílčí zjištěné nedostatky byly
odstraněny v průběhu inspekční činnosti.
Koncepční personální práce vedení školy umožňuje zajištění česko-anglického vzdělávac ího
programu i podpůrně pedagogické péče na velmi dobré úrovni. Vzdělávání zabezpečuje
věkově vyvážený pedagogický sbor 59 pracovníků, z toho 16 rodilých mluvčích, školní
psycholožka, speciální pedagožka a tři asistenti pedagoga. Od posledního inspekčního
hodnocení došlo k nárůstu počtu učitelů, obměnila se přibližně třetina pedagogického sboru.
Vysoká míra odborné kvalifikace učitelů zůstala zachována, dva nekvalifiko va ní
pedagogové si doplňují odbornou způsobilost studiem. Adaptační proces nově nastupujíc íc h
a začínajících vyučujících je systematicky nastaven.
Specifika školy se odrážejí v plánovité realizaci profesního rozvoje pedagogů i vedení školy.
Stanovené cíle zahrnují tematické vzdělávání na úrovni školy, předmětových sekcí
i spolupráci s českými a mezinárodními subjekty, např. teambuildingy a Montessori dny,
sdílení metodik pro zahraniční i české učitele, mezinárodní konference, workshopy. Pro
naplňování osobních a společných cílů jsou využívány četné vzájemné hospitace, týmové
intervize i rozvojové pohovory. Vzájemná spolupráce učitelů a sdílení zkušeností se příznivě
promítají v kvalitě pedagogického procesu.
Vícezdrojové financování a soustavná obnova materiálně-technického zázemí umožňuj í
optimální realizaci vzdělávání podle zaměření ŠVP. Aktivní zapojení managementu školy
do získávání dalších finančních prostředků podporuje mobilitu žáků i pedagogů a profesní
růst učitelů. Specifická pomoc žákům zahrnuje sociální stipendia. Od poslední inspekční
činnosti se zkvalitnilo vybavení informačními technologiemi, digitální technikou
i didaktickými pomůckami, nově byla vybudována letní učebna. Renovované prostory
poskytují vzdělávací prostředí v souladu s principy Montessori pro běžnou výuku, zajištění
odborných učeben, tj. přírodovědné laboratoře, počítačové a jazykové pracovny,
specializované třídy pro estetickou výchovu, rukodělná dílna, i relaxačního nebo studijního
zázemí žáků, např. odpočinkové, PC zóny a studijní boxy na chodbách, Wi-Fi síť,


                                            3/10
multimediální knihovna s bohatým vícejazyčným fondem. Tělovýchovné činnosti jsou
realizovány v odpovídajících pronajatých prostorách a formou různě zaměřenýc h
sportovních kurzů. Stravování žáků je zajištěno smluvně ve vlastní školní jídelně-výdejně.
K bezpečnosti žáků přispívá elektronické zabezpečení vstupu do budovy i kamerový systém.


                           Hodnocení průběhu vzdělávání
K naplňování zaměření ŠVP napomáhá jednotná metodologie výuky (principy Montessori
a program IB), systémová diferenciace (skupiny podle úrovně jazykových dovedností nebo
zvoleného předmětu IB) a organizace vzdělávání (dělené nebo sdružené hodiny, nižší počty
žáků ve třídě/skupině). Distanční vzdělávání je realizováno podle časového harmonogra mu
ve výukových blocích, které v době inspekční činnosti neprobíhaly. Specifická obsahová,
jazyková a věková integrace v některých předmětech osmiletého gymnázia podporuje
mezipředmětové vztahy a osobnostně sociální kompetence žáků. K rozvoji potencialit žáků
a propojení výuky s praxí přispívá spektrum volitelných předmětů, množství navazujíc íc h
vzdělávacích aktivit a mimoškolní činnost, např. tematické projekty, badatelské dny, terénní
cvičení a exkurze. Pozitivem je důraz na osvojení vlastní strategie učení (termínované úkoly,
eseje, seminární a klauzurní práce) v kombinaci s formativním hodnocením pokroku žáka
(portfolia, hodnoticí karty). Funkční nástroj studijní podpory žáků obou oborů gymná zia
představuje sdílená digitální platforma. Sjednocující pedagogické vedení učitelů se od
poslední inspekční činnosti promítlo ve větším zohledňování věkových specifik žáků při
realizaci výuky a ve zlepšení jejich hodnoticích a prezentačních dovedností. Přetrvávajíc í
partnerský přístup a mnohdy i činorodá pracovní atmosféra podporovaly aktivní učení žáků.
Rozdílná úroveň pedagogických kompetencí učitelů se ale odrážela v různém výchovné m
působení na žáky při vyžadování nastavených pravidel.
Charakteristickým znakem převážné části sledované výuky bylo připravené vzdělávac í
prostředí s plánovitě vymezenými činnostmi pro skupiny a jednotlivce, s účelným
využíváním materiálně-technického vybavení a personálního zajištění, např. práce s různými
zdroji, didaktickými pomůckami, vlastními pracovními listy, zapojení rodilých mluvč íc h
a asistentů pedagoga. Převaha činnostního učení s uplatněním prvků Montessori pedagogiky
nenásilně podporovala možnost samostatného objevování, využívání vlastních zkušeností
i týmového řešení problémů. Důraz byl kladen na vzájemné propojování souvislos tí,
mezipředmětových vztahů (přírodovědné i humanitní předměty) a rozvoj logického
i tvořivého myšlení žáků. Většina hospitovaných hodin se vyznačovala promyšle no u
strukturou, ke splnění znalostních i dovednostních cílů byla využita pestrá škála výukovýc h
forem a metod odpovídajících věkové kategorii žáků. Vhodná aktualizace témat přispíva la
také k formování žákovských postojů. Při realizaci zadání v předmětech uměleckého
zaměření žáci rozvíjeli své praktické dovednosti, kreativitu a estetické cítění. Učitelé napříč
předměty vyváženě uplatnili kooperativní formy práce v kombinaci se samostatně
vypracovanými úkoly a vedli tak žáky k utváření vlastních strategií nebo porovnávání
variant řešení. Typické zařazování vrstevnického učení (týmové výstupy, vzájemná
dopomoc a korekce) zpravidla rozvíjelo komunikativní i sociální kompetence, interaktivní
řečové dovednosti nebo samostatný mluvený projev žáků. V těchto případech byla obvykle
využita i příležitost ke vzájemnému kriteriálnímu hodnocení nebo reflexi svého učebního
pokroku. Navazující objektivní zpětná vazba učitelů zahrnovala komplexní posouzení
obsahu a formy žákovských prezentací, včetně korekce faktografických nesrovnalos tí.
Menší pozornost byla ale v části výuky věnována hodnocení kvality ústního vyjádření žáků.
Učitelé napříč předměty rovněž vytvářeli prostor pro řízenou debatu, při níž žáci v různých
jazycích prokazovali schopnost argumentovat a srozumitelně prezentovat vlastní názor


                                             4/10
s použitím odpovídající slovní zásoby. Systémová podpora čtenářské gramotnosti se
promítala v dovednosti žáků samostatně interpretovat dílo na základě vlastní čtenářské
zkušenosti a dokládat svá tvrzení z textu. Digitální technologie byly využívány efektivně,
zejména k podpoře názornosti, vyhledání a zpracování informací nebo procvičení učiva.
Těžiště přípravy žáků k externím zkouškám spočívá v postupném osvojení a použití
pracovního postupu i strategií řešení. Nedílnou součást jazykové komunikace tvořila
soustavná práce s grafickými i dynamickými texty, uplatnění metod kritického čtení a psaní
i jejich praktické využití podle standardizovaných postupů. V anglickém i českém jazyce byl
kladen důraz na zvládnutí požadavků kvality písemného i mluveného projevu v modelovýc h
podmínkách. Žáci v předmětech IB programu vykazovali vysokou míru motivace, velmi
dobrou úroveň jazykových dovedností i znalost odborné slovní zásoby. Vhodně zvolenými
metodami vyučující v převážné části hodin cizích jazyků dbali na rovnoměrný rozvoj
produktivních i receptivních řečových dovedností žáků. Výuka byla vedena v cílovém
jazyce, účelně byla uplatněna práce s chybou pro pochopení a aplikaci správného postupu.
Žáci obvykle prokazovali odpovídající nebo vyšší jazykové dovednosti vzhledem k dané
skupině/ročníku. V druhém cizím jazyce byly zaznamenány rozdíly v aktivním zapojení
žáků a rozvoji jejich interaktivních řečových dovedností. V hodinách matematik y
a předmětů přírodovědného zaměření byly cíleně rozvíjeny funkční gramotnosti. Žáci byli
vedeni k samostatnému uvažování, vyvozování poznatků a jejich propojení s běžnou praxí.
Účinnost vzdělávání podporovaly prvky badatelské výuky, nauková videa i využívá ní
únikových didaktických her. Pedagogové ve všech předmětech poskytovali žákům
dostatečný časový prostor pro řešení úloh a dotazy. Specifická podpora jednotlivců se
odvíjela od charakteru činností a zahrnovala úpravu časové organizace nebo materiá lní,
personální či vrstevnickou pomoc. Všichni pedagogové sledují individuální vzdělávac í
pokrok žáka. Míra zaznamenaných nástrojů formativního, kriteriálního i motivač ního
hodnocení byla ovlivněna také hospitovanou fází vyučovací jednotky, např. bloková výuka.
Efektivitu části vyučování snižovaly dílčí metodické nedostatky nebo méně účinné
didaktické postupy, např. málo účelné časové rozvržení činností ve vyučovací jednotce nebo
při organizaci skupinové práce, monotematičnost, menší provázanost s již získanými
vědomostmi žáků, opomíjení vyhodnocení přínosu učení ve spolupráci se žáky v závěru
vyučovací hodiny. Méně časté využívání obsahově diferencovaných zadání v dostatečné
míře nezohledňovalo individuální vzdělávací potřeby některých žáků nebo rozdílnou míru
jejich studijních předpokladů a znalostí, např. absence gradovaných/redukovaných úloh.
Vzhledem k typu školy byla rovněž v některých hodinách věnována menší pozornost
jazykové kultuře a hodnocení úrovně mluveného projevu žáků.


                         Hodnocení výsledků vzdělávání
V obou oborech gymnázia jsou ke vzdělávání přijímáni žáci na základě úspěšnosti
v jednotné přijímací zkoušce. V osmiletém programu je ověřována také úroveň znalosti
anglického jazyka i osobnostně studijní předpoklady v rámci školní přijímací zkoušky.
K plynulému přechodu a zvládnutí specifik tohoto vzdělávacího programu napomáhá
promyšlený systém adaptačních a podpůrných aktivit žáků v průběhu celého cyklu gymná zia
i poskytovaná materiální a personální podpora, např. adaptační a výcvikové kurzy, ročníkové
projektové týdny, pravidelné třídnické hodiny, školní asistenti v primách gymnázia nebo
vlastní materiály k sebeorganizaci studia.
Od posledního inspekčního hodnocení došlo k přirozené personální obměně na pozicích
některých poradenských pracovníků (výchovná poradkyně pro nižší gymnázium a zároveň
zástupkyně ředitele, metodička prevence). Komplexní systém preventivně podpůrných


                                           5/10
a kariérních služeb, tzv. pastorální péče, zůstal zachován. Funkčně využívá jasně určené
kompetence všech specializovaných pracovníků a úzké spolupráce s třídními učiteli,
ostatními pedagogy a externími subjekty. Systematická koordinace jejich činnost i,
uplatňování školních strategií a stanovených postupů v oblasti výchovně vzdělávací péče
poskytují žákům odpovídající podporu v průběhu a při ukončování studia, mj. konzultace,
doučování, pedagogická a psychologická intervence, volba profilace žáka se systémovou
přípravou k externím a maturitním zkouškám. Specifické nástroje a sledování individuálního
vzdělávacího pokroku žáka, např. tripartitní setkání, dipartity s třídním učitelem ve vyšším
stupni gymnázia, umožňují studium žákům podle jejich potřeb, nadání a preferencí
(k termínu inspekce 7 % žáků se speciálními vzdělávacími potřebami a 6 % žáků převážně
z bilingvního prostředí). Příslušná doporučení poradenských zařízení jsou respektována.
Žáci s potřebou podpůrných opatření dosahují obvykle srovnatelných výsledků jako ostatní
žáci. Škola reflektuje také potřeby talentovaných žáků nebo žáků se zdravotním oslabením
a umožňuje jim individuální úpravu organizace studia. Potenciál žáků projevujících nadání
či větší zájem o vyučovaný předmět je podporován jejich zapojením do projektů,
mezinárodních konferencí, programů Centra pro talentovanou mládež nebo účastí
v předmětových soutěžích a Středoškolské odborné činnosti. Osobnostní, občanské
a sociální kompetence žáků jsou cíleně rozvíjeny specifickými akcemi školy, mj. studentské
volby, charitativní a dobrovolnické dny, i nabídkou mimoškolní činnosti, např. mezinárod ní
Cena vévody z Edinburghu. Významným motivačním faktorem je i oceňování žáků formou
pochvaly za jejich studijní, sportovní, umělecké úspěchy nebo práci pro školní komunitu.
Systém prevence sociálně patologických jevů účelně využívá specifik gymnázia, mj.
komunitní kruhy, šetření klimatu, věková integrace a ročníkové výjezdy, i tematicky
zaměřené programy a obsahy některých předmětů. S aktuálními riziky jsou seznamová ni
také rodiče v rámci edukativních akcí, mj. bezpečnost v kyberprostoru. Identifiko va né
projevy nežádoucího chování jednotlivců a třídních kolektivů jsou řešeny v souladu se
stanovenými postupy a podle nastavených pravidel, např. intervenční programy, individuá lní
pohovory, jednání s rodiči, výchovná opatření a u ojedinělých incidentů i snížený stupeň
z chování. Uplatňované preventivní mechanismy jsou převážně funkční, což dokládá nižší
počet uložených kázeňských opatření i zanedbatelný výskyt neomluvené absence.
Propracovaný způsob interního hodnocení na úrovni školy umožňuje sledovat naplňová ní
standardizovaných výstupů v uzlových bodech osmiletého gymnázia, ověřovat klíčové
kompetence a rozvoj jazykových dovedností žáků, např. pravidelné testování, malá maturita
v kvartě, seminární a klauzurní práce, ročníkové projekty. Uplatňované postupy zohledňují
věková specifika žáků (poměr sumativního a formativního hodnocení) a jsou doplněny
o čtvrtletní kriteriální zpětnou vazbu v jednotlivých předmětech i individuální posouzení
pokroku žáka. Z externího výběrového zjišťování ČŠI je zřejmé, že žáci obou stupňů
gymnázia dosahují výborných výsledků (český jazyk a matematika) nebo nadprůměrné
úrovně čtenářské a finanční gramotnosti.
Ve sledovaném období školních let 2022/2023 a 2023/2024 došlo ke zlepšení průběžnýc h
výsledků vzdělávání, nadále ale přetrvávají výrazné rozdíly mezi oborovou úspěšností žáků
v denní a distanční formě během studia i při jeho ukončování. V osmiletém programu byly
celkové výsledky stabilní, meziročně se zvýšil podíl vyznamenaných žáků (přes polovinu),
téměř všichni splnili podmínky klasifikace k 30. 6., neprospěli pouze jednotlivci. Žáci
distanční formy dosáhli výrazně horších celkových výsledků. K 30. 6. 2024 pouze dvě
třetiny žáků řádně uzavřely ročník, s vyznamenáním prospěli jednotlivci a téměř třetina žáků
neprospěla. Úspěšnost převážně zletilých žáků čtyřletého distančního programu je
ovlivněna, mj. mírou jejich studijní odpovědnosti, splněním termínovaných úkolů nebo
délkou kontinuálního vzdělávání ve škole. Z inspekčních zjištění vyplynulo, že nastavený


                                           6/10
způsob přijímání většího počtu žáků do vyššího ročníku distanční formy, např. přestupy bez
testů ověřujících úroveň znalostí žáka v daných předmětech, četná přijetí žáků až do
maturitního ročníku, v některých případech neumožňují soustavnější osvojení potřebných
vzdělávacích strategií, což se negativně promítá při ukončování studia, např. nekonání
maturitní zkoušky nebo neúspěšnost v její profilové části. Pouze jednotlivci přijatí do
prvního ročníku ve škole absolvují a úspěšně dokončí celý čtyřletý vzdělávací cyklus.
Ve výsledcích vzdělávaní žáků při ukončování studia se promítá realizovaný koncept
gymnázia. Nadpoloviční část žáků posledního ročníku osmiletého studia skládá kompletní
externí zkoušku IB, přičemž více jak dvě třetiny dosahují nadprůměrných výsledků. Další
pak získávají certifikát z mezinárodní zkoušky z vybraného předmětu. Rovněž ve společné
části maturitní zkoušky z anglického jazyka se výsledky pohybují mírně nad republiko vým
průměrem. Od posledního inspekčního hodnocení došlo k výraznějšímu zlepšení maturitníc h
výsledků, zejména v českém jazyce. Tuto zkoušku ve společné části skládají všichni žáci.
Ve sledovaném období dvou školních let 2022/2023 a 2023/2024 se také promítly rozdíly
v úspěšnosti žáků u maturitní zkoušky mezi denní a distanční formou (v denní neprospěli
dva žáci ve společné části z matematiky, v distanční neuspěli čtyři žáci v profilové zkoušce).
Z podrobné analýzy hodnocení didaktických testů společné části vyplývá, že se žáci
osmiletého denního studia meziročně zlepšili ve všech předmětech, v celostátním srovnání
s daným oborem vzdělání vykázali mírně horší výsledky v českém jazyce a matematice. Žáci
čtyřletého distančního studia se pak v didaktických testech meziročně zhoršili, rovněž
i dosažené výsledky ve všech předmětech byly horší, než je republikový průměr daného
oboru vzdělání. V celostátním srovnání, především čtyřletého oboru gymnázia, škola
vykázala zvýšenou míru hrubé neúspěšnosti, tj. podíl žáků neúspěšných u maturitní zkoušky
a zkoušku nekonajících z celkového počtu přihlášených žáků. Z inspekčních zjištění je
zřejmé, že tato skutečnost souvisí zejména s vyšším podílem přihlášených žáků, kteří
zkoušku v řádném termínu nekonali. Ve školním roce 2023/2024 tak v distanční formě
celkem nesložilo maturitní zkoušku 55 % přihlášených žáků.
Kontinuálně realizované kariérní poradenství umožňuje vhodné nasměrování žáků v jejich
další vzdělávací dráze. V souladu se studijním programem pokračují absolventi v terciárním
vzdělávání v přírodovědných, medicínských a humanitních oborech českých vysokých škol.
Přibližně polovina absolventů programu IB pak studuje v zahraničí.


                                          Závěry
Vývoj školy
– od poslední inspekční činnosti v roce 2019 si gymnázium udržuje stabilní naplněnost,
  navýšil se počet žáků a pedagogů, obměnila se přibližně třetina pedagogického sboru,
  v roce 2023 došlo k personální změně ve funkci ředitele školy, k obměně na pozicích
  dvou zástupců ředitele a některých poradenských pracovníků
– realizovaný vzdělávací program v osmiletém gymnáziu je již kontinuálně ukončován také
  mezinárodní zkouškou IB
– byly inovovány školní vzdělávací programy
– zlepšilo se vybavení digitálními technologiemi, materiální zajištění výuky i funkciona lita
  informačního systému školy
– rozšířila se spolupráce s českými vysokými školami a zahraničními partnery
– byl zaveden systém kriteriálního hodnocení průběžných výsledků žáků v předmětech



                                            7/10
– škola si udržuje standard poskytovaného vzdělávání s řadou systémově nastavenýc h
  vzdělávacích aktivit v celém cyklu gymnázia
– nadále přetrvává kvalitativní rozdíl v úspěšnosti žáků v průběhu a při ukončování studia
  maturitní zkouškou mezi denní a distanční formou daných oborů gymnázia
Silné stránky
– koncepční naplňování vzdělávacího programu v souladu se stanovenými cíli, principy
  a hodnotami s aktivním zapojením zřizovatele i aktérů vzdělávání do života školní
  komunity (1.1)
– přínosné partnerské vztahy se zahraničními subjekty napomáhají mobilitě žáků i učitelů
  a rozvoji jazykových kompetencí (1.5)
– kvalitní materiálně-technické zázemí s účelným využíváním vybavení podporuje
  praktické dovednosti žáků a práci s různými informačními zdroji (2.4)
– systematická podpora profesního růstu učitelů včetně vedení školy a vzájemné sdílení
  zkušeností se pozitivně promítají v kvalitě pedagogického procesu (3.5)
– promyšlená příprava a realizace výuky přispívá k naplňování vědomostníc h,
  dovednostních a postojových cílů i zaměření gymnázia, mj. prvky Montessori,
  mezinárodní program (4.1)
– efektivní projektová výuka s využitím vrstevnického i činnostního učení napomáhá
  k propojení mezipředmětových souvislostí, provázanosti s praxí a k osobnostně
  sociálnímu rozvoji žáků (4.4)
– uplatňovaný způsob interního hodnocení umožňuje sledovat standardizované výstupy,
  rozvoj klíčových kompetencí a individuální pokrok žáka v procesu učení s využitím
  sebereflexe (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v části výuky nižší míra zohledňování individuálních vzdělávacích potřeb a různých
  studijních předpokladů žáků (4.3)
– méně účelné časové i organizační rozvržení činností a využívání hodnoticí zpětné vazby
  k práci žáků v závěru některých vyučovacích hodin (4.3)
– nižší úspěšnost žáků distanční formy čtyřletého gymnázia při ukončování vzdělává ní
  (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– častěji zařazovat obsahově diferencovaná zadání úloh vzhledem k žákům s rozdílnými
  studijními předpoklady, většími znalostmi nebo individuálními vzdělávacími potřebami
– lépe časově a organizačně koncipovat činnosti v rámci vyučovací jednotky, včetně
  zařazení závěrečné reflexe přínosu učení ve spolupráci se žáky
– upravit kritéria pro přijímání žáků do vyššího ročníku v distanční formě vzdělává ní,
  na úrovni vedení školy systematicky analyzovat jejich výsledky a přijímat opatření
  ke zlepšení, soustavně motivovat žáky k přípravě a složení maturitní zkoušky


                                           8/10
– sjednocovat výchovné působení učitelů k dodržování nastavených pravidel žáky,
  podporovat pedagogické kompetence pro práci s kolektivy/skupinami žáků
– vzhledem k druhu školy více dbát na jazykovou kulturu ve výuce, napříč předměty častěji
  věnovat větší pozornost hodnocení kvality mluveného projevu žáků
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Rozhodnutí MŠMT ve věci udělení souhlasu s odlišným způsobem ukončování
      vzdělávání maturitní zkouškou, čj. MSMT-29303/2020-19, ze dne 30. 9. 2020
 2.   Rozhodnutí MŠMT ve věci zápisu změny v údajích v rejstříku škol a školských
      zařízení (zápis do funkce ředitele školy), s účinností od 17. 4. 2023
 3.   Jmenování do funkce ředitele školy s účinností od 20. 2. 2023
 4.   Školní vzdělávací program pro denní formu osmiletého gymnázia s výukou
      vybraných předmětů v anglickém jazyce a využitím metod montessori pedagogiky
      a školní vzdělávací program pro čtyřleté gymnázium v distanční formě vzdělává ní,
      platné k termínu inspekční činnosti
 5.   Školní řád Gymnázia Duhovka s.r.o. denní a distanční forma vzdělávání, platný
      k termínu inspekční činnosti, včetně aktualizace
 6.   Výběr z elektronicky vedených třídních knih, školní roky 2023/2024 a 2024/2025
      k termínu inspekční činnosti
 7.   Výběr z evidence žáků (školní matrika) k termínu inspekční činnosti
 8.   Rozvrh vyučovacích hodin ve školním roce 2024/2025
 9.   Záznamy z pedagogických rad a výběr z jednání předmětových sekcí, školní roky
      2023/2024 a 2024/2025 k termínu inspekční činnosti
10.   Výběr z personální dokumentace vedené k termínu inspekční činnosti
11.   Portfolio výchovného poradenství a prevence vedené k termínu inspekční činnosti
12.   Výroční zprávy o činnosti školy za školní roky 2022/2023 a 2023/2024
13.   Kniha úrazů vedená k termínu inspekční činnosti
14.   Podklady k finančním podmínkám školy




                                          9/10
                                       Poučení
Podle § 174 odst. 11 školského zákona může ředitel školy připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Mgr. Hana Vejrážková, školní inspektorka
 Mgr. Romana Jůnová, školní inspektorka
 Bc. Šárka Snížková, kontrolní pracovnice
 Mgr. Martina Štanclová, přizvaná osoba
V Praze 15. 4. 2025




                                         10/10
