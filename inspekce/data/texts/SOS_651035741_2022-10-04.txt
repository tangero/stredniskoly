                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-972/22-M


Název                               Střední škola stavební – HORSTAV
Sídlo                               Na Vlčinci 16/3, 779 00 Olomouc
E-mail                              reditel@ssshorstav.cz
IČO                                 71 340 807
Identifikátor                       651 035 741
Právní forma                        školská právnická osoba
Zastupující                         Ing. Dana Vyhlídalová Müllerová
Zřizovatel                          HORSTAV ESTATE s. r. o.
Místo inspekční činnosti            Na Vlčinci 16/3, 779 00 Olomouc
Termín inspekční činnosti           4. až 6. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školního
vzdělávacího programu pro střední odborné vzdělávání.

Zjišťování a hodnocení naplnění školního vzdělávacího programu pro střední odborné
vzdělávání.




2022/2023                                            1
                                    Charakteristika
Střední škola stavební – HORSTAV (dále „škola“, „subjekt“) poskytuje střední stupeň
vzdělání s maturitní zkouškou v oboru vzdělání 36-47-M/01 Stavebnictví, který se v souladu
se školním vzdělávacím programem pro střední odborné vzdělávání po druhém ročníku
profiluje do dvou zaměření – Architektura a pozemní stavitelství a Grafika a interiéro vý
design. K termínu inspekční činnosti se ve škole vzdělávalo 102 žáků ve čtyřech jednooborových
třídách včetně 11 žáků se speciálními vzdělávacími potřebami.
Škola vlastním pracovištěm praktického vyučování nedisponuje. Souvislá odborná praxe se
uskutečňuje v souladu se školním vzdělávacím plánem výhradně u smluvních partnerů
v průběhu měsíce června každého školního roku. Vzdělávání je podporováno motivač ní
a prospěchovou složkou stipendia poskytovaného přímo subjektem.
Školní stravování je zajištěno na základě smluvního vztahu externím dodavatelem.
Podrobné informace o své činnosti škola pravidelně zveřejňuje prostřednictvím výročních zpráv
a na svých webových stránkách.


                         Hodnocení podmínek vzdělávání
Od minulé inspekční činnosti škola změnila místo svého působiště a nyní sídlí v rovněž
pronajatých prostorách. Prostorové, materiální a technické podmínky školy umožňují
naplňování školního vzdělávacího programu. Ředitelka školy věnuje ve spolupráci se
zřizovatelem aktivní pozornost zkvalitňování materiálních podmínek pro vzdělávání. Škola
disponuje vybavenými učebnami pro výuku. Pro učební praxi žáků škola využívá odborné
zázemí smluvních partnerů. Ředitelka školy uplatňuje své dlouholeté zkušenosti ve vedoucí
pracovní pozici k systematickému řízení provozu školy. V oblasti vlastního hodnocení školy
se zaměřila na analýzu potřeb ve vzdělávání, z nichž vyplývají koncepční záměry vedení
školy. V oblasti pedagogického řízení školy jsou řešeny zejména aktuální potřeby účastníků
vzdělávání. Důraz je kladen na využití zkušeností z období distančního vzdělávání, rozvoj
odborných kompetencí pedagogů, efektivní využívání výpočetní techniky ve výuce
a k vytváření a podpoře sociálních kontaktů. Vedení školy se aktivně podílí na prohlubová ní
spolupráce s mnoha sociálními partnery, zvláště pak partnery pro realizaci odborné praxe
žáků školy, se kterými udržuje nadstandardní spolupráci.
Nastavená organizační struktura odpovídá typu a velikosti školy. Řídicí kompetence
ředitelka školy částečně deleguje i na výchovnou poradkyni a školní metodičku prevence.
Záležitosti týkající se vzdělávání projednává ředitelka kromě pedagogické rady i neformá lně
při každodenním setkávání s pedagogy. Řídicí činnost je založená na aktivní týmové
spolupráci a je přínosná pro uplatňování jednotného přístupu při realizaci školního
vzdělávacího programu.
Škola má vytvořené kontrolní mechanismy pro monitorování a vyhodnocování kvality
poskytovaného vzdělávání. Pedagogický proces je hodnocen především prostřednictvím
plánovité hospitační činnosti ředitelkou školy. Poskytovaná zpětná vazba pedagogům
umožňuje zvyšovat kvalitu vzdělávacího procesu pouze částečně. Neefektivně zaměřená
kontrolní činnost se tak projevila v nedostatcích ve využívání metod a forem práce,
diferenciaci výuky a využívání závěrů vyučovacích hodin k účelnému získávání informac í
o dosažení vzdělávacího cíle. Vedení školy podporuje nové pedagogy, stanovuje pro ně
uvádějící učitele a pomoc jim poskytují také ostatní kolegové. Vzájemné hospitace jsou
využívány pouze u uvádějících a nových učitelů.



2022/2023                                     2
Nastavení otevřené komunikace mezi všemi účastníky vzdělávání je významným nástrojem
systému řízení školy a podporuje příznivé klima, které je v rámci rodinného prostředí
nadstandardní a vhodně přispívá k realizaci výchovně vzdělávacího procesu.
Další vzdělávání pedagogických pracovníků školy je plánovité, zohledňuje potřeby školy,
potřeby a zájmy jednotlivých učitelů. Vedení školy vytváří učitelům prostor a podmínky
k jejímu doplnění, podporuje učitele ve studiu k rozšíření odborné kvalifikace a dalších
specializovaných činností. Rozsah aktivit většiny pedagogů v oblasti průběžného vzdělává ní
formou seminářů se soustřeďuje na odborně zaměřené kurzy, v menší míře bylo další
vzdělávání zacíleno na uplatňování moderních didaktických trendů vzdělávání, což se
částečně projevilo v některých aspektech sledované teoretické výuky.


                          Hodnocení průběhu vzdělávání
Hodnocené vyučovací hodiny probíhaly v atmosféře, která vytvářela příznivé podmínky pro
vzdělávání. Na atmosféru během výuky měl vliv zvolený způsob práce učitelů, kteří většinou
vhodně promýšleli strukturu vyučovací hodiny, avšak častěji spíše z pohledu obsahu, méně
vzhledem k použitým formám a metodám pedagogické práce. Převažovala frontální forma
výuky s dominantním postavením učitele, který předával žákům vesměs hotové poznatky,
což v některých vyučovacích hodinách vyústilo až v pasivitu některých žáků. Méně byl
rovněž využíván prostor pro diskuzi či práci s chybou. Pouze v části vyučovacích hodin
učitelé dokázali řízeným dialogem žáky aktivně zapojit do vzdělávacího procesu, kdy učitelé
vedli výuku ve vzájemných mezipředmětových souvislostech nebo propojovali vzdělávac í
obsah se zkušenostmi z praktického vyučování. Mnozí žáci sami uváděli své zkušenosti
z praxe a kladli otázky či otevírali diskuzi k probíranému tématu. V těchto vyučovac íc h
hodinách žáci spolupracovali s učitelem, obvykle odpovídali s porozuměním dané
problematice, prokazovali dosažení příslušných kompetencí a získávali zpětné infor mace
o kvalitě svých znalostí. Byli vedeni k vyvozování souvislostí a logickým závěrům.
Vyučovací hodiny se převážně vyznačovaly odborností pedagogů podpořenou mnoha
praktickými zkušenostmi a vzdělávací obsah byl zpravidla předkládán v přiměřené m
rozsahu. Pro zvýšení názornosti učitelé využívali didaktické pomůcky, které obvykle vhodně
doplňovali ústně i graficky. Jen v malé míře či okrajově byly využity skupinové
a kooperativní činnosti žáků, častěji učitelé zařazovali samostatnou žákovskou práci.
Aktivita žáků a zaujetí byly vyšší ve vyučovacích hodinách, v nichž učitelé využili pracovní
listy, například s vhodně zvolenými texty přispívajícími k rozvoji čtenářské gramotnosti,
charakteristice a interpretaci textu, procvičení a upevnění vzdělávacího obsahu. Ve
vyučovacích hodinách, kde didaktické pomůcky využity nebyly, byla i aktivita žáků
upozaděna. Ve většině odborných vyučovacích hodin byl kladen důraz na odbornou
provázanost. Výklad byl doplněn prací žáků s opakováním důležitých pojmů a vazeb
zaměřených především na odbornou terminologii, učební praxi a skutečné problémy
vyskytující se v reálných pracovních podmínkách s následným uvedením konkrétních
příkladů a ukázkami z praxe.
V průběhu většiny hodnocených vyučovacích hodin učitelé v malé míře využívali možnosti
diferencovat úkoly podle individuálních vzdělávacích potřeb žáků. Zpětnou vazbu
o pochopení vzdělávacího obsahu žáky získávali učitelé občas v průběhu výkladu.
Sebehodnocení žáků proběhlo jen výjimečně, vzájemné hodnocení zaznamenáno nebylo.
Dílčím nedostatkem byly rovněž chybějící nebo velmi stručné závěry některých
vyučovacích hodin, většinou scházelo systematické ověřování naplnění stanovených cílů
vzdělávání.



2022/2023                                    3
Učební praxe v rámci prvního ročníku je realizována praktickými činnostmi v odborných
učebnách pomocí dataprojektoru a výpočetní techniky na specializovaném softwarovém
vybavení. Jiné učební pomůcky či nástroje, které by vhodně doplnily hlavní výukové
prostředky, využity nebyly. Realizace výuky prostřednictvím praktických cvičení přispíva la
k celkovému rozvoji žáků a potvrzovala postupné osvojování si potřebných kompetencí pro
zvládání některých praktických dovedností. Učitelé sledovali a hodnotili výkon,
produktivitu a kvalitu práce, rovněž poskytovali žákům informace využitelné k jejich
dalšímu učení. Žáci byli schopni vést odbornou rozpravu o vykonávané práci a zdůvodnit
pracovní postup.


                          Hodnocení výsledků vzdělávání
Škola sleduje úspěšnost žáků ve vzdělávání a jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady. Se
získanými daty dále pracuje, přijímá konkrétní návrhy ke zlepšení výsledků ve vzdělává ní
a zpětně také provádí hodnocení účinnosti přijatých opatření. Přehled o znalostech
jednotlivých žáků získává především prostřednictvím vlastních hodnoticích nástrojů.
Výsledná data z písemných prací většího rozsahu jsou vyučujícími analyzována, navrhová na
jsou opatření vedoucí k minimalizaci diagnostikovaných chyb. Škola podporuje rozvoj
talentovaných žáků jejich zapojováním do školních, případně vyšších kol různých druhů
soutěží a odborných aktivit. Důležitou zpětnou vazbou pro školu je úspěšnost žáků
u maturitních zkoušek, v přijetí absolventů k dalšímu studiu na vysokých školách a také
sledování jejich uplatnění v profesní praxi. Škola identifikuje žáky s rizikem školního
neúspěchu, zajišťuje jim primární podporu v průběhu vyučování, nabízí individuá lní
konzultace nebo pravidelně realizuje doučování, případně zintenzivňuje přípravu žáků na
maturitní zkoušku. Na výsledky maturitních zkoušek v předchozím období škola vhodně
reagovala úpravami v učebním plánu realizovaného školního vzdělávacího programu
a zavedla do výuky semináře ze zkušebních předmětů společné části maturitní zkoušky. Ve
školním roce 2021/2022 nevykazovaly výsledky vzdělávání žáků v jednotlivýc h
vyučovacích předmětech významné odchylky. Na dosahované výsledky vzdělává ní
pozitivně působí mj. fakt, že se škola nepotýká s vysokou absencí žáků ve výuce. Počet
kázeňských opatření, která škola v případě porušení pravidel stanovených školním řádem
uložila, není vysoký, převládají udělené pochvaly.
Při hodnocení výsledků vzdělávání žáků se škola řídí pravidly stanovenými ve školním řádu.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy.
Pomoc a poradenské služby žákům, jejich zákonným zástupcům a pedagogům školy
poskytuje školní poradenské pracoviště. Obě pracovnice vzájemně spolupracují při
poskytování poradenských služeb ve škole dle nastavené organizační struktury
s vymezeným rozsahem činností a zodpovědností. Koordinaci úzce provázaného systému
výchovného a kariérového poradenství a preventivní péče zajišťuje ředitelka školy.
Informace o specifikaci a rozsahu služeb školního poradenského pracoviště jsou
prezentovány na nástěnkách v prostorách školní budovy a na webových stránkách školy.
Na základě identifikovaných vzdělávacích potřeb jsou vytvářeny individuální vzdělávac í
strategie pro všechny žáky, kteří je potřebují. Výchovná poradkyně v součinnos ti
s vyučujícími identifikuje potenciální žáky se speciálními vzdělávacími potřebami a žáky


2022/2023                                    4
mimořádně nadané a ve spolupráci se školským poradenským zařízením o nich soustřeďuje
informace a doporučení, avšak jejich zprostředkování jednotlivým vyučujícím již zcela
efektivně nastaveno není. Takto nastavený systém neumožňuje dostatečný přenos informac í
všem pedagogickým pracovníkům, což se částečně projevilo v nedostatečně zacílené
podpoře těchto žáků v průběhu výuky. Podporu a pomoc žákům ke zvládnutí studijníc h
nároků škola zabezpečuje poskytováním výukových materiálů, nabídkou konzultač níc h
hodin jednotlivých vyučujících a formou doučování. I když jsou přijatá opatření na podporu
žáků se speciálními vzdělávacími potřebami výchovnou poradkyní vyhodnocová na,
nepodařilo se doposud škole eliminovat nedostatky spojené s nedostatečnou diferenciac í
učiva směrem k těmto žákům.
V oblasti kariérového poradenství se škola systematicky zaměřuje na otázky volby povolání
spočívající především v pomoci žákům při jejich rozhodování o dalším studiu na vysokých
a vyšších odborných školách či jejich uplatnění v praxi. Nejčastěji volenými nástroji
k informování žáků jsou prezentace škol, přednášky, veletrhy vzdělávání a spolupráce
s úřadem práce. Informace o uplatnění absolventů školy a jejich úspěšnosti v navazujíc ím
studiu nebo profesním životě výchovná poradkyně pravidelně získává především
prostřednictvím neformální komunikace s absolventy školy.
Aktivity specifické i nespecifické prevence zohledňují aktuální stav a orientují se zejména
na oblasti největších rizik. Témata primární prevence jsou začleňována do výuky vybraných
předmětů, v průběhu školního roku probíhají tematicky zaměřené besedy. Preventivní
charakter mají i kulturní a sportovní akce. V prvním až třetím ročníku jsou každoročně
pořádány několikadenní pobytové kurzy, během kterých jsou mimo jiné diskutována i různá
témata prevence rizikových jevů, a které slouží i k vzájemnému dialogu mezi učiteli a žáky,
čímž se výrazně předchází případným kázeňským a prospěchovým problémům. V případě
identifikace rizikového chování žáků škola vhodně využívá intervenční nástroje v podobě
individuálních pohovorů se žáky nebo jejich zákonnými zástupci, v jejichž rámci jsou
nastaveny a písemně zaznamenány další postupy směřující k minimalizaci těchto
nežádoucích projevů. V aktuálním ani v minulém školním roce škola neřešila žádný případ
závažné formy rizikového chování, což potvrzuje účinnost školou nastavené preventivní
strategie.


                                         Závěry
Vývoj školy
-   Od roku 2015 škola poskytuje vzdělávání v nově pronajatých prostorách v Olomouci,
    Na Vlčinci 16/3.
Silné stránky
-   Přínosná spolupráce školy se sociálními partnery pozitivně ovlivňuje vzdělávání žáků,
    podporuje rozšiřování jejich odborných dovedností a znalostí, přispívá ke zvýšení jejich
    komunikativních, pracovních i sociálních kompetencí.
-   Vedení školy společně se všemi pedagogickými pracovníky vytváří příznivou
    atmosféru, pozitivně a přátelsky komunikuje s žáky i zákonnými zástupci, čímž
    posiluje u žáků zájem o vzdělávání s pozitivním odrazem v průběhu vzdělávání.




2022/2023                                    5
Slabé stránky a/nebo příležitosti ke zlepšení
-        Ve vyučovacích hodinách byly v omezené míře uplatňovány rozmanité organizač ní
         formy a metody výuky. Závěry většiny vyučovacích hodin postrádaly motivační shrnutí,
         zhodnocení práce žáků a stanovení cílů na příští vyučovací hodinu. Často chyběla
         příležitost pro sebehodnocení a vzájemné hodnocení, škola tak dostatečně nevytváře la
         podmínky pro sebereflexi žáků a nerozvíjela jejich sociální kompetence.
-        Kontrolní činnost ředitelky školy není dostatečně zaměřena na uplatňování podpůrných
         opatření žáků se speciálními vzdělávacími potřebami přímo ve výuce.
Doporučení pro zlepšení činnosti školy
-        Hospitační činnost vedení školy zaměřit na cílenou kontrolu uplatňování podpůrných
         opatření žáků se speciálními vzdělávacími potřebami ve výuce. Do takto zaměřené
         hospitační činnosti zapojit také výchovnou poradkyni.
-        Využívat formativní hodnocení, sebehodnocení a vzájemné hodnocení žáků v teoretické
         výuce, která by poskytovala žákům a pedagogům zpětnou vazbu o úspěšnosti
         realizovaných činností a důsledném pochopení vzdělávacího obsahu ze strany žáků.
-        Zaměřit další vzdělávání pedagogů na didakticko-metodické aspekty výuky (využití
         aktivizujících metod a diferenciace a individualizace výuky podle potřeb jednotlivýc h
         žáků, efektivní zpětné vazby o naplnění vzdělávacích cílů).
-        Zefektivnit předávání informací ze strany školního poradenského pracoviště směrem
         k ostatním pedagogům a důsledně vyhodnocovat jejich uplatňování ve výuce ve vztahu
         k žákům s odlišnými vzdělávacími potřebami.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                        Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


                Seznam dokladů, o které se inspekční zjištění opírají
    1.     Zřizovací listina, ze dne 20. 9.2006
    2.     Jmenovací dekret ředitele školské právnické osoby Střední školy stavební –
           HORSTAV ze dne 19. 10. 2012, s účinností od 1. 11. 2012Výpis z rejstříku škol
           a školských zařízení ze dne 26. 9. 2022
    3.     Školní vzdělávací program, aktualizace s platností od 1. 9. 2021
    4.     Školní řád, čj. 2022/083, ze dne 1. 9. 2022


2022/2023                                        6
 5.    Provozní řád školy, účinnost od 1. 9. 2017
 6.    Koncepce rozvoje školy, ze dne 1. 9. 2021
 7.    Další vzdělávání pedagogických pracovníků – koncepce, školní roky 2020/2021,
       2021/2022, 2022/2023
 8.    Rozvrhy vyučovacích hodin platné ve školním roce 2022/2023
 9.    Výroční zprávy o činnosti školy, školní roky 2020/2021, 2021/2022
10.    Třídní knihy (vytištěno z IS „Bakaláři“), náhodný výběr, školní rok 2021/2022
11.    Zápisy z pedagogické rady, školní roky 2020/2021, 2021/2022, 2022/2023
12.    Výroční zpráva o činnosti školy, školní rok 2021/2022, ze dne 23. 9. 2022
13.    Souhrnné přehledy prospěchu, hodnocení chování a absence žáků za 1. a 2. pololetí
       školních roků 2020/2021 a 2021/2022
14.    Písemné práce z matematiky, českého jazyka a cizího jazyka (výběr), školní rok
       2021/2022
15.    Protokoly o komisionálních zkouškách, školní rok 2021/2022
16.    Složka: Plán práce ŠPP, Zápisy výchovné komise, Vyhodnocení, školní roky
       2021/2022, 2022/2023
17.    Seznam žáků se SVP, školní rok 2022/2023
18.    Minimální preventivní program, školní rok 2022/2023
19.    Školní plán environmentální výchovy, vzdělávání a osvěty, školní rok 2022/2023
20.    Doklady související se zajištěním bezpečnosti žáků při poskytování vzdělává ní
       a školských služeb, školní roky 2021/2022 a 2022/2023
21.    Doklady vztahující se k finančním podmínkám školy, školní rok 2021/2022
22.    Vyúčtování dotace poskytnuté soukromé škole na období školního roku 2021/2022
       ze dne 30. 9. 2022 a Rozbor hospodaření s dotací ve školním roce 2021/2022
23.    Personální dokumentace pedagogických pracovníků školy vedená k termínu
       inspekční činnosti (doklady o dosaženém vzdělání a odborné kvalifikaci)
24.    Doklady související se zabezpečením školního stravování ve školním roce 2022/2023
       k datu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2022/2023                                  7
Složení inspekčního týmu a datum vyhotovení inspekční zprávy


 Ing. Bc. Milan Vlach, školní inspektor,
                                                       Milan Vlach v. r.
 vedoucí inspekčního týmu

 Mgr. Pavel Leszkow, školní inspektor                 Pavel Leszkow v. r.

 Mgr. David Náhlík, školní inspektor                   David Náhlík v. r.

 Ing. Eva Stachová, kontrolní pracovnice               Eva Stachová v. r.

 Ing. Luděk Kozárek,
 odborník na výuku odborných předmětů                 Luděk Kozárek v. r.
 technického zaměření, přizvaná osoba

V Olomouci 31. 10. 2022


Datum a podpis ředitelky školy potvrzující projednání a převzetí inspekční zprávy


 Ing. Dana Vyhlídalová Müllerová               Dana Vyhlídalová Müllerová v. r.
 ředitelka školy

V Olomouci 4. 11. 2022




2022/2023                                  8
