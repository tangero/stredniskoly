CSI0X00BROQ1




                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1433/23-M
                                      Sp. zn. ČŠIM-S-237/23-M


Název                               Reálné gymnázium a základní škola Otto Wichterleho,
                                    Prostějov
Sídlo                               Studentská 2, 796 01 Prostějov
E-mail                              rgazs@rg.prostejov.cz
IČO                                 44 159 960
Identifikátor                       600 015 301
Právní forma                        příspěvková organizace
Zastupující                         RNDr. Ing. Rostislav Halaš
Zřizovatel                          Statutární město Prostějov
Místo inspekční činnosti            Studentská 2, Prostějov
Inspekční činnost na místě          3. − 6. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů pro základní vzdělávání, střední vzdělávání a zájmové vzdělávání.
Zjišťování a hodnocení naplnění příslušných školních vzdělávacích programů.
                                    Charakteristika
Reálné Gymnázium a Základní škola Otto Wichterleho, Prostějov (dále také škola, subjekt)
vykonává činnost základní školy, střední školy, školní družiny a školní jídelny.
K termínu inspekční činnosti škola vzdělávala 271 žáků v deseti třídách střední školy
a 503 žáků v devatenácti třídách základní školy. Škola vykázala celkem osmdesát žáků se
speciálními vzdělávacími potřebami s přiznanými podpůrnými opatřeními druhého až
třetího stupně a sedmnáct žáků s odlišným mateřským jazykem. Zájmové vzdělávání škola
organizovala pro 176 účastníků v šesti odděleních školní družiny. Stravování žáků včetně
jejich pitného režimu zajišťovala školní jídelna.
Informace o škole jsou pro zájemce i veřejnost publikovány prostřednictvím výroční zprávy
o činnosti školy, průběžně aktualizovaných webových stránek (www.rg.prostejov.cz) nebo
různých informačních materiálů a tiskovin.


                         Hodnocení podmínek vzdělávání
Ředitel subjektu vychází z vize otevřené komunikativní školy poskytující všeobecné
vzdělání žákům základní školy i gymnázia, a to v souladu s různorodostí
jejich individuálních potřeb, s důrazem na přírodovědné předměty, čtenářskou gramotnost,
jazykovou přípravu i povinnou profilovou maturitní zkoušku z matematiky. Součástí
koncepčních záměrů je také důraz na propojení zájmového vzdělávání prostřednictvím
činností školní družiny. Stanovená organizační struktura školy umožňuje účelné delegování
kompetencí a povinností na jednotlivé pracovníky, určuje míru jejich odpovědnosti,
stanovuje postupy při řešení běžných i mimořádných pracovních situací. Ředitel školy
vytváří podmínky pro příznivé pracovní prostředí, při delegování úkolů vychází
z aktualizovaných záměrů, což vede k naplňování očekávaných výstupů školních
vzdělávacích programů pro základní, střední i zájmové vzdělávání. Koncepční záměry
rozvoje školy vycházejí z provedené analýzy a jsou zpracovány jako součást jejích vnitř níc h
dokumentů. Deklarovaná strategie je podrobně rozpracovaná a týká se především dalšího
směřování školy v oblasti výchovně vzdělávací, materiální a personální. Východiskem pro
efektivní řízení školy je funkčně nastavený systém, kompetence vedení školy jsou rozděleny
mezi ředitele školy a jeho dva zástupce, ředitel školy delegoval některé své pravomoci
v oblasti vzdělávání přímo na ně. Kromě užšího vedení subjektu jsou do systému řízení
účelně zapojeni také předsedové metodického sdružení a předmětových komisí i pracovníci
školního poradenského pracoviště. Pedagogická rada jako poradní orgán ředitele školy
projednává na svých čtvrtletních jednáních veškeré pedagogické záležitosti, systém přenosu
informací uvnitř celého subjektu probíhá také formou týdenních plánů a organizová ním
provozních porad.
Pedagogický sbor je stabilní, což vytváří prostor a podporu pro cílené naplňová ní
deklarovaných koncepčních záměrů. Pedagogům s kratší profesní praxí nebo bez
specializace na příslušný předmět zajišťuje vedení školy podporu prostřednictvím
uvádějících učitelů i předsedů metodických sdružení a předmětových komisí. Absolvované
vzdělávací akce a semináře byly v hodnoceném období zaměřeny na oblasti, které souvisí
s moderními trendy ve vzdělávání, včetně metod a forem práce se žáky se speciálními
vzdělávacími potřebami spolu s přístupy k nadaným žákům i s podporou rozvoje odbornosti
učitelů v oblasti formativního hodnocení. Na svůj profesní rozvoj vhodně dbá i vedení školy.
Pedagogům poskytuje pravidelnou zpětnou vazbu formou hospitační činnosti, osobními
pohovory i zobecněnými analýzami, které prezentuje na jednáních pedagogické rady nebo


                                            2/10
prostřednictvím předsedů metodických sdružení a předmětových komisí. Systematick y
realizované vzájemné hospitace všech vyučujících, které slouží k výměně zkušeností
a námětů ke zkvalitňování vzdělávacího procesu, jsou nastaveny a probíhají zpravidla
jednou ročně.
Řídicí a kontrolní systém je nastaven způsobem, který postihuje všechny oblasti fungo vá ní
subjektu, v praxi je převážně účinný. Prostor pro zefektivnění této činnosti má škola
v podpoře průběhu vzdělávání, a to v oblasti metodiky související s inovací struktury
vyučovací hodiny, a to ve vztahu k cílenější diferenciaci vzdělávacího obsahu a podpoře
zpětné vazby o dosažené aktuální úrovni vzdělávacího cíle u jednotlivých žáků.
Ve spolupráci se zřizovatelem a zapojením školy do projektových aktivit se prostředí
a vybavení subjektu v posledních letech modernizovalo. Aktivní přístup vedení školy vedl
k získání nového materiálně technického vybavení, škola je bezbariérová a poskytuje
vzdělávání i imobilním žákům. Rozvoj jazykové gramotnosti žáků je podporován realizac í
zahraničních exkurzí, převážně návštěvami žáků do anglicky mluvících zemí. Celý subjekt
disponuje dostatečným množstvím didaktické techniky, jednotlivé učebny školy jsou
moderně vybaveny potřebnými učebními pomůckami a projekční technikou, průběžně byly
rekonstruovány a modernizovány některé odborných učebny, což přispělo ke zlepšení
podmínek vzdělávání. Celkové zlepšení materiálních podmínek společně s podporou
vzdělávání pedagogického sboru pro práci s moderními technologiemi vytváří předpoklad
vyššího zájmu žáků o výuku, zvýšení její efektivity a přispívá ke zkvalitňo vá ní
poskytovaného vzdělávání. Rozvoji komunikativní a sociální kompetence žáků přispívají
také odpočinkové zóny pro žáky, k jejichž estetické úpravě jsou vhodně využívány žákovské
práce.
K podpoře zdravého životního stylu žáků účelně přispívá pestrá a vyvážená skladba stravy
a začlenění témat o zdraví do jednotlivých vzdělávacích oblastí. Stravování žáků základní
školy i gymnázia probíhá ve školní jídelně umístěné v budově školy.


                          Hodnocení průběhu vzdělávání
Společným znakem všech hodnocených vyučovacích hodin byla příjemná pracovní
atmosféra. Vzájemná vstřícnost a respekt podporovaly otevřenou komunikaci mezi učiteli
a žáky, což pozitivně ovlivňovalo průběh vzdělávání. Učitelé se nedopouštěli
komunikačních chyb a žáci neměli obavu vyjádřit svůj vlastní názor. Ve sledovanýc h
vyučovacích hodinách nebyly zaznamenány žádné negativní postoje žáků. Efektivně byly
rozvíjeny klíčové kompetence a funkční gramotnosti žáků. Po odborné stránce byl
vzdělávací obsah prezentován bez nedostatků, odpovídal učebním osnovám realizova n ýc h
školních vzdělávacích programů a byl aktualizován v souladu se současnými odbornými
poznatky.
Průběh výuky v základní škole byl dynamický, avšak s respektováním pracovního tempa
žáků. Použité formy práce účelně podněcovaly žáky ke vzájemné spolupráci (učitel – žák,
navzájem mezi žáky). Vhodně se střídala frontální forma výuky s prací ve dvojicích,
skupinách nebo se samostatnou činností. Důraz byl ve výuce kladen na pochopení
vzdělávacího obsahu v logických vazbách. Při řešení zadaných úkolů žáci spolupracova li,
vyměňovali si názory a ověřovali správnost řešení. Individuální podpora učitelů se týkala
zejména žáků se speciálními vzdělávacími potřebami. Rozdělení rolí mezi asistentka mi
pedagoga a vyučujícími bylo patrné, asistentky pedagoga se podílely na vzdělávání žáků
s přiznanými podpůrnými opatřeními a současně přispívaly k přímému pedagogickému
působení na ostatní žáky. Průběh vzdělávání byl pozitivně ovlivněn účelným využitím


                                           3/10
pracovních sešitů, názorných učebních pomůcek i výpočetní techniky. Dataprojektor sloužil
vyučujícím k prezentaci nebo shrnutí učiva, a tím i k efektivnímu využití času ve vyučovac í
hodině, nebo vytvoření prostoru pro upevňování osvojovaných vědomostí. Žáci si v online
prostředí s využitím notebooků upevňovali např. pravopisné jevy, výsledek měli k dispozic i
ihned po zpracování samostatné práce, chyby si mohli bezprostředně opravit. Zejména na
prvním stupni byly zařazovány aktivizační prvky výuky, např. v podobě matematik y
v pohybu. Metody abstraktního myšlení, jako např. myšlenková mapa, činnostní učení
s prvky hry, badatelsky orientovaná výuka či práce s více informačními zdroji se však
v hodnocených vyučovacích hodinách vyskytly výjimečně. Žáci ve vyučování pracovali
převážně na stejných úkolech se stejnou mírou obtížnosti, nadaným žákům byly zřídka
vytvářeny další vhodné příležitosti pro jejich rozvoj. V úvodu či průběhu vyučovacích hodin
učitelé stanovili cíl vyučovací hodiny tak, že byl vždy žákům zřejmý. Ve všech vyučovac íc h
hodinách byl patrný aktivní přístup žáků, docházelo také k osvojování i upevňová ní
jazykových a čtenářských dovedností a k podpoře rozvoje základních kompetencí.
Výrazným pozitivním prvkem vyučovacích hodin bylo zařazování sebehodnoticích činností,
které podporovaly rozvoj zpětné vazby o dosaženém pokroku, úrovni splněného úkolu atd.
Žáci reagovali spontánně, do hodnoticích procesů se zapojovali aktivně. Jen okrajově však
bylo žákům poskytováno efektivní shrnutí naplnění stanoveného cíle učitelem včetně
formativní zpětné vazby, také hodnocení mezi žáky bylo využíváno ojediněle.
Pro žáky gymnázia vytvářeli učitelé motivující prostředí, vhodně je podněcovali k úsilí plnit
zadávané úkoly. Výuka byla založena na uplatňování tradičních pedagogických postupů,
kdy frontálně vedené vyučování, při němž byl výklad učitele doplňován rozhovorem nebo
diskusí se žáky, bylo účelně kombinováno se samostatnou prací žáků nebo společným
ústním či písemným procvičením vzdělávacího obsahu. Pozornost žáků a podpora
schopnosti jejich spolupráce byla také často podněcována aktivizačními prvky ve formě
skupinové práce a práce ve dvojicích. Většina hodnocených vyučovacích hodin se tak
vyznačovala potřebnou dynamikou. Žáci byli vedeni k hledání vzájemných souvislos tí,
využívání již získaných poznatků a mezipředmětových vztahů. Pozitivem všech
sledovaných vyučovacích hodin bylo propojení nabytých vědomostí s reálnými situacemi
běžného života. Ke zvýšení názornosti využívali pedagogové vhodné učební pomůcky, ve
většině vyučovacích hodin pracovali také s didaktickou technikou. Jen v malé míře však žáci
při této formě práce využívali různé informační zdroje, jež by podpořily zejména rozvoj
jejich kritického myšlení. Nadaným žákům byly zřídka vytvářeny další vhodné příležitos ti
pro jejich rozvoj. Pouze v několika vyučovacích hodinách byly těmto žákům nabízeny další
úkoly rozvíjející jejich schopnosti a talent. Individuální přístup k žákům se speciálními
vzdělávacími potřebami byl uplatňovaný především formou jejich zohledňo vání v průběhu
samostatné práce. Zvolené metody a formy práce vedly zejména ve vzdělávací oblasti jazyk
a jazyková komunikace k rozvoji komunikativní kompetence a jazykové gramotnosti žáků.
Ve výuce cizích jazyků byl navíc vhodně kladen důraz na upevňování znalostí gramatik y
a rozšiřování slovní zásoby i na rozvoj správné výslovnosti. Důsledným vedením
vyučovacích hodin v cílovém jazyce vyučujícími byli žáci motivováni k aktivnímu užívá ní
cizího jazyka.
Učitelé podporovali žáky v jejich práci s využitím převážně pozitivního hodnocení. Jako
motivační a zpětnovazebný prvek bylo využíváno sebehodnocení, s menší intenzitou také
vzájemné hodnocení žáků. Na závěr většiny hodnocených vyučovacích hodin bylo
realizováno pouze stručné shrnutí a zhodnocení jejich průběhu učitelem i žáky.
Zájmové vzdělávání ve školní družině svým obsahem navazovalo a rozšiřovalo základní
vzdělávání poskytované školou. V průběhu hodnoceného vzdělávání převládala přátelská
atmosféra se vzájemnou důvěrou a ohleduplností. Všechny metody a formy zazname na né


                                            4/10
v průběhu hodnocených činností respektovaly zájmy účastníků, vedly je k samostatnosti,
vzájemné spolupráci, společenskému chování, úspěšně rozvíjely jejich tvůrčí myšle ní,
kreativitu i logické uvažování a přispívaly k rozvoji jejich osobnosti v souladu s cíli
uvedenými ve školním vzdělávacím programu pro zájmové vzdělávání – školní družinu.
Účastníci pracovali se zájmem, smysluplné aktivity rozvíjely jejich zručnost, představivost
a kompetence pracovní, sociální a komunikativní. Zájmové aktivity byly pravidelně
obohacovány společnými hudebně pěveckými setkáními s kytarou, při kterých byla patrná
velmi pozitivní a radostná atmosféra. Zájmové vzdělávání doplňují zájmové útvary
a kroužky – Keramika, výtvarný kroužek, Pohádkohraní, Zdravotník, Jóga, Míčové hry
(externí lektor), náboženství.


                          Hodnocení výsledků vzdělávání
Výsledky vzdělávání žáků, jejich chování a absence na úrovni tříd jsou za jednotlivá
klasifikační období podrobně analyzovány na jednáních pedagogické rady, která se také
systémově zabývá návrhy opatření k eliminaci negativních zjištění a jejich účinností, za
účelem funkční podpory rozvoje jednotlivých žáků v souladu s cíli deklarovanými ve
školních vzdělávacích programech.
Přehled o znalostech jednotlivých žáků škola získává prostřednictvím vlastních i externích
hodnoticích nástrojů, které jí umožňují srovnání na krajské i republikové úrovni. Výsledná
data z písemných prací většího rozsahu jsou vyučujícími analyzována, navrhována jsou
opatření vedoucí k minimalizaci diagnostikovaných chyb. Škola podporuje také rozvoj
talentovaných žáků, kteří se často zapojují do školních kol různých druhů soutěží
a předmětových olympiád, nejúspěšnější z nich pak reprezentují školu v okresních,
regionálních, krajských i celostátních kolech. Škola funkčně podporuje a rozvíjí i kreativitu
žáků (např. výtvarné, literární práce), čímž přirozeně posiluje jejich čtenářské a vyjadřovací
dovednosti. Zpětnou vazbou pro školu je úspěšnost žáků ve vědomostních, uměleckýc h,
sportovních soutěžích, u maturitních zkoušek i v přijetí absolventů k dalšímu studiu na
středních i vysokých školách. Subjekt identifikuje žáky s rizikem školního neúspěchu,
zajišťuje jim primární podporu v průběhu vyučování, nabízí individuální konzultace, nebo
pravidelně realizuje doučování. Ve školním roce 2022/2023 nevykazovaly výsledky
vzdělávání žáků v jednotlivých vyučovacích předmětech závažné vzájemné odchylky.
Pravidla hodnocení žáků jsou transparentní a jasně formulovaná, vytvářejí objektivní prostor
pro průběžné i celkové hodnocení výsledků vzdělávání žáků v souladu s cíli vzdělává ní
i pojetím školních vzdělávacích programů. Součástí zásad a pravidel je
i hodnocení kompetencí. Zákonní zástupci žáků jsou o výsledcích vzdělávání průběžně
informováni především prostřednictvím zápisů v elektronické žákovské knížce, na třídníc h
schůzkách nebo formou individuálních konzultací. Celkové výsledky vzdělávání včetně
účasti a umístění žáků v soutěžích, aktivitách a projektech školy podporujících rozšíření
znalostí a dovedností žáků jsou podrobně zveřejněny ve výroční zprávě o činnosti školy
a na webových stránkách školy.
Od poslední inspekční činnosti bylo ve škole zřízeno školní poradenské pracoviště. Početný
tým pracovníků systémově zajišťuje poradenské služby žákům, jejich zákonným zástupcům
i vyučujícím. Vedle výchovných poradkyň a školních metodiků prevence škola také využívá
činnosti školní speciální pedagožky. Členové školního poradenského pracoviště úzce
spolupracují navzájem, s pedagogy i s vedením školy. Činnosti jednotlivých pracovníků jsou
zaměřeny na péči o žáky s potřebou podpůrných opatření, vytipovávání žáků nadaných,
kariérové poradenství i realizaci aktivit v rámci primární prevence. Škola rozpoznává žáky


                                            5/10
se speciálními vzdělávacími potřebami a nastavuje jim odpovídající podpůrná opatření pro
jejich vzdělávání, přenos informací o těchto žácích je plně funkční. Účinnost přijíma nýc h
opatření je pravidelně vyhodnocována. Žákům s rizikem školní neúspěšnosti je nabízena
pomoc zejména formou individuálních konzultací či doučování. Vyhledáváni jsou také žáci
talentovaní, jimž je mimo výuku nabízen rozvoj v rámci aktivit zájmových útvarů, účastí
v soutěžích (např. výtvarných, literárních, přírodovědných), ve středoškolské odborné
činnosti či získáváním mezinárodních jazykových certifikátů.
Patřičný význam přikládá škola prevenci rizikového chování žáků, problematika rizikovýc h
jevů prolíná celým vzdělávacím procesem, včetně realizovaných třídnických hodin
a dotazníkových šetření. Vztahovými problémy uvnitř třídních kolektivů se zabývají třídní
učitelé, v případě potřeby spolupracují se členkami školního poradenského pracoviště na
analýze a strategii dalšího postupu. Účinným nástrojem k eliminaci výskytu rizikových jevů
je rovněž včasná intervence školy při prvotních projevech problémového chování žáků
formou individuálních pohovorů. Problémy žáků jsou projednávány většinou osobně,
schránka důvěry je využívána méně často, žáci raději upřednostňují osobní kontakt.
K rozvoji sociálních kompetencí žáků a vytváření příznivého třídního klimatu přispívá
pravidelné organizování adaptačních kurzů pro žáky šestých ročníků základní školy
a prvních ročníků reálného gymnázia. Cílem je předcházet výskytu rizikových jevů,
konfliktních situací mezi žáky samotnými i jednotlivými třídami a posílit důvěru mezi žáky
a vyučujícími. Efektivitu prevence zvyšuje škola organizováním tematicky zaměřenýc h
a odborně vedených besed, přednášek a preventivních programů. Náležitá pozornost je také
věnována kariérovému poradenství a získávání informací o úspěšnosti absolventů školy. Na
chodu školy se žáci mohou podílet prostřednictvím žákovské, resp. studentské samosprávy.


                                        Závěry
Vývoj školy
– Ustanovení školního poradenského pracoviště přispívá k efektivní práci se žáky
  s potřebou podpůrných opatření.
– Rozšířila se vzdělávací nabídka školy formou projektů, vzdělávacích akcí, zájmovýc h
  kroužků, besed apod., což přispívá k účinné prevenci rizikových jevů a celkovému
  rozvoji osobnosti žáků.
– V součinnosti se zřizovatelem se postupně zkvalitňují             materiální,   technické
  i prostorové podmínky pro základní a střední vzdělávání.
Silné stránky
Základní škola a střední škola
– Způsob řízení školy je promyšlený, řediteli školy se úspěšně daří realizovat koncepční
  záměry rozvoje školy. (1.1)
– Řízení školy s důrazem na rozvíjení pozitivního klimatu, vstřícnou a klidnou komunikac i
  i vzájemnou informovanost mezi všemi účastníky vzdělávání vytváří podmínky pro
  účinné naplňování koncepčních záměrů školy. (1.3)
– Vytvoření vstřícného prostředí ve škole s pozitivním klimatem projevujícím se
  v žádoucích prosociálních vztazích mezi žáky a pedagogy. (1.4)
– Vzájemná spolupráce a podpora pedagogů se pozitivně projevují v odbornosti výuky.
  (3.3)


                                           6/10
– Efektivní podpora rozvoje kreativity žáků (např. výtvarné, literární práce), čtenářských
  a vyjadřovacích dovedností. (3.4)
– Vysoká úspěšnost při zapojení většiny žáků do vědomostních soutěží a sportovních
  aktivit podporuje rozvoj zdravého životního stylu a přispívá k minimalizaci výskytu
  negativních projevů žáků. Efektivní podpora rozvoje kreativity žáků (např. výtvarné,
  literární práce), čtenářských a vyjadřovacích dovedností. (3.4)
Školní družina
– Podporující pedagogický styl, přátelský způsob komunikace s dětmi i zákonnými zástup ci
  a široká nabídka zájmových aktivit má příznivý vliv na žáky posiluje u všech
  zúčastněných pozitivní vztah ke škole a vzdělávání. (3.2)
– Podnětná činnost školní družiny navazuje na výuku v základní škole a přispívá
  u účastníků zájmového vzdělávání k rozvoji jejich osobnostního růstu. Škola realizuje
  rozmanitou nabídku školních a zájmových činností, které vytváří podmínky pro celkový
  rozvoj osobnosti žáků a současně přispívají ke smysluplnému naplňování jejich volného
  času. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Základní škola a střední škola
– Pouze ojediněle byla využita diferenciace vzdělávacího obsahu ve smyslu inovativníc h
  metod a forem výuky, např. kritického myšlení, budování postojové složky k učení
  a zařazování aktivního využívání práce s více informačními zdroji. (4.2)
– Omezené využití diferenciace vzdělávacího obsahu se projevilo v nižší míře aktivního
  vyhledávání žáků talentovaných a nadaných přímo ve výuce. (4.3)
– V závěrech některých vyučovacích hodin chybělo shrnutí naplnění stanoveného cíle,
  prostor pro formativní hodnocení a vzájemné žákovské hodnocení. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Podporovat využití efektivního metodického vedení výuky, především ve smyslu
  intenzivnějšího uplatňování individuálního přístupu k žákům, důsledné diferenc iace
  vzdělávacího obsahu a výukových aktivit vzhledem k nadaným žákům.
– Podpořit rozvoj kritického     myšlení žáků častějším zařazováním práce s různými
  informačními zdroji.
– Pravidelně a systematicky vést žáky k vzájemnému hodnocení ve vazbě k jejich dalšímu
  osobnostnímu rozvoji. Průběžně zařazovat prvky formativního hodnocení do všech
  vzdělávacích činností školy.
– Systematicky využívat motivační shrnutí vzdělávacího obsahu na konci vyučovac í
  hodiny a provádět zhodnocení jejího průběhu tak, aby žáci obdrželi zpětnou informaci o
  dosažené úrovni poznání a jak své učení dále řídit.
– Ve výuce důsledněji diferencovat vzdělávací činnosti žáků s ohledem na jejich
  individuální vzdělávací možnosti a potřeby (např. obohacování vzdělávacího obsahu
  kritického myšlení, budování postoje k učení, zadávání specifických úkolů, zařazování


                                           7/10
  činnostního učení, badatelsky orientované výuky) a podpořit je tak v jejich odborném
  růstu.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomíne k
k obsahu inspekční zprávy, resp. od doručení stanoviska k připomínkám, přijmo ut
opatření k odstranění nedostatků zjištěných inspekční činností a ve stejné lhůtě
písemně informovat Českou školní inspekci, jaká byla přijata opatření.
Zprávu zašlete prostřednictvím datové schránky (g7zais9).




                                        8/10
           Seznam dokladů, o které se inspekční zjištění opírají
 1.   Výpis z rejstříku škol a školských zařízení Reálného gymnázia a základní školy Otto
      Wichterleho, Prostějov, příspěvkové organizace, ze dne 29. 8. 2023
 2.   Školní vzdělávací program pro základní vzdělávání, Ruku v ruce, č.j.:
      RGaZS/516/2022, s účinností od 1. 9. 2022
 3.   Školní vzdělávací program pro reálné gymnázium, Přírodní vědy pro 21. století, č.j.:
      RGaZS/517/2022, s účinností od 1. 9. 2022
 4.   Školní vzdělávací program pro zájmové vzdělávání (školní družina), s účinností od
      1.9. 2020, čj.: RG a ZV/462/2020
 5.   Koncepce rozvoje školy Reálného gymnázia a základní školy Otto Wichterle ho,
      Prostějov, příspěvkové organizace, s účinností od 29. 8. 2023
 6.   Výroční zpráva o činnosti školy za školní rok 2022/2023, ze dne 29. 8. 2023
 7.   Školní řád čj.: RGaZS/513/2022, s účinností od 1. 9. 2022
 8.   Vnitřní řád školní družiny, č.j.: RGaZS/578/2022, s účinností od 1. 9. 2022
 9.   Školní matrika – školní rok 2023/2024
10.   Třídní knihy, vedené elektronicky, školní rok 2023/2024
11.   Třídní výkazy – namátkový výběr – školní rok 2023/2024
12.   Zápis z pedagogické a provozní porady ve šk. r 2023/2024, konané dne 29. 8. 2023
13.   Vybrané čtvrtletní práce z českého jazyka, cizích jazyků a matematiky
14.   Zápisní lístky do školní družiny, školní rok 2023/2024
15.   Přehledy výchovně – vzdělávací práce školní družiny, školní rok 2023/2024
16.   Roční plán práce školní družiny s účinností od 1. 9. 2023, čj.: RG a ZV/541/2023
17.   Dokumentace školního poradenského pracoviště, školní roky 2022/2023, 2023/2024
18.   Seznam žáků se speciálními vzdělávacími potřebami, školní rok 2023/2024, k termínu
      inspekční činnosti
19.   Strategie práce s nadanými a mimořádně nadanými žáky, nedatováno
20.   Složka: Záznamy z hospitační činnosti, školní rok 2022/2023
21.   Složka: Zápisy předmětové komise, školní roky 2022/2023, 2023/2024
22.   Dlouhodobý plán dalšího vzdělávání pedagogických pracovníků, s účinností od
      31. 8. 2023
23.   Personální dokumentace pedagogických pracovníků (doklady o dosaženém vzdělání),
      školní rok 2023/2024
24.   Doklady související se zajištěním bezpečnosti žáků a finančními podmínkami školy,
      školní roky 2022/2023 a 2023/2024
25.   Doklady vztahující se k oblasti školního stravování, školní rok 2023/2024




                                          9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Iva Švecová, školní inspektorka, vedoucí inspekčního týmu
 Mgr. Markéta Adamová, školní inspektorka
 Mgr. Petra Opletalová, školní inspektorka
 Mgr. Lenka Zedková, školní inspektorka
 Mgr. Pavel Okleštěk, školní inspektor
 Ing. Petra Kalabisová, kontrolní pracovnice
25. 10. 2023




                                        10/10
