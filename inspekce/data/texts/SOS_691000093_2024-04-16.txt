                               Česká školní inspekce
                               Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-450/24-S
                                       Sp. zn. ČŠIL-S-95/24-L


Název                               Obchodní akademie, Hotelová škola a Střední odborná
                                    škola, Turnov, Zborovská 519, příspěvková organizace
Sídlo                               Zborovská 519, 511 01 Turnov
E-mail                              info@ohsturnov.cz
IČO                                 75 129 507
Identifikátor                       691 000 093
Právní forma                        příspěvková organizace
Zastupující                         Ing. Eva Antošová
Zřizovatel                          Liberecký kraj
Místo inspekční činnosti            28. října 584, Turnov
                                    Alešova 1723, Turnov
                                    Zborovská 519, Turnov
Inspekční činnost na místě          16.-18. 4. 2024



Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Inspekční činnost vykonaná podle § 174 odst. 6 školského zákona.
                                    Charakteristika
Obchodní akademie, Hotelová škola a Střední odborná škola, Turnov, Zborovská 519,
příspěvková organizace (dále „škola“, instituce“) vykonává činnost střední školy (dále
„SŠ“), domova mládeže, školní jídelny a školní jídelny-výdejny s nejvyššími povolenými
počty 1003 žáků, 80 lůžek a 2130 stravovaných.
Ve školním roce 2023/2024 se v SŠ vzdělávalo ve 26 třídách celkem 652 žáků (všichni
v denní formě vzdělávání), z toho 210 ve tříletých oborech s výučním listem (Strojní
mechanik, Nástrojař, Obráběč kovů, Jemný mechanik, Výrobce potravin, Kuchař-číšník),
442 v maturitních oborech (Strojírenství, Obchodní akademie, Hotelnictví a Cestovní ruch).
K datu inspekce škola evidovala 28 žáků se speciálními vzdělávacími potřebami a 37 žáků
s odlišným mateřským jazykem s různou mírou jazykové bariéry. V domově mládeže bylo
ke stejnému datu ve třech výchovných skupinách ubytováno 69 žáků školy. Celodenní
stravování je zajištěno ve školní jídelně a ve školní jídelně-výdejně. Ubytování škola
poskytuje i žákům Střední uměleckoprůmyslové školy v Turnově.


                         Hodnocení podmínek vzdělávání
Ředitelkou školy zpracovaná koncepce transparentně vymezuje jednotlivé cíle dalšího
rozvoje instituce do roku 2027, identifikuje podmínky pro jejich naplnění, obsahuje priority
a kroky, které vedení a pedagogové plánují učinit pro jejich dosažení v souladu se zásadami
profesního vzdělávání. Postupná realizace jednotlivých záměrů je průběžně sledována
a pravidelně vyhodnocována, v případě potřeby jsou koncepční dokumenty školy
aktualizovány. Cíle se škole daří postupně naplňovat zejména v oblasti zkvalitňo vá ní
materiálních a personálních podmínek i v komunikaci mezi pracovišti.
Ředitelka školy delegovala dílčí řídící kompetence na své dvě zástupkyně, nastavená
organizační struktura tak účelně koresponduje s velikostí a zaměřením školy. Postupně
se tak daří překonávat vnitřní rozdíly nastavením jednotných pravidel i provázaností
personálních a materiálních podmínek. Kontrolní a hospitační činnost vedením školy
je rovnoměrně zaměřena jak na odborné, tak všeobecně vzdělávací předměty. Vzhlede m
k přetrvávajícím rezervám (ne zcela účelná a cílená podpora žákům) identifikovaným již
při předchozí inspekční činnosti, je vhodné v rámci poskytování zpětné vazby učitelům
zdůrazňovat pozitivní dopady formativního hodnocení a spolupráce žáků při výuce.
Vzdělávací činnost, díky promyšlené práci vedení školy v personální oblasti, zajišťuje téměř
plně kvalifikovaný pedagogický sbor čítající 57 pedagogických pracovníků, pro které
instituce vytváří odpovídající podmínky pro jejich profesní rozvoj. S cílem posilovat kvalitu
teoretické i praktické výuky vycházejí z možností i potřeb školy a zohledňují potřeby
pedagogů. Na základě zhlédnutých hospitovaných hodin teoretických předmětů by bylo
přínosné zacílit další vzdělávání pedagogických pracovníků na oblast inovativních trendů
ve výuce (např. vyučovací metody rozvíjející kritické myšlení, práce s informačními zdroji).
Významným pozitivním faktorem je přínosná spolupráce vyučujících odborných předmětů
a učitelů odborného výcviku, která je vhodně orientovaná na provázanost výuky
a seznamování s moderními trendy v jednotlivých oborech vzdělávání. Vzájemná
spolupráce pedagogů teoretických předmětů probíhá neformálně, případně v rámci činnosti
metodických orgánů. V oblasti informačních technologií je zapotřebí zvolit a pedagogy
i žáky využívat jednotný počítačový systém.
Instituce účelně klade důraz na rozvoj partnerských vztahů s profesními organizace mi
a dalšími sociálními partnery s cílem poskytovat co nejlepší podmínky k odbornému


                                            2/9
vzdělávání žáků. K tomu přispělo i otevření nového Centra odborného vzdělávání. Žáci jsou
intenzivně podporováni k zapojování se do programů Erasmus+, což přispívá k jejich
rozvoji jak odborných, tak i jazykových kompetencí. Ačkoliv ve škole nepracuje školní
parlament, žáci prostřednictvím třídních učitelů poskytují dostatečnou zpětnou vazbu
o průběhu svého vzdělávání.
Finanční stabilita školy a vyrovnané hospodaření umožňují zajistit výchovně vzdělávac í
proces, provoz školy a zkvalitňovat materiální podmínky (např. moderní vybavení
k naplňování klíčových kompetencí podle školních vzdělávacích programů). Mezi důležité
zdroje, kromě prostředků od zřizovatele, patří finanční prostředky získané rozsáhlou
doplňkovou a projektovou činností.
Bezpečnost a ochrana zdraví žáků (dále „BOZ“) je pro školu zásadní. Využití odborně
způsobilé osoby pro tuto oblast včetně důkladné analýzy rizik je klíčové pro úspěšnou
prevenci. Důraz škola klade na seznámení žáků s prostředím, pracovními pomůckami
a na správnost používání osobních ochranných pomůcek dle povahy činnosti ve výcviko vé m
prostředí. Důsledné a prokazatelné poučení žáků v oblasti BOZ při všech jejich činnostech
se příznivě odráží v nízkém počtu úrazů. Minimalizace rizika pohybu cizích osob ve všech
využívaných budovách eliminuje škola zabezpečovacími systémy a čipy pro vstupy žáků.
Monitorovací kamerový systém umožňuje sledování objektu v areálu domova mládeže, což
může přispět k rychlému odhalení případných bezpečnostních hrozeb.
Celodenní stravovací služby s nabídkou dvou druhů obědových jídel v souladu
s výživovými doporučeními patří k prioritám školy díky jejímu odbornému zaměření. Dvě
vlastní zařízení školního stravování aktuálně využívá cca 73 % žáků, další se částečně
stravují při odborném výcviku v rámci přípravy jídel. Škola je centrem stravovacích služeb
zabezpečující stravování žákům dalších třech škol.


                          Hodnocení průběhu vzdělávání
Výuka byla organizována s ohledem na potřeby vyučovaných oborů a optimálního propojení
teoretické výuky a praktického vyučování. Ve sledované výuce byl charakteristick ý
respektující přístup v interakci pedagog – žák. Výuka byla doplňována názornými
pomůckami a praktickými ukázkami v různé míře. Zpravidla byl jasně stanoven cíl hodiny,
avšak jeho vyhodnocení v závěru hodiny, zejména směrem ke stupni rozvoje učebních
strategií žáků, probíhalo pouze omezeně. Důraz byl vhodně kladen na propojení výuky
se zkušenostmi žáků z reálného života, na aplikace znalostí v běžném životě a do značné
míry i na mezipředmětové vztahy.
Dominantní byl výskyt frontální výuky zpravidla obohacený o řízenou diskusi, samostatnou
práci, ale chybělo obohacení výuky o kooperativní vzdělávací formy. Učitelé se snažili
s žáky udržovat neustálý kontakt a aktivizovat je, ovšem s různou mírou úspěšnosti.
Pedagogové vhodně využívali dostupné digitální technologie převážně ve formách
prezentací, ilustračních videí nebo animací, jen v některých hodinách byli všichni žáci
aktivně zapojeni např. do řešení elektronicky zadaného kvízu. Hodiny, v nichž byly funkčně
využívány digitální nástroje, se většinou dařilo zefektivnit přesunem aktivit na stranu žáků.
Zraková opora byla vhodně používána nejen pro žáky s odlišným mateřským jazykem,
ale zejména i pro žáky u oborů s výučním listem. Cílená podpora žáků s různými
dispozicemi, například diferencovaným zadáváním učebních úloh odlišné náročnosti, byla
zaznamenána ojediněle. Systematicky byla vyučujícími vyžadována odborná termino lo gie
v provázanosti na její správné využívání. Větší pozornost je třeba věnovat rozvoji



                                            3/9
komunikačních dovedností žáků, jejich argumentačním schopnostem s využitím jazykovýc h
prostředků přiměřených situaci.
Ve sledovaných hodinách jazykového vzdělávání byly upevňovány jazykové a literár ní
dovednosti potřebné k vykonání maturitní zkoušky, práce s uměleckým nebo odborným
textem vedla žáky k vyhledávání klíčových informací nezbytných k jeho porozumění,
používání odborné terminologie a pochopení díla v širším kulturně historickém kontextu.
Žáci nematuritních oborů byli motivováni k vyjadřování vlastních názorů na aktuální dění
a zároveň byly rozvíjeny jejich osobnostní a postojové hodnoty (proslov při ukončení studia
apod). Výuka cizích jazyků probíhala v cílovém jazyce s vysokou mírou zapojení žáků. Byl
kladen důraz na rozvoj produktivní řečové dovednosti s důrazem na porozumění textu.
Učitelé využívali mezipředmětové vztahy, žákům poskytovali formativní hodnocení.
Ve sledované výuce matematiky se lišila míra samostatného řešení zadaných úloh žáky.
Efektivní rozvoj funkční matematické gramotnosti byl dosažen ve výuce, kde žáci sami
analyzovali úlohu a zvolili strategii jejího řešení, kterou posléze realizovali.
Větší aktivizaci žáků se podařilo dosáhnout pouze v průběhu odborného výcviku
a v případech, kdy byla při výuce vhodně zařazena samostatná práce. Formy dialogu nebo
diskuse mezi žáky nebyly systematicky využívány, absentovalo vedení žáků k práci s více
zdroji, k analýze informací, vyvozování závěrů nebo samostatnému řešení problémů.
V průběhu vzdělávání odborných předmětů se projevovala vysoká odborná úroveň
vyučujících. Propojení teoretických znalostí s praktickými zkušenostmi žáků bylo efektivní.
Odborný výcvik žáků nižších ročníků probíhal převážně ve školních dílnách, žáků vyšších
ročníků na reálných pracovištích smluvních partnerů. Sledovaná výuka ve školních dílnách
byla organizována modulárním systémem umožňujícím přizpůsobit pracovní tempo
individuálním možnostem jednotlivých žáků a efektivně využívat dostupného strojního
vybavení v průběhu celého vzdělávání. Žáci pracovali do značné míry samostatně
na zadaných úkolech, dodržovali zásady bezpečnosti a ochrany zdraví, v případě potřeby
dokázali vzájemně spolupracovat. Učitelé jim poskytovali průběžnou podporu, korigova li
jejich postup, nechyběla pochvala či povzbuzení a na závěr pracovního dne podrobné
formativní hodnocení. Kromě odborných dovedností a pracovních kompetencí byly cíleně
formovány i postoje žáků důležité pro jejich uplatnění v profesním i osobním životě.
Odborný výcvik je na pracovištích smluvních partnerů organizován pod dohledem
zkušených instruktorů. Škola v průběhu vzdělávání kontroluje naplňování školních
vzdělávacích programů v podmínkách reálné produktivní činnosti žáků. V rámci efektivní
spolupráce je zajištěno konání praktických závěrečných zkoušek přímo na některých
smluvních pracovištích (např. KAMAX, s. r. o.). Již v průběhu vzdělávání dostávají někteří
žáci nabídku další profesní spolupráce. Promyšlená organizace a vysoká úroveň odborného
výcviku je silnou stránkou školy.
Domov mládeže má vhodné prostory i materiální podmínky pro realizaci školního
vzdělávacího programu. Pozornost je třeba věnovat postupné modernizaci vybavení
a zahrady. Pro ubytované je vytvářeno pozitivní přátelské klima nahrazující rodinné
prostředí, zajištěna je podpora k učení a využívání volného času. Vychovatelé spolupracují
s ostatními pedagogy školy, zajímají se o problémy ubytovaných žáků a řeší je. Volnočasové
sportovní aktivity jsou doplněny o využívání posilovny a výtvarné dílny. Domov mládeže
se zapojuje i do projektů podporujících sociální cítění, např. Den proti rakovině, Bílá
pastelka či Srdíčkové dny.




                                           4/9
                          Hodnocení výsledků vzdělávání
Škola přijímá uchazeče o vzdělávání do všech realizovaných oborů na základě
nediskriminačních a transparentních kritérií. Do oborů vzdělání zakončených maturitní
zkouškou jsou uchazeči přijímáni na základě výsledků jednotné přijímací zkoušky, v případě
shodného výsledu na základě pomocných kritérií vycházejících z výsledků předchozího
vzdělávání. Pro přijetí do oborů zakončených závěrečnou zkouškou jsou rozhodujíc í
výsledky předchozího vzdělávání. Pro přijetí ke vzdělávání je nutné splnit podmínku
minimálního počtu dosažených bodů, která má eliminovat případné přijetí uchazeče
s nízkými studijními předpoklady.
Škola průběžně sleduje a vyhodnocuje vzdělávací výsledky žáků vyučujícími jednotlivýc h
předmětů, třídními učiteli a na úrovni pedagogické rady na konci klasifikačních období.
Při hodnocení učitelé uplatňují standardní hodnotící nástroje. Potenciál externího testování
dosud není plně využíván. Zákonní zástupci jsou s výsledky vzdělávání žáků seznamová ni
prostřednictvím elektronického informačního systému a na třídních schůzkách.
V posledních dvou školních letech prospělo na konci druhého pololetí s vyznamená ním
v průměru 8,3 %, prospělo 86,1 % a neprospělo 5,6 % žáků. Pozitivem je, že na konci
školního roku 2022/2023 meziročně poklesl podíl neprospívajících žáků ze 7 % na 4,1 %.
Škole se důsledným uplatňováním pravidel obsažených ve školním řádu podařilo snížit dříve
vysokou míru absence žáků při vyučování. Ve školním roce 2022/2023 připadlo na jednoho
žáka v průměru 116 zameškaných hodin. V meziročním srovnání na konci prvního pololetí
školního roku 2023/2024 poklesla průměrná absence ze 70 na 66 zameškaných hodin
na žáka.
Zpětnou vazbu a srovnání v celorepublikovém rámci poskytují škole výsledky žáků
ve společné části maturitní zkoušky. Úspěšnost žáků školy se v jednotlivých oborech
vzdělání v rámci daných skupin oborů značně lišila. Ve sledovaném období školních let
2021/2022 a 2022/2023 dosahovali nižší míry hrubé neúspěšnosti, než je celorepubliko vý
průměr žáci oborů vzdělání Hotelnictví a Cestovní ruch ve zkušebních předmětech český
jazyk a literatura (4,6 %, ČR 10,3 %) i cizí jazyk (4,6 %, ČR 8,3 %). Ve stejném období
a ve stejném ukazateli dosáhli podprůměrných výsledků žáci oboru vzdělání Obchodní
akademie ve zkušebních předmětech český jazyk a literatura (11,5 %, ČR 5,9 %) a cizí jazyk
(14,5 %, ČR 4,8 %). Ještě výraznější odstup za celorepublikovým průměrem zazname na li
žáci oboru vzdělání Strojírenství, a to jak v českém jazyce a literatuře (18,0 %, ČR 5,4 %),
tak i v cizím jazyce (20,9 %, ČR 4,6 %). Ze srovnání jednotlivých zkušebních období
vyplývá, že zatímco se ve školním roce 2022/2023 hrubá neúspěšnost žáků všech ostatních
oborů vzdělání meziročně snížila (nejvýrazněji došlo ke zlepšení u oboru vzdělání Obchodní
akademie), u žáků oboru vzdělání Strojírenství došlo k meziročnímu zhoršení.
Matematiku si jako zkušební maturitní předmět žáci školy volí pouze v malé míře.
Ve školních letech 2021/2022 a 2022/2023 napříč všemi obory pouze šest z celkového počtu
189 žáků. Jejich úspěšnost je v celorepublikovém srovnání výrazně nadprůměrná, avšak
výsledky nejsou vzhledem k malému statistickému vzorku dostatečně vypovídající.
Vedení školy se úspěšností žáků ve společné části maturitní zkoušky zabývá. Chybí však
komplexní analýza příčin výrazně rozdílných výsledků žáků daných oborů vzdělání,
případně nerovnováhy zastoupení volitelných předmětů, a to především ve vztahu k průběhu
vzdělávání v jednotlivých zkušebních předmětech, která by umožňovala přijímat konkrétní
opatření ke zlepšení.
Úspěšnost žáků tříletých oborů vzdělání u závěrečné zkoušky přesahuje dlouhodobě 90 %.



                                            5/9
Studijní úspěšnost podporuje funkční systém poskytování poradenských služeb zajišťovaný
školním poradenským pracovištěm (dvě výchovné poradkyně, školní metodička prevence
a od letošního školního roku nově i školní psycholožka) v úzké spolupráci s ostatními
pedagogickými pracovníky. Sdílené úložiště slouží k předávání aktuálních informac í
o žácích. Podpora žáků se speciálními vzdělávacími potřebami včetně žáků s odlišným
mateřským jazykem je založena na individuálním přístupu. K zvládnutí nároků
středoškolského studia a k podpoře prosociálních vazeb slouží adaptační proces a třídnické
hodiny. Jednou z možností předcházení neúspěchu žáků je umožnění přestupu na méně
náročný obor. V rámci kariérového poradenství probíhá u žáků závěrečných ročníků
dotazníkové šetření jejich profesního uplatnění po skončení SŠ.
Organizování a náplň preventivních aktivit vychází z pravidelně realizova nýc h
dotazníkových šetření zaměřených na klima třídy organizováním přednášek s Policií ČR
(Svět dezinformací a sociálních bublin, Drogy a Netolismus). K řešení tíživých situací
mohou žáci anonymně pomocí QR kódu požádat o pomoc. Využití služeb školní
psycholožky s následnou terapeutickou činností je velmi žádáno a kladně hodnoceno.
Škola rozvíjí specifické zájmy a talent žáků nabídkou odborných kurzů zvyšujíc íc h
uplatnitelnost     na trhu    práce     a    podporou jejich   účasti    v předmětových
olympiádách, odborných soutěžích, přehlídkách či prezentačních akcích. Zájemci se mohou
účastnit i sportovních soutěží a dalších aktivit.
Většina absolventů oborů vzdělání Obchodní akademie, Hotelnictví a Cestovní ruch
pokračuje ve studiu na vysokých školách, a to převážně ve studijních programech obsahově
navazujících na absolvovaný středoškolský obor. Na technických vysokých školách
pokračuje ve studiu i menší část absolventů oboru vzdělání Strojírenství, kteří většinově
odcházejí do praxe. Velmi dobré uplatnění na pracovním trhu u regionálních i vzdálenějš íc h
zaměstnavatelů mají i absolventi všech tříletých oborů vzdělání.


                                         Závěry
Vývoj školy
– Zřízením Centra odborného vzdělávání (2019) – zázemí pro čtyřletý studijní obor
  strojírenství a pro tříletý obor nástrojař, obráběč kovů a strojní mechanik, došlo
  ke zkvalitnění materiálně technických podmínek pro praktické vyučování.
– Ukončení výuky na odloučeném pracovišti v Přepeřské ulici.
– Od poslední inspekční návštěvy došlo k navýšení počtu žáků o 17 %.
– Od letošního školního roku úspěšně ve škole působí školní psycholožka.
Silné stránky
– Promyšlená organizace a vysoká úroveň odborného výcviku reflektuje potřeby trhu práce.
  (1.5)
– Esteticky podnětné prostředí školy a velmi dobré materiálně-technické podmínky
  příznivě ovlivňují proces vzdělávání. (2.4)
– Přátelská a vstřícná komunikace mezi učiteli a žáky i navzájem mezi učiteli vytváří
  příznivou atmosféru pro vzdělávání. (3.2)
– V celorepublikovém srovnání nižší míra hrubé neúspěšnosti oborů vzdělání Hotelnic tví
  a Cestovní ruch ve společné části maturitní zkoušky. (5.1)


                                            6/9
– Škola intenzivně podporuje mobilitu žáků v rámci programů Erasmus+ a zapojuje žáky
  do odborných soutěží. (5.3)
– Poskytování poradenských služeb je plně funkční především v oblasti práce s třídním
  kolektivem a prevence rizikového chování žáků. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V průběhu vzdělávání se často projevuje pasivita žáků, částečně v důsledku nevhodně
  zvolených metod výuky, chybí uplatňování efektivních vzdělávacích strategií, jako jsou
  metody aktivního učení. (4.2)
– Ve výuce teoretických předmětů převažuje nižší míra pestrosti výukových forem a metod.
  (4.3)
– V závěru vyučovacích hodin chybí sebehodnocení a vrstevnické hodnocení žáků. (4.3)
– V celorepublikovém srovnání vyšší míra hrubé neúspěšnosti žáků oboru vzdělání
  Strojírenství a oboru vzdělání Obchodní akademie ve společné části maturitní zkoušky.
  (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Efektivněji využívat organizační a časové rozložení vyučovací hodiny s ohledem
  na poskytování dostatečné zpětné vazby o zvládnutí učiva, vést žáky k sebehodnocení,
  vrstevnickému hodnocení a formativnímu hodnocení.
– Ve výuce volit metody a formy podporující aktivitu a činnost žáků.
– Cíleně ve výuce podporovat rozvoj komunikačních dovedností žáků.
– Analyzovat příčiny rozdílů úspěšnosti žáků realizovaných oborů vzdělání ve společné
  části maturitní zkoušky, a to ve vztahu ke kvalitě vzdělávání v jednotlivých předmětech.
– V rámci dalšího vzdělávání pedagogických pracovníků se zaměřit na implementac i
  moderních pedagogicko-didaktických vzdělávacích metod, organizačních forem práce
  s cílem zvýšit aktivizaci žáků především v teoretické výuce s využíváním sebehodnocení,
  vzájemného hodnocení a formativního hodnocení.



            Seznam dokladů, o které se inspekční zjištění opírají
 1.   Zřizovací listina čj. ZL-19/23-Š ze dne 31. 10. 2023, s účinností od 1. 12. 2023 včetně
      Přílohy č. 1 – Soupis nemovitého majetku s účinností od 1. 12. 2023
 2.   Jmenování na vedoucí pracovní místo ředitelky Obchodní akademie, Hotelové školy
      a Střední odborné školy, Turnov, Zborovská 519, příspěvková organizace s účinností
      od 1. 3. 2017, ze dne 7. 2. 2017
 3.   Školní vzdělávací programy pro realizované obory vzdělání platné k datu inspekce
 4.   Školní řád pro školní rok 2023/2024, platný od 1. 9. 2022
 5.   Vnitřní řád školní výdejny (Alešova 1723) ze dne 23. 8. 2023


                                            7/9
 6.   Vnitřní řád školní jídelny (Zborovská 519) ze dne 23. 8. 2023
 7.   Vnitřní řád domova mládeže, platný od 1. 9. 2023
 8.   Vnitřní řády školy (vzorek)
 9.   Výjimka z navýšení počtu žáků ve školním roce 2023/2024 ve třídách: 4. ročník
      (63- 41- M/02 obchodní akademie) na 31, ze dne 19. září 2023, 4. ročník (23-41-M/01
      strojírenství) na 31, ze dne 5. září 2023, 2. ročník (65-42-M/01 Hotelnictví, ze dne
      14. července 2023
10.   Rozvrh hodin platný ve školním roce 2023/2024 k datu inspekce
11.   Třídní knihy všech tříd vedené v elektronické podobě ve školním roce 2023/2024
12.   Školní matrika vedená v elektronické podobě ve školním roce 2023/2024 (vzorek)
13.   Souhrnná dokumentace výchovného poradenství vedená ve školním roce 2023/2024
14.   Souhrnná dokumentace vztahující se k hodnocení vzdělávání v domově mládeže
      vedená ve školním roce 2023/2024
15.   Smlouvy o zajištění praktického vyučování (vzorek)
16.   Evidence odborného výcviku na pracovištích smluvních partnerů
17.   Výroční zprávy o činnosti školy za školní roky 2021/2022 a 2022/2023
18.   Zápisy z jednání pedagogické rady ve školních letech 2022/2023 a 2023/2024
19.   Kritéria pro přijímání ke vzdělávání pro realizované obory vzdělání pro školní rok
      2024/ 2025
20.   Soubor dokumentů vztahujících se ke koncepci rozvoje a vlastnímu hodnocení školy
21.   Plán dalšího vzdělávání pedagogických pracovníků na školní rok 2023/2024
22.   Personální dokumentace (vzorek)
23.   Dokumentace k ekonomickému zhodnocení
24.   Dokumentace ke zhodnocení BOZ žáků
25.   Dokumentace ke zhodnocení školního stravování
26.   Výpisy z rejstříku škol a školských zařízení školy https://rejstriky.msmt.cz ke dni
      inspekční činnosti
27.   Webové stránky školy www.ohsturnov.cz




                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                           8/9
Složení inspekčního týmu a datum vyhotovení inspekční zprávy

 Mgr. Lenka Dlabolová, školní inspektorka, vedoucí inspekčního týmu
 Mgr. Romana Jůnová, školní inspektorka
 Ing. Jana Kočí, školní inspektorka
 Mgr. Dagmar Lexová, školní inspektorka
 Mgr. Jiří Machačný, školní inspektor
 Bc. Jana Čermáková, kontrolní pracovnice
14. 5. 2024




                                         9/9
