CSI0X00D9QBA




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-157/25-A
                                       Sp. zn. ČŠIA-S-29/25-A


Název                               Akademické gymnázium a Jazyková škola s právem
                                    státní jazykové zkoušky, školy hlavního města Prahy
Sídlo                               Štěpánská 614/22, Nové Město, 110 00 Praha 1
E-mail                              agstepanska@agstepanska.cz
IČO                                 70 872 503
Identifikátor                       600 004 708
Právní forma                        příspěvková organizace
Zastupující                         PaedDr. Milan Štěrba
Zřizovatel                          Hlavní město Praha
Místo inspekční činnosti            Štěpánská 614/22, Nové Město, 110 00 Praha 1
Inspekční činnost na místě          21. 1. 2025 − 24. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Akademické gymnázium a Jazyková škola s právem státní jazykové
zkoušky, školy hlavního města Prahy, vznikla 1. 9. 2021 sloučením dvou subjektů.
Akademické gymnázium (dále „škola“ nebo „gymnázium“) poskytuje všeobecné vzdělává ní
ve čtyřleté denní formě studia. Školní vzdělávací program (dále „ŠVP“) ve 2. až 4. ročníku
umožňuje varianty studia s posílenou výukou matematiky a přírodovědných předmětů,
společenskovědních předmětů či francouzského jazyka. Od školního roku 2024/2025,
počínaje 1. ročníkem, je realizováno přírodovědné nebo humanitní zaměření. Jazykové
kompetence žáků jsou podporovány širší nabídkou výuky cizího jazyka (anglick ý,
francouzský, německý, španělský a latina), zahraničními pobyty a možností získat
mezinárodní jazykový certifikát. K profilaci žáků ve vyšších ročnících gymnázia přispívají
různé volitelné předměty a specializované semináře. Jazykové, umělecké a sportovní vyžití
žákům umožňuje spektrum nepovinných předmětů a navazujících vzdělávacích aktivit.
Ve sledovaném období posledních tří školních let došlo k nárůstu počtu žáků, tříd
i pedagogů. V roce 2024 byl navýšen nejvyšší povolený počet žáků ve škole (550), který je
využit asi z 83 %. K 30. 9. 2024 se zde vzdělávalo v 15 třídách celkem 456 žáků. Škola
s dlouholetou vzdělávací tradicí sídlí v historickém centru Prahy a je nejstarším gymná zie m
v České republice. Gymnázium je fakultní školou Přírodovědecké a Filozofické fakulty
Univerzity Karlovy.


                         Hodnocení podmínek vzdělávání
Ředitel školy (dále „ředitel“) ve své funkci kontinuálně naplňuje koncept kvalitního
všeobecného vzdělávání s důrazem na profilaci žáků, jejich jazykovou vybavenost
a úspěšnost absolventů při přijetí k vysokoškolskému studiu. Stanovené koncepční záměry
reagují také na společenskou poptávku, zájem žáků i potřeby zřizovatele, mj. plánovité
navyšování počtu žáků, úprava učebního plánu s vyváženou složkou přírodovědného nebo
humanitního zaměření, sloučení gymnázia s jazykovou školou. Ředitel při organizač ním,
provozním a ekonomickém chodu nově spojeného subjektu uplatňuje své manažerské
a řídicí schopnosti. Při realizaci vzdělávacího programu rovněž zohledňuje systémové
změny a finanční udržitelnost, např. pilotáž informatiky, reálné dělení hodin nebo nabídky
volitelných předmětů. Pro uskutečnění rozvojových cílů v gymnáziu ředitel zajistil
optimální materiální, finanční a personální zdroje. Od poslední inspekční činnosti v roce
2017 se zlepšilo materiální, digitální a technické vybavení, zabezpečení psychologické péče,
rozšířila se partnerská spolupráce s vysokými školami, dílčími úpravami prochází ŠVP.
Ředitel také přijal některá opatření k doporučení ČŠI, např. stanovení zásad pro hodnocení
žáků v jednotlivých předmětech. Nadále ale přetrvává nižší efektivita řízení pedagogickýc h
procesů a vzájemné spolupráce učitelů, což se mj. promítá v rozdílné kvalitě výuky v oblasti
uplatňování modernějších vzdělávacích trendů.
Rozvíjené partnerské vztahy s akademickou obcí, jazykovými instituty a vzdělávac ími
institucemi na regionální i zahraniční úrovni přispívají ke sdílení edukativních zkušeností,
podporují rozvoj nadání nebo kariérní směřování žáků. Systémově jsou posilovány jazykové
kompetence, mobilita žáků a pedagogů, mj. výměnné pobyty v zemích vyučovaných jazyků,
zapojení do mezinárodních projektů a konferencí. Žáci i rodiče participují na chodu školy
prostřednictvím svých platforem (studentský parlament, Společnost Akademického
gymnázia) a podílejí se na společenském, kulturním a veřejném rozvoji gymnázia, mj.
organizace tradičních akcí, propagace vzdělávací nabídky, umělecká vystoupení. Škola má
stanoveny postupy k přenosu podnětů jednotlivých aktérů vzdělávání. Vedení školy k těmto
připomínkám přihlíží, zároveň ale při jejich řešení zohledňuje i reálné organizační nebo
personální možnosti.
Škola má jasně nastaveny kontrolní i hodnoticí mechanismy a pravidla k organizo vá ní
vlastní činnosti. V případě potřeby jsou na úrovni školy přijímána dílčí opatření, např.
koordinace mimoškolních aktivit. Principy řízení vycházejí ze systémového plánování


                                            2/9
činností, delegování kompetencí v rámci užšího vedení i dalších pracovníků s vymeze ním
odpovědnosti za svěřenou oblast. Systém porad a pravidelná komunikace umožňují plynulý
chod školy i operativní řešení problémů. K monitorování školního prostředí využívá ředitel
i neformální nástroje a upřednostňuje osobní komunikaci, např. účast na výjezdovýc h
akcích, setkávání s absolventy, jednání se žáky a rodiči. Využívaný informační systém je
funkčním nástrojem přenosu informací zákonným zástupcům a žákům, slouží jako úložiště
stěžejních dokumentů. Účinnost řízení pedagogického procesu ale v některých aspektech
vyžaduje zlepšení. Od poslední inspekční činnosti přetrvává nízká četnost hospitační
činnosti vedení školy (obvykle hospitace na podnět nebo u nových pedagogů), což
v dostatečné míře neumožňuje poskytovat soustavnější zpětnou vazbu k práci učitelů
a zaměřit se na modernizaci výukových postupů části vyučujících. Prostor pro zlepšení
představuje také metodická a mentorská činnost předmětových komisí nebo využívá ní
potenciálu některých pedagogů, např. inspirace v oblasti aktivizačních metod a forem nebo
motivačních hodnoticích postupů. Z inspekčních zjištění vyplynulo, že předmětové orgány
garantují zejména odborné, materiální a organizační zajištění vzdělávání nebo kontrolní
činnost.
Od posledního inspekčního hodnocení došlo k mírnému nárůstu počtu pedagogů a jejich
dílčí přirozené obměně. Přetrvávající vyšší věkový průměr pedagogického sboru vytváří
předpoklady pro postupnou generační výměnu. Vzdělávání zajišťuje stabilizovaný převážně
kvalifikovaný sbor 46 pedagogických pracovníků, včetně školní psycholožky a tří rodilých
mluvčí. Personální zabezpečení výuky učiteli s dlouholetou pedagogickou praxí a vyšší
odborností (třetina pedagogů absolvovala doktorské studium) umožňuje kvalitně realizo vat
všeobecné vzdělávání, jazykovou přípravu i profilové volitelné předměty. Ze zjištění
inspekčního týmu je ale zřejmé, že část zkušených učitelů si udržuje jistou míru profesní
autonomie a jen v menší míře akceptuje požadavky na modernizaci výukových postupů
vzhledem k současným potřebám žáků. Naopak reciproční spolupráce části pedagogů
s vysokými školami obohacuje výuku některých předmětů, vlastní profesní růst nebo
zajištění pedagogické přípravy studentů partnerských škol (provázející učitelé).
Adaptační proces nově nastupujících učitelů, kteří již mají pedagogickou praxi, zahrnuje
organizačně odbornou podporu vedení školy, uvádějícího učitele a kolegů s přísluš no u
aprobací. Z pohovorů s pedagogy vyplynulo, že intenzita vzájemné spolupráce se odvíjí od
osobního zájmu sdílet své didaktické postupy nebo výukové materiály. Ojedinělé vzájemné
hospitace mají spíše neformální charakter. Míra ochoty přijímat hodnoticí zpětnou vazbu od
svých kolegů ve škole je rozdílná.
Další vzdělávání pedagogických pracovníků napomáhá prohloubení oborových znalostí
a reaguje na aktuální potřeby školy, mj. proškolení v oblasti zvládání krizových situací nebo
první pomoci. Širší spektrum seminářů a kurzů zahrnuje rovnoměrně všechny vzdělávac í
oblasti, akcent je kladen na moderní metody výuky, rozvoj digitálních a didaktickýc h
kompetencí. Z hospitací inspekčního týmu je ale zřejmá potřeba lepšího uplatnění získanýc h
poznatků ve výuce některých pedagogů, popř. i zacílení dalšího vzdělávání na prvky
formativního hodnocení.
Vícezdrojové financování a aktivní zapojení pracovníků školy do získávání dalších zdrojů
vytváří kvalitní materiálně-technické podmínky pro realizaci přírodovědného, humanitního,
estetického vzdělávání i mimoškolní činnost, mj. laboratoře, počítačové a jazykové
pracovny, ateliér, multifukční atrium. Získané prostředky slouží také k podpoře aktérů
vzdělávání, např. zahraniční výjezdy, věcná ocenění žáků. Od posledního inspekčního
hodnocení došlo ke zlepšení vybavení informačními a digitálními technologie mi,
zabezpečovacím systémem, průběžně jsou modernizovány výukové prostory a didaktické



                                            3/9
pomůcky mj. notebooky, multimediální technika, akustická úprava hudebny. Žáci mají
k dispozici knihovnu s počítačovým vybavením, Wi-Fi síť, videostřižnu, novou venkovní
učebnu se sportovním a relaxačním zázemím. Prezentací svých výstupů se podílejí na
utváření kultivovaného školního prostředí. Podmínky pro realizaci tělovýchovnýc h
a pohybových aktivit jsou na výborné úrovni – dvě tělocvičny, posilovna, renovované hřiště
s umělým povrchem, sportovní kurzy. Stravování žáků je zajištěno ve školní jídelně v blízké
základní škole. Ke zvýšení bezpečnosti žáků přispívá elektronický a kamerový systém
i vrátnice s celodenním personálním obsazením. Budova má bezbariérový přístup.
V souladu se svými koncepčními záměry ředitel usiluje o plánované rozšíření prostorových
podmínek (nadstavba budovy) a využití učeben jazykové školy pro potřeby gymnázia.


                          Hodnocení průběhu vzdělávání
K naplňování výstupů ŠVP, podpoře individuálního potenciálu žáků i k jejich přípravě na
ukončování studia napomáhá promyšlená organizace vzdělávání, mj. dělené hodiny hlavníc h
předmětů, laboratorní cvičení, diferencované jazykové skupiny podle úrovně pokročilosti,
koncept povinně volitelných předmětů podporujících specializaci žáků ve vyšších ročnících.
Nedílnou součástí všestranného osobnostního rozvoje a produktivní činnosti žáků je i jejich
systémové zapojení do rozšiřujících vzdělávacích aktivit a mimoškolní práce, mj.
dramatická, hudební, výtvarná a filmová prezentace, tematické projekty, studentské volby.
Charakteristickým rysem sledovaných hodin byla rozdílná úroveň metodické
propracovanosti a účelnosti zvolených didaktických postupů s přímým dopadem na míru
aktivizace žáků v procesu učení nebo hodnocení svého vzdělávacího pokroku. Různý přístup
a odborné předpoklady pedagogů se promítaly do způsobu výuky, např. efektivní
uplatňování aprobace, podpora motivace žáků pro vyučovací předmět, zařazování
rozšiřujícího učiva, nebo naopak tradicionalistické předávání spíše teoretických poznatků.
Vzdělávací proces rovněž částečně ovlivňovala organizace vyučování, popř. účelnost
využívání materiálně-technického vybavení, např. vyšší počet žáků ve třídě, různá efektivita
dělených hodin nebo podpory názornosti a praktických dovedností žáků. V rámci nastavené
domácí přípravy a pro zpřístupnění elektronických materiálů žákům byla také používá na
výuková platforma. Odborná úroveň výuky a požadavků zpravidla odpovídaly standardům
gymnaziálního vzdělávání. Žáci dodržovali nastavená pravidla práce a komunikace s učiteli.
Přibližně polovina hospitovaných hodin byla organizačně dobře připravena a zvládnuta.
Vzdělávací strategie obvykle rozvíjely vědomosti a dovednosti žáků, směřovaly k přípravě
na maturitní zkoušku, v části humanitních a výchovných předmětů byly vhodně formovány
jejich postoje, např. aktualizací témat, propojením s prvky regionálního učení nebo
s osobními zkušenostmi žáků. Učitelé zpravidla prezentovali učivo v širších souvislos tec h
a účelně podpořili názornost i výklad probíraných témat zařazením didaktické techniky nebo
pomůcek. Vedli žáky k provazování mezipředmětových vztahů, formulaci vlastního postupu
a rozvíjeli kompetenci k učení pomoci problémových úloh. Převládala dialogická metoda
s dobře kladenými produktivními otázkami, doplněná samostatnou prací žáků, popř.
partnerskou spoluprací ve dvojicích, např. porovnávání variant řešení, vrstevnická dopomoc.
Obsahy některých předmětů byly také vhodně provazovány s jazykovou složkou nebo
oborovou slovní zásobou, např. zařazováním cizojazyčných zdrojů. K aktivnějšímu zapojení
žáků do procesu učení přispívalo častější používání dovednostně praktických metod, využití
samostatné prezentace zadaného úkolu nebo výukových aplikací k opakování učiva.
Kooperativní činnosti podporující týmovou spolupráci a komunikativní nebo interaktivní
řečové dovednosti žáků byly uplatněny pouze sporadicky, a to i v dělených hodinách.
Naopak při soustavnější práci s textem v oblasti jazykové komunikace žáci obvykle


                                            4/9
aplikovali osvojené vědomosti, prokazovali přiměřenou znalost odborné terminolo gie,
slovní zásoby i schopnost dokládat svá tvrzení nebo interpretovat klíčové myšlenky. Učitelé
napříč předměty ale jen v menší míře vytvářeli prostor pro souvislejší ústní vyjádření žáků
nebo pro diskuzi. V části matematického a přírodovědného vzdělávání pedagogové uplatnili
odpovídající metodické postupy od jednoduššího učiva ke složitějšímu a vedli žáky
k pochopení vzájemných vztahů i utváření strategií řešení. Většina sledovaných hodin cizích
jazyků se vyznačovala vyšší dynamikou, častějším střídáním činností k osvojení
gramatických struktur nebo procvičení písemného i mluveného projevu žáků. Žáci obvykle
prokazovali požadované řečové dovednosti na úrovni dané skupiny/ročníku. Účelně byla
rovněž uplatněna práce s chybou pro pochopení a aplikaci správného postupu. Ojediněle ale
nebyla hodina vedena pouze v cílovém jazyce a s jeho využitím v běžných komunikač níc h
situacích (druhý cizí jazyk). Promyšlené střídání aktivit s přihlédnutím k individuá lním
dispozicím a zájmu žáků vedlo k rozvoji jejich estetického cítění i pohybových dovedností.
V převážné části sledovaných hodin učitelé poskytovali žákům průběžnou zpětnou vazbu,
dostatečný časový prostor pro řešení úloh a dotazy. Specifická podpora některých žáků se
odvíjela od charakteru činností a zahrnovala zejména úpravu časové organizace. V části
výuky byla uplatněna i motivační funkce hodnocení za aktivní práci žáků, popř. ověření
zvládnutí probraného učiva v závěru vyučovací jednotky.
Účinnost vzdělávacího procesu přibližně v polovině hospitovaných hodin snižovaly některé
metodické nedostatky nebo málo efektivní didaktické postupy, např. nedodržování struktury
vyučovací hodiny, absence motivačního úvodu nebo stanovení vzdělávacího cíle, opomíjení
didaktického závěru vyučovací hodiny a vizualizace problémových zadání na tabuli. Převaha
frontální formy výuky s převládajícími činnostmi na straně pedagoga nebo zařazování málo
účelných výukových postupů, např. rozbor rozsáhlých textů, faktografický výklad, se
projevovaly jednotvárností, nižší interakcí se žáky a jejich nerovnoměrným zapojením do
vyučování, popř. i pasivitou. V jednom případě byly zaznamenány i výrazné nedostatky
v nevhodně zvolených úlohách a vzdělávacích strategiích vzhledem k individuá lním
předpokladům žáků. Důraz na odbornost a přenos většího objemu učiva jen v malé míře
reflektoval různé potřeby žáků nebo míru jejich motivace pro vyučovaný předmět. Scházelo
efektivní využití aktivizačních metod, kooperativní spolupráce nebo samostatné vyhledá vá ní
a kritické zpracování různých informačních zdrojů žáky. Učitelé častěji upřednostňovali jen
obsahově nenáročnou komunikaci a obraceli se pouze na reagující žáky (neadresný řízený
rozhovor, jednoslovné odpovědi). V této části sledovaného vyučování nebyla poskytovaná
zpětná vazba k práci žáků dostatečně účinná, jejich hodnoticí dovednosti v průběhu i závěru
vyučovací hodiny byly podpořeny jen v omezené míře. Formativní prvky hodnocení
s možností reflexe vlastního pokroku žáků nebo vrstevnického hodnocení podle předem
známých kritérií byly uplatněny výjimečně, a to i při vhodných příležitostech, např.
žákovské prezentace. Pouze ojediněle také pedagogové v závěru hodiny vyhodnotili přínos
učení ve spolupráci se žáky.
                          Hodnocení výsledků vzdělávání
Nárůst počtu uchazečů dovoluje výběr žáků s odpovídajícími studijními předpoklady na
základě jejich úspěšnosti v jednotné přijímací zkoušce a předchozím vzdělávání.
Personální zabezpečení školního poradenského pracoviště (výchovná poradkyně, metodička
prevence, školní psycholožka, zástupkyně ředitele) umožňuje komplexní zajištění
preventivní, podpůrné a psychologické péče i kariérního poradenství. Vzájemná koordinace
činností a spolupráce poradenských pracovníků s vedením školy, ostatními pedagogy
i externími subjekty zabezpečuje potřebnou informovanost a metodickou pomoc, např.
zohlednění obtíží jednotlivců, práce s třídním klimatem. Přínosné působení nové školní


                                            5/9
psycholožky zahrnuje pravidelné konzultační, kariérní služby i podporu duševního zdraví
žáků nebo diagnostiku třídních vztahů, např. osobní intervence, sociometrická šetření.
Systémově nastavené preventivně podpůrné programy v průběhu celého studia napomáhají
k snazší adaptaci žáků na gymnaziální prostředí a formování jejich sociálních vazeb, např.
adaptační pobyty, styly učení, ročníkové výjezdy a sportovní kurzy. Primární prevence
prolíná rovněž do obsahu některých předmětů a reaguje na potřeby žáků nebo vnější
okolnosti, mj. zdravý životní styl, psychohygiena, chování v mimořádných situacíc h.
K předcházení rizikovým projevům chování žáků a prevenci školního neúspěchu jsou
uplatňovány obvyklé postupy, např. třídnické hodiny, individuální konzultace, motivač ní
pohovory se žákem, maturitní trénink a systém seminářů i cvičení. Nastavené preventivně
podpůrné mechanismy jsou převážně funkční, o čemž ve sledovaném období svědčí
přiměřený počet ukládaných kázeňských opatření za méně závažné přestupky, zanedbatelný
výskyt neomluvené absence a ojedinělé hodnocení žáků sníženým stupněm z chování. Počet
zameškaných hodin na žáka odpovídá druhu školy, rovněž podíl žáků hodnocených
v náhradním termínu je přijatelný (k 30. 6. má v průměru uzavřenou klasifikaci 95 % žáků).
Realizovaný systém péče o žáky s potřebou podpůrných opatření respektuje doporučení
školského poradenského zařízení (k termínu inspekce 2 % žáků se speciálními vzdělávac ími
potřebami). Žáci s odlišným mateřským jazykem (asi 7 %) studují většinou bez výraznějš í
jazykové bariéry. Z analýzy výsledků vybraného vzorku těchto žáků ve 2. pololetí školního
roku 2023/2024 vyplynulo, že vesměs dosahují srovnatelného průměru s danou třídou,
pouze jednotlivci vykazují zhoršený prospěch (i více dostatečných). Identifikovaným žákům
jsou doporučovány individuální konzultace, možnost vypracování plánu pedagogické
podpory nebyla využita. Škola reflektuje také potřeby žáků se zdravotním znevýhodně ním
nebo žáků talentovaných (přibližně 3 %) a umožňuje jim individuální organizační úpravu
docházky. Účinným využíváním partnerských vztahů, např. Centrum pro talentova no u
mládež, a podporou pedagogů vytváří gymnázium podmínky pro rozvoj potenciálu žáků
podle jejich preferencí a dovedností. Větší podíl žáků je zapojován do různých
předmětových soutěží, olympiád, středoškolské odborné činnosti, on-line kurzů nebo
zahraničních projektů. Za svou výbornou reprezentaci školy na regionální i celostátní úrovni
jsou žáci soustavněji oceňováni, což dokládá i nárůst jejich ohodnocení formou pochvaly.
Ke zjišťování úrovně znalostí a dovedností žáků i k ověřování míry zvládnutí výstupů v ŠVP
používá škola různé nástroje interního a externího hodnocení, např. rozřazovací, vstupní
a srovnávací testy, cvičné didaktické testy, seminární práce a portfolia prací. Skupinové
a celkové výsledky žáků jsou na úrovni školy vyhodnocovány, pozornost je věnována také
individuálním prospěchovým výkyvům. Ve sledovaném období posledních dvou školních
let prospělo s vyznamenáním v rozmezí 14 až 17 % žáků, neprospěli pouze jednotlivc i.
Mírně lepších výsledků dosahují třídy s přírodovědným zaměřením. Z mezipředměto vé ho
srovnání je zřejmé, že horší studijní průměr vykazují žáci obvykle v matematice a fyzice.
Žáci mohou využívat konzultace s učiteli, podpůrné elektronické materiály nebo modelová
zadání úloh. Podle zájmu žáků škola k vyrovnání případných rozdílů nabízí cvičení
z matematiky, k termínu inspekce nebyl tento nepovinný předmět realizován. Ze závěrů
výběrového zjišťování ČŠI ve sledovaném období vyplývá, že žáci dosahují ve všech
oblastech výborných výsledků, např. čtenářská, informační a finanční gramotnost.
Při ukončování studia maturitní zkouškou vykazují žáci obvykle lepší výsledky než
v průběhu vzdělávání. Ve sledovaném období posledních dvou školních let všichni konající
žáci uspěli, z toho více než 40 % maturovalo s vyznamenáním. Výsledky společné
a profilové části maturitní zkoušky jsou vyrovnané. Až polovina maturantů si volí jako
povinnou zkoušku matematiku. Úspěšnost žáků ve všech dílčích zkouškách společné části
maturitní zkoušky byla srovnatelná nebo vyšší, než je republikový průměr daného oboru


                                            6/9
vzdělání. Nejlepších výsledků dosáhli žáci ve zkoušce z cizího jazyka, kdy úspěšnost
odpovídala úrovni osmiletých gymnázií. Přibližně čtvrtina maturantů nahrazuje profilovo u
část zkoušky mezinárodním certifikátem z anglického nebo francouzského jazyka. Část žáků
skládá také maturitní zkoušku z matematiky rozšiřující, v níž neuspěli pouze jednotlivc i.
S vysokou mírou osvojených znalostí a dovedností žáků koresponduje rovněž úspěšnost
většiny absolventů při přijetí ke studiu různých oborů vysokých škol, včetně zahraničních.


                                         Závěry
Vývoj školy
– od posledního inspekčního hodnocení v roce 2017 došlo ke sloučení Akademického
  gymnázia s Jazykovou školou s právem státní jazykové zkoušky do jednoho subjektu
– zvýšil se počet žáků, tříd a pedagogů v gymnáziu, vzrostl zájem uchazečů a v roce 2024
  byl navýšen nejvyšší počet žáků ve škole
– došlo k částečné úpravě školního vzdělávacího programu, od školního roku 2024/2025 je
  v 1. ročníku realizováno přírodovědné nebo humanitní zaměření
– zkvalitnily se materiálně-technické podmínky a vybavení informační i digitální technikou
– rozšířila se partnerská spolupráce s vysokými školami,          dlouhodobě je rozvíjena
  kooperace se zahraničními subjekty
– zefektivnilo se zabezpečení psychologické péče ve škole novou školní psycholožkou
– nadále přetrvává kvalitativně rozdílná výuka v oblasti modernizace vzdělávacích postupů
  vzhledem k aktivnějšímu zapojení žáků do procesu učení
– škola si udržuje kvalitní výsledky vzdělávání a realizuje řadu rozšiřujících vzdělávac íc h
  aktivit k podpoře nadání i všestranného rozvoje žáků
Silné stránky
– koncepční zajištění materiálně-technického zázemí, finančních a personálních zdrojů pro
  realizaci přírodovědného i humanitního vzdělávání žáků a jejich mimoškolní činnost (1.1)
– přínosné partnerské vztahy podporující rozvoj jazykových kompetencí žáků, jejich
  profilaci a kariérní směřování (1.5)
– kvalitní materiálně-technické podmínky pro výuku i zájmovou činnost, kultivo va né
  školní prostředí s prezentací žákovských výstupů (4.1)
– výborné výsledky vzdělávání žáků při ukončování studia a při úspěšné reprezentaci
  gymnázia na regionální i celostátní úrovni (5.2)
– systémová podpora všestranného osobnostního rozvoje žáků a jejich individuálního
  potenciálu prostřednictvím projektových, vzdělávacích a mimoškolních aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– méně účinné pedagogické řízení a poskytování soustavnější zpětné vazby k práci učitelů
  pro zefektivnění vzdělávacích strategií a modernizaci některých výukových postupů na
  úrovni školy (2.1)


                                            7/9
– méně účelná struktura vyučovací hodiny, stanovování vzdělávacích cílů a jejich
  vyhodnocování ve spolupráci se žáky v části výuky (4.2)
– nižší míra aktivizace žáků v procesu učení, méně časté zařazování kooperativních forem
  a samostatného využívání různých informačních zdrojů žáky v části vyučování (4.2)
– méně časté uplatňování formativní zpětné vazby k práci žáků a jejich zapojení do
  evaluace vlastního učebního pokroku nebo vzájemného kriteriálního hodnocení, malý
  prostor pro souvislejší mluvený projev žáků napříč předměty (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zvýšit četnost hospitační činnosti, pro zefektivnění vzdělávacích strategií zaměřit
  hospitace na konkrétně definované cíle s pravidelným vyhodnocením posunu kvality
  pedagogické práce, využívat a sdílet závěry z vlastních zjištění na úrovni školy
– zefektivnit činnost předmětových komisí v oblasti metodického vedení učitelů
  a koncipování výuky, posilovat vzájemnou mezipředmětovou spolupráci a motivo vat
  učitele ke sdílení zkušeností pro modernizaci výukových postupů, mj. vzájemné hospitace
– více využívat poznatky z četných vzdělávacích seminářů k inovaci výuky, zaměřit další
  vzdělávání na oblast formativního hodnocení
– účelněji strukturovat vyučovací hodinu, neopomíjet vstupní motivaci a stanovení
  vzdělávacího cíle, v závěru hodiny vyhodnotit jeho splnění ve spolupráci se žáky
– častěji zařazovat aktivizační metody, kooperativní i týmovou spolupráci žáků, napříč
  předměty více uplatňovat samostatnou práci žáků s různými informačními zdroji
  a vytvářet prostor pro jejich souvislejší mluvený projev nebo diskuzi
– častěji využívat motivační a formativní prvky hodnocení, více podporovat hodnoticí
  dovednosti žáků prostřednictvím vrstevnického kriteriálního hodnocení nebo reflexe
  vlastního vzdělávacího pokroku
– vyhotovovat plán pedagogické podpory k prevenci studijní neúspěšnosti jednotlivc ů,
  např. žáků-cizinců
– zvážit možnost zavedení periodických hodnoticích dotazníků pro žáky, učitele a rodiče


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            8/9
           Seznam dokladů, o které se inspekční zjištění opírají
 1.   Rozhodnutí MŠMT ve věci zápisu změny v údajích ze dne 24. 8. 2021 (sloučení
      subjektu a změna názvu školy) a rozhodnutí MHMP ze dne 13. 2. 2024 (navýšení
      nejvyššího počtu žáků ve škole)
 2.   Jmenování do funkce ředitele ze dne 3. 7. 2006
 3.   Školní vzdělávací program Akademického gymnázia, čtyřletá denní forma
      vzdělávání, platný k termínu inspekce
 4.   Školní řád Akademického gymnázia, platný k termínu inspekce
 5.   Výroční zprávy o činnosti školy za školní roky 2022/2023 a 2023/2024
 6.   Výběr třídních knih, školní rok 2024/2025 k termínu inspekce
 7.   Rozvrh vyučovacích hodin ve školním roce 2024/2025
 8.   Výběr z elektronické evidence žáků vedený k termínu inspekce
 9.   Výběr z personální dokumentace vedený k termínu inspekce
10.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
11.   Portfolio výchovného poradenství a primární prevence vedené k termínu inspekce
12.   Podklady k finančním podmínkám školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Mgr. Tomáš Šimek, školní inspektor
 Mgr. Hana Šinská, školní inspektorka
 Bc. Šárka Snížková, kontrolní pracovnice
 PhDr. Karel Vratišovský, MBA, přizvaná osoba


V Praze 4. 2. 2025




                                          9/9
