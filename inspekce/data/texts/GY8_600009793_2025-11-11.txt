                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1324/25-P
                                       Sp. zn. ČŠIP-S-288/25-P


Název                               Gymnázium a Střední odborná škola, Plasy
Sídlo                               Školní 280, 331 01 Plasy
E-mail                              info@gsplasy.cz
IČO                                 70 838 534
Identifikátor                       600 009 793
Právní forma                        příspěvková organizace
Zastupující                         Mgr. Markéta Lorenzová
Zřizovatel                          Plzeňský kraj
Místo inspekční činnosti            Stará cesta 363, Plasy
                                    Školní 280, Plasy
                                    Školní 477, Plasy
Inspekční činnost na místě          11. 11. 2025 − 14. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení naplňování školních vzdělávacích programů podle § 174 odst. 2 písm. c)
školského zákona.
                                   Charakteristika
Gymnázium a Střední odborná škola, Plasy (dále „škola“) vykonává činnost střední školy,
domova mládeže a školní jídelny. Vzdělávání probíhá na dvou pracovištích. V budově ve
Školní ulici jsou realizovány tři maturitní obory středního odborného vzdělává ní:
Agropodnikání, Veterinářství a Obchodní akademie. V ulici Stará cesta se poskytuje
vzdělávání ve dvou oborech gymnázia s délkou studia čtyři a osm let. Škola má kapacitu 690
žáků a zajišťuje také činnost školského ubytovacího zařízení prostřednictvím domova
mládeže, který se nachází v areálu střední odborné školy. V současnosti škola čítá 632 žáků.
Školní stravování je žákům střední odborné školy zajišťováno prostřednictvím vlastní školní
jídelny. Žáci gymnázia využívají školní jídelnu přilehlé základní školy.


                         Hodnocení podmínek vzdělávání
Koncepce školy jasně definuje priority školy, zahrnuje reálné atraktivní cíle, které škola
dlouhodobě naplňuje. Definuje výuku cizích jazyků, cestování a výměnné pobyty
v programu Erasmus+, moderní metody výuky s využitím digitálních technologií. Nedílnou
součástí koncepce je důraz na slušné chování a etiku. Koncepce zahrnuje rozsáhlé investice
do budov a počítá s rozšířením prostorových kapacit školy prostřednictvím přístavby dalšího
patra školy gymnázia. Obsahuje také spolupráci s firmami a univerzitami a zaměřuje se na
podporu odborného vzdělávání, zejména velmi úspěšného oboru Veterinářství, o který žáci
projevují mimořádný zájem. Výuka cizích jazyků patří ke koncepčním prioritám vedení
subjektu. Časová dotace jazykového vzdělávání je v některých ročnících posílena
z disponibilní časové dotace. Mezi volitelnými předměty jsou zastoupeny konverzace,
společenskovědní semináře v anglickém i německém jazyce, jazyková příprava pro B2
(složení mezinárodní jazykové zkoušky z anglického jazyka). Schéma doplňuje i možnost
volby nepovinné konverzace. V předmětech společenskovědní seminář v anglickém jazyce
na gymnáziu a hotelnictví v oboru Obchodní akademie probíhá výuka v anglickém jazyce
na základě povolení Ministerstva školství, mládeže a tělovýchovy. Metodou CLIL je
vyučována výtvarná výchova v prvním ročníku osmiletého gymnázia a společenskověd ní
seminář v německém jazyce. Koncepce je sdílena a pravidelně vyhodnocová na
pedagogickým sborem.
Pro všechny obory středního vzdělávání byly vydány školní vzdělávací programy, které jsou
realizovány. Klíčové dokumenty a opatření jsou projednávány v rámci pedagogické rady.
Ředitelka školy (dále také „ředitelka“) spolupracuje se dvěma zástupci, kterým delegovala
vybrané kompetence v oblasti provozu a kontroly kvality gymnaziálního i odborného
vzdělávání. Hospitační činnost vedení školy je cílená a poskytuje plnohodnotnou zpětnou
vazbu k výuce. Metodické orgány jsou součástí organizační struktury školy a jejich činnost
je řízena efektivně. Podílejí se na koordinaci výuky, sjednocování kritérií hodnocení,
organizaci soutěží, výběru témat dalšího vzdělávání pedagogů a výběru učebnic a pomůcek.
Ředitelka školy podporuje další vzdělávání pedagogických pracovníků. Vzdělávání je
plánováno dle strategických cílů školy. Pedagogové jsou odborně zdatní, jejich erudice se
pozitivně promítá do výuky i příznivého klimatu školy. Příznivé klima školy potvrdilo
realizované dotazníkové šetření ČŠI. Učitelé s krátkou pedagogickou praxí mají své
mentory, kteří zajišťují jejich účelnou metodickou podporu. Poradenské služby zabezpečuje
školní poradenské pracoviště, které pracuje ve složení výchovná poradkyně pro celý subjekt,
dvě metodičky prevence (pro gymnázium a pro střední odbornou školu) a obdobně dvě
kariérové poradkyně. Tento tým je koordinován vedením školy, má stanovený rozsah svých



                                            2/8
činností a poskytuje služby žákům, jejich zákonným zástupcům a metodickou podporu
kolegům.
Škola disponuje velmi dobrými materiálními podmínkami pro realizaci všeobecného
i odborného vzdělávání. Prostory obou pracovišť jsou esteticky upravené a vytvářejí
podnětné prostředí podporující vzdělávací proces. V obou budovách jsou pro žáky účelně
zřízeny relaxační zóny podporující vytváření příznivého klimatu. Vedení školy se zaměřuje
na zlepšování materiálních podmínek. V budově gymnázia byly zřízeny nové učebny.
Vybavení učeben bylo modernizováno, včetně pomůcek a ICT technologií. Modernizová ny
byly také odborné učebny, mimořádně jsou vybavené veterinární laboratoře. Zrealizo vá na
byla stavba výtahu. Škola vybudovala venkovní učebnu s jezírkem a vodními rostlina mi.
Zázemí pro tělesnou výchovu a sport má výbornou úroveň. Atletický ovál, prostorné
tělocvičny, víceúčelové hřiště i blízkost přírodních ekosystémů umožňuje realizovat široké
spektrum výchovně – vzdělávacích aktivit.
V rámci školy je zřízena veterinární ordinace s ordinačními hodinami pro veřejnost. V rámci
areálu střední odborné školy probíhá chov drobných zvířat a poníků. Škola vytváří výborné
podmínky pro praxi žáků s mnoha smluvními partnery v tuzemsku i zahraničí. (ZOO Plasy,
ZOO Plzeň, Kralovická zemědělská a.s., Veterinární lékař, individuální zasmluvnění žáků
na Madeiře).
Škola zabezpečuje kroužek astrofyziky v rámci projektu Motivace pro technické vzdělává ní
žáků základních škol. Ubytování v domově mládeže je zajištěno v moderně vybavenýc h
pokojích, k dispozici jsou studovny, společenské a relaxační prostory, dvě posilovny a další
zařízení pro volnočasové aktivity. Pedagogickou a sociální péči zajišťují kvalifiko va né
vychovatelky. Řízení domova mládeže je organizačně propojeno s vedením gymná zia
a střední odborné školy. Materiální podmínky odpovídají účelu zařízení. Prostředí je funkční
a podporuje vzdělávací a výchovné cíle. Žáci se podílejí na činnosti samosprávy, která
umožňuje jejich zapojení do tvorby pravidel a aktivit domova mládeže. Domov mládeže
uplatňuje respektující přístup k žákům a vytváří podmínky pro jejich osobnostní rozvoj.
Nabídka volnočasových aktivit zahrnuje tři pravidelné zájmové kroužky a několik
příležitostných akcí, které rozšiřují možnosti smysluplného využití volného času. Žáci byli
seznámeni s pravidly bezpečnosti, což je doloženo zápisy v třídních knihách. Školní
prostředí je zabezpečeno elektronickým identifikačním systémem napojeným na školní
informační systém.


                          Hodnocení průběhu vzdělávání
Výuka všeobecně vzdělávacích předmětů byla na vysoké úrovni, bez zjištěných věcných
chyb. Žáci se chovali velmi slušně, zdvořile a kultivovaně. Převládala frontální výuka, která
byla efektivní a v souladu se školním vzdělávacím programem. Výborně byla hodnocena
výuka matematiky, kde byly využívány pestré metody a formy, včetně práce ve dvojicích
a efektivní zpětné vazby. V přírodovědných předmětech byla výuka odborně správná, avšak
méně pestrá; chyběl prostor pro vyhledávání a porovnávání informací, diskusi žáků
a adresnou zpětnou vazbu. V hodinách fyziky a chemie byl patrný entuziasmus a odborná
správnost, avšak příležitostí ke zlepšení je větší diferenciace, zapojení žáků do objevování
poznatků a zařazení sebehodnocení. V závěru těchto hodin chybělo shrnutí a zhodnoce ní.
Výuka biologie byla převážně frontální, s omezeným využitím interaktivních metod;
doporučuje se posílit aktivizaci žáků, práci s jejich pozorností a zapojení do prezentace
poznatků. Výuka informačních a komunikačních technologií byla pestrá, interaktivní
a metodicky velmi dobře vedená, s aktivním zapojením žáků.


                                            3/8
Hodiny českého jazyka vykazovaly vysokou efektivitu. Byly pojaty činnostně, žáci byli
vhodně aktivizováni, převažující skupinová organizační forma přispívala k jejich kooperaci,
diskusi nad úkolem, vrstevnickému učení a prezentaci. Ve všech zhlédnutých hodinách byla
vhodně využita didaktická technika, a to jak k prezentaci učiva, tak k práci s prameny pro
hledání nových informací či upevnění poznatků. Respektující přístup pedagogů k žákům
přispíval k oboustranné důvěře a příznivé komunikaci. Obsah učiva byl učiteli prezentován
v souvislostech, často docházelo k propojení s aktuálním děním nebo ústil do morálního
apelu. Jedna z hodin měla příkladnou úroveň. Učitelce se vynikajícím způsobem povedlo
maximálně vytěžit potenciál žáků, přimět je ke kritickému myšlení, promyšlené práci
s literárním textem, k formování postojů k literatuře a vnímání hodnot, které kniha nabízí.
Žáci si vedu portfolia, učitelé prezentují učivo na sdíleném úložišti. Jedna z učitelek doložila
prostřednictvím portfolia vysoce efektivní propojení výuky literatury s výtvarnou tvořivostí.
Dílčím nedostatkem některých hodin byla nezřetelná diferenciace náročnosti předkládaných
úkolů nebo nízký prostor pro efektivní sebehodnocení žáků směrem k vlastnímu
vzdělávacímu pokroku. Téma jedné z hodin dějepisu bylo výborně propojené s místními
reáliemi, které nabízí stopy baroka v krajině severního Plzeňska. Žáci byli vedeni
k uvědomění si odkazu historické architektury pro dnešní vyžití a dostali prostor k tvořivé
práci. V druhé hodině učivo cílilo nejen na tvorbu a upevnění znalostí, ale i na přesah
historických událostí do dnešní doby. Žáci byli aktivní, přemýšleli v souvislostec h,
projevovali kreativitu myšlení a souvisle se vyjadřovali k výsledkům své samostatné práce.
Vhodně byla využita digitální technika i pracovní listy, které provokovaly logické myšle ní
a formování postojů. Pedagogem byla též vhodně nabízena i reflektována domácí práce
s učivem. V hodině občanské výchovy vycházela učitelka ze školního projektu „Samet do
škol“ a blížícího se svátku Dne boje za svobodu a demokracii. Výborným způsobem se jí
povedlo vyprovokovat žáky k souvislému sdělování svých myšlenek a postojů. Práce ve
dvojici vedla ke spolupráci a umožňovala názorovou diskusi, což zvyšovalo efektivitu učení.
Sledovaná výuka anglického a německého jazyka se vyznačovala vyrovnanou kvalitní
úrovní. Učitelé realizovali hodiny na základě promyšlené struktury, většinově během
vzdělávání rozvíjeli u žáků řečové dovednosti čtení i poslech s porozuměním a zvláště
mluvení. Správně vysvětlovali a procvičovali jazykové prostředky v kontextu zvolené ho
tématu. Volili účelné formy práce. Interakce žáků ve dvojici či malé skupině byla
samozřejmostí v každé sledované hodině, rozvoj komunikační kompetence představoval
jeden ze základních cílů jazykového vzdělávání. Učitelé využívali vhodné materiály, vedli
žáky k vyhledávání informací. Ti se do nabízených činností zapojovali se zájmem,
prokazovali odpovídající jazykovou úroveň. Pedagogové uplatňovali vůči žákům
individuální přístup, možnost výběru z úloh různé jazykové náročnosti nebyla zaznamená na,
ani vytváření příležitostí pro sebehodnocení či vrstevnické hodnocení žáků. Výuka tělesné
výchovy probíhala ve velmi dobrých prostorových podmínkách, byla efektivní a zaměřená
na rozvoj dovedností. V závěru hodiny proběhla krátká reflexe.
Odbornost a kvalita informací odborného vzdělávání odpovídaly požadovaným znaloste m
daných oborů. Pedagogové měli adekvátní erudici, výuka probíhala na velmi dobré úrovni
s využitím moderních didaktických metod a techniky. Součástí byly individuální i skupinové
úlohy, praktická cvičení a práce v odborných učebnách s adekvátním vybavením. Odbornost
a kvalita sdělovaných informací odpovídaly požadovaným znalostem žáků daných ročníků
všech oborů školy. Všichni vyučující prokazovali přiměřený přehled i znalosti týkající se
probíraného učiva a související problematiky.
Způsob výuky, včetně kladení dotazů a ověřování získaných znalostí, byly na velmi dobré
úrovni. Během inspekce byla provedena prohlídka minerálů a laboratorních pomůcek


                                              4/8
využívaných při výuce. Aktivita žáků byla značná, zapojili se všichni, drobnou rezervu
představuje menší aktivita části žáků v zadních řadách při vyšším počtu ve třídě.
V hospitované praxi v oboru Agropodnikání učitel dbal na dodržení bezpečnosti práce.
V terénu dokázal s žáky vyvozovat obecné závěry, což bylo pro žáky přínosné a motivujíc í.
Žáci měli dostatek možností se seznámit s danou problematikou a participovat na
vykonávaných činnostech, to se příznivě propisovalo do jejich výsledků. Práce s cílem
hodiny byla efektivní. Cíl byl v závěru adekvátně zhodnocen.


                          Hodnocení výsledků vzdělávání
Škola systematicky sleduje průběžné i celkové výsledky žáků v jednotlivých klasifikač níc h
obdobích, a to jak na úrovni vedení školy, tak prostřednictvím předmětových komisí.
Výsledky jsou pravidelně projednávány v pedagogické radě. Důsledně je monitoro vá na
úspěšnost žáků při ukončování vzdělávání maturitní zkouškou, přičemž jsou využívá ny
i data z externího testování. Na základě podrobné analýzy výsledků jsou v případě potřeby
přijímána cílená opatření ke zlepšení. Účinnost nastavených postupů pro práci se žáky
s výukovými obtížemi dokládá velmi nízký podíl neprospívajících žáků ve školním roce
2024/2025. Škola poskytuje žákům cílené doučování v rámci projektu. Vysokou úroveň
vzdělávají dokládají také testování ČŠI realizovaná v letech 2021/2022 a 2022/2023, kde
žáci dosáhli výborných výsledků ve všech sledovaných oblastech. Výsledky maturitníc h
zkoušek v gymnáziu v roce 2024/2025 potvrzují vysokou kvalitu vzdělávání. Z anglické ho
jazyka maturovalo 37 žáků, přičemž 21 z nich doložilo certifikát FCE. Čtyři maturanti
získali certifikát na úrovni C1 a jeden dokonce na nejvyšší možné úrovní C2. Didaktický test
z anglického jazyka splnili čtyři žáci na plný počet bodů, celková úspěšnost se drží nad 90
%. Matematiku si jako povinný didaktický test zvolilo 15 žáků a sedm dalších se přihlás ilo
k rozšiřující variantě zkoušky, z nich čtyři uspěli. V matematice se škola umístila jako 27.
nejlepší škola České republice (Cermat). Čtyři žáci školy jsou identifikováni jako
mimořádně nadaní. V oborech Veterinářství a Agropodnikání byl za poslední tři zkušební
období zaznamenán pozitivní trend výsledků. Ve zkušebním období 2024/2025 dosáhli žáci
v těchto oborech mírně lepších výsledků, než činil celostátní průměr v rámci srovnatelnýc h
oborů.
Škola aktivně zapojuje žáky do předmětových soutěží, pravidelně organizuje školní kola
a podporuje účast v olympiádách a soutěžích na okresní i vyšší úrovni. Výborných výsledků
dosahují žáci zejména v cizích jazycích, českém jazyce, zeměpisu, matematice, biologii
a fyzice. V republikových kolech škola uspěla v českém jazyce a v soutěži PišQworky.
V krajských kolech dosáhli žáci na první místa například v Logické olympiádě. Tyto
výsledky potvrzují kvalitní přípravu žáků a jejich schopnost obstát v konkurenci na vyšších
úrovních soutěží. Pedagogové střední odborné školy úspěšně motivují žáky i školní týmy
k účasti v odborných soutěžích, kde škola dosahuje úspěchů na celostátní úrovni zejména
v oblasti veterinářství (šesté místo). Tyto výsledky svědčí o kvalitní podpoře nadaných žáků.
Podpora talentů je zajištěna také projektem Plzeňského kraje: GoHigher. Občanská
angažovanost žáků je zřejmá, žáci školy reflektují Den veteránů a také Den boje za svobodu
a demokracii, což bylo patrné na výzdobě školy i nošením symbolických „vlčích máků“.
Žáci se podílejí na chodu školy prostřednictvím tří studentských rad. Širší vedení školy se
účastní jejich jednání a reaguje na podněty. Činnost studentských rad přispívá k pozitivnímu
klimatu školy. Škola se v hodnoceném období aktivně zapojila do rozvojových programů
vyhlášených Ministerstvem školství, mládeže a tělovýchovy, Plzeňským krajem a dalšími
subjekty. V rámci grantového programu Plzeňského kraje byla realizována aktivita zaměřená
na adaptační kurz, jehož cílem byla podpora preventivních činností a výchovy k toleranci.


                                            5/8
Cílovou skupinou byli žáci gymnázia a střední odborné školy. V rámci projektu Tandem
byla umožněna odborná zemědělská praxe žákům oboru Agropodnikání v Německu.
Program Erasmus+ 2025 poskytl prostor pro realizaci krátkodobých i dlouhodobýc h
odborných stáží v zahraničí, konkrétně na veterinárních klinikách v Portugalsku pro žáky
oboru Veterinářství a na hotelových recepcích a v cestovních kancelářích pro žáky oboru
Obchodní akademie. Praxe probíhaly v anglickém jazyce. Agropodnikání realizovalo své
praxe na farmách v portugalském Barcelosu. V rámci projektu Šablony II (č. 73) byly
realizovány aktivity podporující rovný přístup ke kvalitnímu vzdělávání, zejména
v oblastech dalšího vzdělávání pedagogických pracovníků, kariérového poradenství,
inkluze, využití ICT a doučování. Projekt Europäisches Jugendprojekt Oberpfalz umožnil
žákům oboru Obchodní akademie účast na projektových týdnech v zahraničí zaměřených na
poznávání moderních evropských dějin zážitkovou formou. V rámci spolupráce s organizac í
Paměť národa se žáci gymnázia zapojili do projektu Příběhy našich sousedů, jehož cílem
byla dokumentace pamětnických výpovědí formou audiovizuálních prezentací. Realizo va né
aktivity přispěly k rozvoji odborných, jazykových a občanských kompetencí žáků
a podpořily mezinárodní spolupráci. Pro žáky gymnázia je tento školní rok realizo vá n
krátkodobý projekt zaměřený na historii a přípravu FCE. Žáci navštíví Francii, Německo,
Anglii a Španělsko. Škola se angažuje v dobrovolnických aktivitách v rámci akce DOFE, je
součástí projektu “Samet do škol“.
Výchovná poradkyně vede přehledně evidenci žáků s potřebou podpory. Informuje o nich
učitele, vykonává rozhovory se zákonnými zástupci, zajišťuje komunikaci se školskými
poradenskými zařízeními. V pravidelném intervalu jsou organizována jednání pedagogů,
kde jsou rozebírány situace jednotlivých žáků v režimu podpory, vyhodnocována efektivita
poskytovaných opatření. Učitelé věnují patřičnou pozornost žákům ohroženým školním
neúspěchem, kterým jsou nabízeny individuální konzultace, také možnost doučování. Jejich
situace je pravidelně reflektována a vyhodnocována. Nadaným žákům je umožněno věnovat
se vybrané oblasti svého zájmu, práce s motivovanými a nadanými žáky v rámci
jednotlivých předmětů je v kompetenci konkrétních učitelů. Od školního roku 2025/2026
začaly v subjektu pracovat kariérové poradkyně. Koncepčním záměrem je pomáhat žákům
v průběhu vzdělávání se sebepoznáním a následně je doprovázet během výběru další studijní
či profesní cesty. Prevence rizikového chování probíhá v rámci běžného vyučování, je
integrována do předmětů, kam se dle konkrétního tématu nejvíce hodí. Programy pořádané
ve spolupráci s externími partnery obohacují a doplňují preventivní působení pedagogů.
Třídnické hodiny jsou realizovány v případě potřeby na žádost třídního učitele a jsou
věnovány řešení vzniklých problémů, péči o klima ve třídě či posilování žádoucích
prosociálních vztahů mezi žáky. Adaptační kurzy pro nové kolektivy pomáhají usnadnit
přechod do nového prostředí a podpořit vzájemné poznávání. Mezi nejvýraznější projevy
rizikového chování patřilo v poslední době neetické chování žáků na sociálních sítích.
K tomuto tématu byly následně zaměřeny preventivní akce pro žáky, vzdělávání pro
pedagogy i osvětové přednášky pro zákonné zástupce.


                                         Závěry
Vývoj školy
– Výuka matematiky na střední odborné škole byla personálně posílena, což se pozitivně
  projevilo ve výsledcích vzdělávání žáků.
– Škola vybudovala novou učebnu biologie a informatiky. Zázemí oboru veterinářs tví
  zřizuje v době inspekční činnosti veterinární ordinaci v prostorách školy. V rámci budovy


                                           6/8
  gymnázia byla vybudována venkovní učebna a v areálu střední odborné školy zahrada
  s chovem zvířat.
Silné stránky
– Výborně zpracovaná koncepce zahrnuje reálné atraktivní vize, které jsou rozpracovány
  do konkrétních cílů. Pedagogové jsou s koncepčními záměry ztotožněni. (1.1)
– Naplňování koncepce školy vede k úspěšnému dlouhodobému zapojování žáků do
  mezinárodních projektů a praxe v zahraničí. (1.5)
– Škola systematicky vylepšuje materiální zázemí obou budov ve prospěch kvalitního
  vzdělávání. Materiální podmínky pro všeobecné i odborné vzdělávání umožnují efektivně
  realizovat poskytované vzdělávání. (2.4)
– Pedagogové jsou odborně zdatní a ochotni k seberozvoji, jejich erudice se pozitivně
  promítá do výuky i příznivého klimatu školy. (3.1)
– Promyšlené výukové strategie podporují efektivní participaci žáků na tvorbě občanských
  postojů a iniciativ. (3.4)
– Žáci všeobecného i odborného vzdělávání dosahují výborných výsledků v rámci
  maturitních zkoušek, také v širokém spektru sportovních a vzdělávacích soutěží. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.
Slabé stránky (oblasti ke zlepšení)
– Škola se méně zaměřuje na sebehodnocení a diferenciaci ve výuce, což se projevilo nižší
  mírou zapojení žáků v některých sledovaných hodinách. (4.3)
Příklady inspirativní praxe
Žáci jsou v hodinách českého jazyka inspirativním způsobem vedeni k propojení literár ní
výchovy s estetickým ztvárněním literárních prožitků, které jsou uloženy v jejich osobních
portfoliích.
Doporučení pro zlepšení činnosti školy
– Další vzdělávání pedagogů a hospitační činnost           zacílit   na oblast diferenc iace
  a sebehodnocení žáků.
– Zvážit zavedení pravidelných třídnických hodin jako systémového nástroje pro prevenci
  rizikového chování. Zvážit cílené proškolování pedagogů pro práci třídního učitele.
– Přenést v domově mládeže realizaci autoevaluace na pedagogický sbor, posílit spolupráci
  s rodiči ubytovaných žáků a rozšířit nabídku volnočasových kroužků, besed a dalších
  vzdělávacích aktivit.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).

                                            7/8
           Seznam dokladů, o které se inspekční zjištění opírají
 1.   Dokumentace školy podle § 28 odst. 1 školského zákona platná v tomto školním roce.


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Pavel Janča, školní inspektor, vedoucí inspekčního týmu
 Mgr. Kristýna Šimůnková, školní inspektorka
 Mgr. Alena Wirthová, školní inspektorka
 MVDr. Roman Straka, odborník pro vzdělávání žáků v oboru veterinářství
 Mgr. Ivana Bartošová, školní inspektorka
 Ing. Monika Zelená, kontrolní pracovnice


12. 12. 2025




                                          8/8
