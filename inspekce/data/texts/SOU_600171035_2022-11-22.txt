CSI0X00AUY2T
Počet listů: 9




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                            ČŠIB-1788/22-B


Název                                Střední škola elektrotechnická a energetická Sokolnice,
                                     příspěvková organizace
Sídlo                                Učiliště 496, 664 52 Sokolnice
E-mail                               info@iss-sokolnice.cz
IČO                                  00380407
Identifikátor                        600171035
Právní forma                         příspěvková organizace
Zastupující                          Ing. Oldřich Životský
Zřizovatel                           Jihomoravský kraj
Místo inspekční činnosti             Učiliště 496, Sokolnice
Inspekční činnost na místě           22. 11. 2022 − 24. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) a d) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola elektrotechnická a energetická Sokolnice, příspěvková organizace (dále
„škola“) vykonává činnost střední školy, domova mládeže a školní jídelny. Poskytuje
vzdělávání v maturitních oborech 26-41-L/01 Mechanik elektronik – Technik silnoproud ýc h
zařízení a 26-41-L/01 Mechanik elektronik – Informační technologie. Dále v tříletýc h
oborech s výučním listem 26-51-H/02 Elektrikář silnoproud, 26-52-H/01 Elektrotechnik,
26-57-H/01 Autoelektrikář. Vzdělání je možné získat také v učebním oboru s výučním
listem ve formě zkráceného (ročního) studia 26-51-H/02 Elektrikář – silnoproud, 26-51-
H/01 Elektrikář – slaboproud. Ke dni inspekční činnosti ve škole studovalo celkem 391 žáků,
což je téměř nejvyšší povolený počet žáků ve škole. Aktuálně škola vzdělávala 45 žáků
se speciálními vzdělávacími potřebami (dále „SVP“) a 4 srbské žáky v programu zahranič ní
spolupráce. Tři srbští žáci studují v tříletém oboru Elektrotechnik ve 3. r a jedna žákyně
se vzdělává v 1. r. maturitního oboru Mechanik elektronik – Informační technologie.
Škola je situována do vlastního areálu s jednotlivými pavilony pro teoretickou výuku, dílny,
dvě speciální odborná centra s víceúčelovým hřištěm a domovem mládeže. Domov mládeže
(dále „domov“) ubytovává pouze žáky vlastní školy a ke dni inspekční činnosti zde bylo 117
ubytovaných. Stravování je zajištěno ve školní jídelně.


                         Hodnocení podmínek vzdělávání
Ředitel školy (dále „ředitel“) je zkušeným vedoucím pracovníkem, který vede školu více
funkčních období. Hlavní cíle, ale také dílčí cíle si stanovil ve „Strategickém plánu rozvoje
školy v letech 2022-2025“. Plán má nastavené reálné cíle v oblasti vzdělávání, materiá lní
i technické oblasti, v řízení školy a personálním zabezpečení. Jeho naplňování se daří
výborně realizovat zejména v oblasti rozvoje školy a v materiálně technické oblasti. Škola
má nastavená pravidla pro své fungování, které ale vykazují v některých případech určité
nedostatky. Jde zejména o činnost školního poradenského pracoviště a průběh hospitační
činnosti. Část kompetencí ředitel delegoval na své tři zástupce pro teoretické a praktické
vyučování a domov mládeže, kteří v praxi prokazují funkční řízení svěřených úseků.
Hospitační činnost provádějí v dostatečné míře především zástupci a ředitel hospituje
zejména u začínajících pedagogů, kteří mají své uvádějící učitele. V hospitacíc h
prováděných zástupci je vyučujícím poskytována zpětná vazba, ale v teoretické výuce chybí
přijímání účinných opatření s následným vyhodnocením, jestli dochází k posunu do kvality
vzdělávání u konkrétních pedagogických pracovníků. Řídící a kontrolní činnost vedením
školy je méně účinná ve vztahu k fungování školního poradenského pracoviště, konkrétně
v oblasti přenosu informací a přijímání potřebných opatřeních směrem k žákům se SVP.
K efektivnímu sdílení informací a komunikaci škola vhodně využívá elektronick ý
informační systém. Na škole dobře fungují metodické orgány, které se zabývají průběhem
a výsledky vzdělávání žáků, žákovskými projekty a dalšími mimoškolními aktivita mi
pro žáky (soutěže, exkurze, atd.). Plán dalšího vzdělávání pedagogických pracovníků
reflektuje potřeby školy především v oblasti rozvíjení odbornosti pedagogů. Chybí větší
zapojení pedagogů do vzdělávání v oblastech aktivizačních metod a forem výuky,
diferenciace učiva, práce se třídou, vzdělávání žáků nadaných nebo naopak žáků
se speciálními vzdělávacími potřebami. Vedení školy motivuje ke vzdělávání i pedagogické
pracovníky domova mládeže a ti toho účelně využívají s reálným dopadem
do volnočasového vzdělávání. Velký význam pro chod školy mají Školní parlament
a Domovní rada, která působí při domově. Jejich členové se pravidelně scházejí, vznášejí
náměty a spoluúčastní se řady rozhodnutí vztahujících se k samotnému chodu školy.


                                            2/9
Škola od poslední inspekční činnosti realizovala mnoho investičních záměrů, které mají
pozitivní dopad do praktického, ale i teoretického vyučování. Do provozu bylo uvedeno
Energocentrum (hala ve které je zabudovaná veškerá technika potřebná pro práci
s obnovitelnými zdroji), školící středisko „On Voltage center“, určené pro vzdělávání žáků
i dospělých, polygon na síťové technologie tzv. „Baby polygon“ (trenažéry pro výuku
budoucích energetiků). Takto pojatá odborná vybavenost v tomto rozsahu umožňuje škole
být expertním vzdělávacím i školícím střediskem v rámci celé České republiky s přesahem
do rozsáhlé spolupráce s mnoha zahraničními partnery. Na odpovídající úrovni je vybavení
většiny učeben didaktickou technikou, ale také zbudování multifunkčního venkovního hřiště
pro tělesné aktivity žáků školy. Škola má na druhé straně nedostatečné vnitřní prostory
pro výuku tělesné výchovy. K realizaci všech úprav areálu a ke zlepšení materiálníc h
podmínek využilo vedení školy všechny dostupné možnosti financování (státní rozpočet,
rozpočet Jihomoravského kraje, evropské strukturální fondy – IROP, OPVVV), což výrazně
přispívá ke zkvalitnění zejména odborného vzdělávání.
Poradenské služby jsou ve škole zajišťovány výchovným poradcem, který je zároveň
zástupcem ředitele školy, a školní metodičkou prevence. V činnosti školního poradenského
pracoviště se kumulace funkcí výchovného poradce a zástupce ředitele školy projevuje
negativně. Výchovné poradenství není ve škole řešeno systémově. K zajištění
informovanosti vyučujících o vzdělávacích potřebách jednotlivých žáků škola využívá
vnitřní informační systém. Při práci s doporučeními ze školského poradenského zaříze ní
(dále „ŠPZ“) však výchovný poradce sdílí pouze velmi stručný výtah z těchto doporučení,
čímž se k vyučujícím nedostávají kompletní informace o vzdělávacích potřebách žáků.
To se v určitých případech negativně projevilo v průběhu sledovaného vzdělávání. Škola
v některých situacích nereagovala pružně a včas při implementaci doporučení ze ŠPZ
do vzdělávání. Škola se prevencí školní neúspěšnosti zabývá nesystémově a spíše formálně,
v některých případech nereaguje včas a vhodným způsobem na výskyt problémů
s neúspěšnými žáky. Samotná metodika prevence v oblasti preventivních aktivit je na škole
dobře podchycena. Metodička prevence má v kompetenci především organizac i
preventivních aktivit pro žáky. Škola v této oblasti spolupracuje s různými instituce mi
(neziskové organizace, orgány veřejné správy). Vhodně škola reagovala např.
v problematice výskytu žvýkacího tabáku zařazením besed a přednášek na téma škodlivosti
těchto aktivit. Škola dokáže včas zachytit a reagovat na počínající rizikové chování žáků
a následně jej účelně řešit. Díky tomu, i díky skladbě žáků, se těchto jevů ve škole vyskytuje
jen minimálně. V oblasti volby povolání jsou žákům i jejich zákonným zástupcům
poskytovány potřebné informace a nabídnuta individuální pomoc při rozhodování
o následném profesním zaměření. Žáci mají nadstandardní možnosti získávat praktické
dovednosti u zaměstnavatelů formou stáží.
Domov mládeže zajišťuje ubytovaným žákům kvalitní podmínky pro bydlení, přípravu
na vzdělávání i realizaci volnočasových aktivit. V domově jsou také prostory pro účelné
využití volného času ubytovaných, ti mohou využívat například posilovnu, knihovnu,
keramickou dílnu, klubovnu atd. Žáci mají také možnost využívat venkovní víceúčelo vé
hřiště. Jsou vedení k plánování volnočasových aktivit v mnoha zajímavě zaměřenýc h
kroužcích (dramatický, keramický, sportovní), dále možností účasti na pestrých
jednodenních akcích nebo účastí na aktivitách se sociálními partnery domova. Žáci jsou
motivování vychovateli k prohlubování sociálních kompetencí např. dobrovolným
dárcovstvím krve nebo vzájemným doučováním. Pedagogové navíc pro výměnu zkušeností
spolupracují s mnoha domovy v rámci Jihomoravského kraje, ale i celé České republiky.
Tyto aktivity mají pozitivní dopad do volnočasového vzdělávání a zároveň jsou účinnou
prevencí sociálně patologických jevů.



                                             3/9
                          Hodnocení průběhu vzdělávání
Společným rysem všech sledovaných hodin v teoretických vyučovacích předmětech
všeobecného i odborného zaměření byla pozitivní atmosféra založená na vzájemné m
respektu. Výuka byla vedená převážně frontálním způsobem s průběžně využíva no u
samostatnou prací žáků. Formy výuky ve skupinách či dvojicích byly zařazovány výjimeč ně.
Výklad učitele byl v některých hodinách doplněn prezentací výukového obsahu s využitím
didaktické techniky a tištěnými texty. K náročnější komunikaci formou vzájemné diskuze
nebo k výměně názorů žáci nebyli vedeni, stejně tak měli jen výjimečně příležito st
k samostatnému vyhledávání a zpracování informací. Kritické myšlení u žáků nebylo
podporováno obhajobou jejich názorů, ani účelným rozvíjením práce s chybou. Také jejich
podpora prostřednictvím diferenciace a individualizace ve vzdělávání nebyla většinou
využita. Práce s výukovými cíli byla nedostatečná a neumožňovala jejich vyhodnoce ní
v závěru hodiny, kdy většinou docházelo jen ke stručnému shrnutí učiva. Zahraniční žáci
efektivně využívali poskytovanou podporu pedagoga se znalostí srbského jazyka (učitelka
z partnerské školy). Dále operativně spolupracovali s lektorem v českém jazyce se kterým
podle potřeby na odpovídající a partnerské úrovni kooperují. Zmiňovaní žáci byli
v hospitovaných hodinách většinou vhodně zapojováni do výuky, společně s kmenovými
žáky se aktivně podíleli na řešení učebních úkolů napříč jednotlivými předměty.
V odborných předmětech výuka vycházela z praktických zkušeností žáků, které se dále
upevňovaly a rozvíjely. Účinnost výuky významně zvyšovalo využití názorných pomůcek
a v části hodin dobře uplatněná názornost v průběhu učebních činností. Ve výuce byla účelně
využita v některých případech didaktická technika, nejčastěji formou prezentací a ukázkami
vzorků. Některé nevhodně zvolené didaktické postupy a metody výuky naopak vedly
k menší míře zapojení žáků, což mělo negativní vliv na efektivitu některých sledovanýc h
hodin.
Ve sledovaných hodinách všeobecně vzdělávacích předmětů byla v určité části hodin patrná
snaha o aktivní zapojení žáků do výuky formou metodicky správně řízeného rozhovoru
s pozitivním dopadem do rozvoje komunikativních kompetencí žáků. Hodiny českého
jazyka a literatury významně přispívaly k podpoře čtenářské gramotnosti žáků, upevnění
gramatických pravidel a dalších znalostí potřebných pro zvládnutí maturitní zkoušky.
Vyučující žáky motivovali k plnění zadaných úkolů, poskytovali podporu při potížích,
ale nedostatečně uplatňovali zpětnou vazbu žákům o míře zvládnutí zadaných úkolů.
V hodinách anglického jazyka bylo správně navozené cizojazyčné prostředí po celou dobu
vyučovacích hodin. Žáci prokazovali dobré znalosti a schopnosti řešit problémová cvičení
včetně práce s chybou. Pro optimální ukotvení klíčových kompetencí zde chybělo větší
zapojení žáků do kooperativních forem práce. V hodinách matematiky se vyučující zabývali
zejména upevňováním a opakováním probrané látky. V některých hodinách se vhodně dařilo
zařazovat úlohy z praktického života, i za pomoci optimálního využití digitální vizualizace
řešeného úkolu, se správnou návazností na teoretická pravidla matematiky. V hodinách
tělesné výchovy žáci prostřednictvím kruhového tréninku posilovali svalové partie celého
těla. Vzhledem k individuálním potřebám žáků nebyly všechny cviky vhodně zvoleny
a tak nedocházelo k je jich komplexnímu ukotvení. V informatice byla výuka koncipovaná
na seznamování se s principy algoritmizace, ale převážně šlo o předávání teoretických
informací bez návaznosti na praktické využití.
Hospitované vyučovací jednotky odborného výcviku vykazovaly vysokou odbornou
i didaktickou úroveň. Klima zde bylo založené na vzájemném respektu a toleranci
s motivačními prvky. Odborný výcvik byl realizován přímo v areálu školy (laboratoříc h
a dílnách), ale i na odloučeném pracovišti. Některé skupiny žáků vykonávaly produktivní


                                           4/9
práci u smluvních partnerů, kde pracovaly na reálných zakázkách. Ve všech sledovanýc h
případech byly dodrženy správné didaktické zásady ve výuce včetně rozvíjení odborných
kompetencí žáků na požadované úrovni i dodržování zásad bezpečnosti práce. Učitelé
odborného výcviku průběžně sledovali a koordinovali činnost žáků. Pedagogům se dařilo
optimálně individualizovat přístup k žákům včetně využití aktivizačních metod, názornýc h
ukázek zadávané práce, což výrazně zvyšovalo zájem žáků o praktické činnosti.
Výchovně vzdělávací činnost v domově mládeže je zaměřená především na rozvoj klíčovýc h
kompetencí žáků, posilování zdravého životního stylu a podporu vzdělávání. Činnost
domova účelně navazuje na školní vzdělávání a vhodně jej doplňuje a rozšiřuje o pestrou
nabídku volnočasových aktivit. Zahraničním žákům je poskytována maximální možná
podpora i ze strany domova a oni sami ke spolupráci přistupují aktivně.


                          Hodnocení výsledků vzdělávání
Pravidla hodnocení výsledků vzdělávaní žáků má škola srozumitelně zpracovaná ve školním
řádu. Chyběly podrobnosti k pravidlům hodnocení výsledků vzdělávání žáků ve zkráceném
studiu pro získání středního vzdělání s výučním listem, které je ve škole již dlouhodobě
realizováno. Podklady pro hodnocení škola získává využitím běžných evaluačních nástrojů,
zejména písemného a ústního zkoušení a praktického ověřování znalostí a dovedností.
Celkové i průběžné výsledky hodnocení rovněž zohledňují aktivní přístup žáků, jejich snahu
o plnění zadaných úkolů a celkový přístup k učení.
Žáci maturitního oboru vykazovali za poslední tři školní roky ve společné i profilové části
maturitní zkoušky podstatně lepší výsledky než žáci stejné skupiny oborů z jiných škol.
V letech 2020 až 2022 maturitní zkoušku konali všichni žáci, kteří se k ní přihlás ili.
Z celkového počtu 164 žáků konajících v tomto období maturitní zkoušku pouze čtyři žáci,
tj. 2,4 %, byli neúspěšní ve společné části maturitní zkoušky v předmětu český jazyk
a literatura. Zkoušky z ostatních předmětů společné části maturitní zkoušky, z anglické ho
jazyka a z matematiky, a zkoušky profilové části maturitní zkoušky ve výše uvedeném
období vykonali všichni žáci úspěšně. V oborech s výučním listem a ve zkráceném studiu
dosahovali žáci při ukončování vzdělávání závěrečnou zkouškou rovněž dobré výsledky.
Ve školním roce 2021/2022 tuto zkoušku vykonalo celkem 72 žáků (včetně žáků zkráceného
studia), z nichž téměř čtvrtina prospěla s vyznamenáním.
Pravidelnou pozornost věnuje škola absenci žáků. Pravidla pro omlouvání absence jsou jasně
nastavená ve školním řádu, včetně ukládání výchovných opatření v případě neomluve né
absence. Díky včasnému individuálnímu řešení případů zvýšené, popř. neomluvené absence
se ji daří udržovat na nižších hodnotách. Průměrná absence na žáka za školní rok 2021/2022
dosáhla 187 hodin, přičemž neomluvenou absenci škola v tomto období vykazuje
v minimální výši cca 1,4 hodiny na žáka. Postupy školy nastavené v této oblasti jsou účinné,
žáci jsou motivováni účastnit se pravidelně vzdělávání a nezanedbávat školní docházku.
Ze zápisů z jednání pedagogické rady vyplývá, že škola eviduje za jednotlivá klasifik ač ní
období žáky neprospívající, tj. ohrožené rizikem školního neúspěchu. Ve školním roce
2021/2022 neprospělo v maturitních oborech přibližně pět procent žáků a v oborech
s výučním listem sedm procent žáků, přičemž nejvíce neprospívajících žáků byl ve školním
roce 2021/2022 zaznamenán v prvních ročnících vzdělávání. Škola zjišťuje příčiny
neprospěchu žáků. U prvních ročníků uvádí zejména problémy s adaptací na střední
vzdělávání, rozdílné vstupní znalosti žáků ze základního vzdělávání a dopad distanční formy
vzdělávání v předchozích letech. Škola těmto žákům nabízí doučování a individuá lní
konzultace. Informování žáků, zákonných zástupců nezletilých žáků a rodičů zletilých žáků


                                            5/9
o výsledcích vzdělávání je zajištěno prostřednictvím školního informačního systému
a třídních schůzek. Jiný způsob prokazatelného informování rodičů v případě školní
neúspěšnosti nebo vysoké absence však škola nevyužívá, což nevytváří dobré podmínky
pro včasnou a rychlou identifikaci příčin školního neprospěchu, popř. nastavení účinnýc h
opatření ke zlepšení výsledků vzdělávání konkrétních žáků. Strategii předcházení školní
neúspěšnosti (dále „strategie“) má škola zpracovanou pouze v obecné rovině, bez
specifikace konkrétních postupů a odpovědností jednotlivých zaměstnanců, čímž nejsou
vytvořeny podmínky pro jednotný postup všech vyučujících v této oblasti. Rovněž ze zápisů
z jednání pedagogické rady a předmětových komisí není zřejmé, jak je strategie uplatňová na
v průběhu vzdělávání, jaká jsou k eliminaci školní neúspěšnosti přijímána konkrétní
opatření. O doučování a individuální konzultace, které jsou nabízené neprospívajíc ím
žákům, je dle vyjádření vedení školy minimální zájem. Využití plánů podpůrných opatření
obecně nastavených ve strategii škola nedoložila.
Žáci školy se aktivně zapojují do sportovních a odborných soutěží, v nichž opakovaně
dosahují dobrých výsledků. Ve školním roce 2021/2022 se mimo jiné zapojili do 27. ročníku
mezinárodního kola přehlídky odborných dovedností elektrotechnických škol, celostátní
soutěže v oboru elektrotechniky, soutěže odborných dovedností žáků elektrotechnick ýc h
oborů v kategorii elektrikář – silnoproud konané v rámci přehlídky České ručičky 2022.
Žáci, kteří se umístili v těchto soutěžích na předních místech byli oceněni jednak hejtmane m
Jihomoravského kraje a dále Českým svazem zaměstnavatelů v energetice (nejlepší žák
školy). Účast v odborných soutěžích významně napomáhá k posilování praktických
dovedností žáků a zvyšuje jejich šance na uplatnění na trhu práce.


                                          Závěry
Vývoj školy
- Zlepšilo se materiální zázemí pro odbornou výuku, které je na vynikající úrovní.
- Nově jsou vybaveny učebny didaktickou technikou pro potřeby teoretického vyučová ní
  a je vybudováno nové víceúčelové venkovní hřiště.
- Škola kromě standardního financování využívá různých projektových výzev a má velký
  objem peněz z produktivních prací.
- Zájem o studium ve škole trvale roste
Silné stránky
- Široká škála sociálních partnerů včetně spolupráce se zahraničními partnery umožňuje
  žákům nejen optimální odborný rozvoj, ale také posilování sociálních a jazykovýc h
  kompetencí.
- Škola hraje výraznou roli ve vzdělávacím segmentu středních energetických škol
  na území ČR a má vynikajícím způsobem zajištěné materiální zázemí pro odbornou
  výuku, toto dává předpoklady pro nadstandardní profesní rozvoj žáků.
- Vzdělávání v odborném výcviku se vyznačuje vhodnou koordinací pracovních činností
  a výbornou úrovní motivace žáků včetně individualizace jejich práce
- Široké spektrum činností na domově mládeže a vhodně nastavený rámec volnočasovýc h
  aktivit posiluje u žáků sociální a občanské kompetence a zároveň je i dobrou prevencí
  sociálně patologických jevů.



                                            6/9
Slabé stránky
- Kontrolní systém vykazuje nedostatky ve vztahu k fungování školního poradenského
  pracoviště.
- V části hodin teoretického vyučování převládalo frontální pojetí výuky bez aktivního
  zapojení žáků. Nedocházelo k diferenciaci vzdělávacího obsahu pro optimální rozvoj
  studijního potenciálu žáků, podpory kritického myšlení a práce s vzdělávacími cíli ani
  jejich vyhodnocování.
- Školní poradenské pracoviště neposkytovalo pedagogům dostatečné infor mace
  o vzdělávacích potřebách jednotlivých žáků a tím nebyly dostatečně zohledňovány jejich
  vzdělávacích potřeby ve výuce.
Doporučení pro zlepšení činnosti školy
- Zařazovat do výuky takové metody a formy práce, které povedou k větší aktivitě žáků
  a diferenciaci obsahu výuky u žáků se speciálními vzdělávacími potřebami,
  ale i nadaných.
- Zaměřit se v dalším vzdělávání pedagogických pracovníků do oblasti aktivizač níc h
  metod a forem práce, na práci s cíli v hodinách, diferenciací výuky směrem k žákům
  a tyto aktivity přenášet ve větší míře do výuky.
- Práci školního poradenského pracoviště pravidelně sledovat, analyzovat a vyhodnoco vat
  vedením školy, zvážit efektivnější rozdělení jeho členů.

                                     Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření zjištěných při inspekční činnosti a ve stejné lhůtě písemně
informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní řád školy Střední škola elektrotechnická a energetická Sokolnice, platný
      od 1.9. 2018
 2.   Strategický plán rozvoje školy v letech pro období 2022 – 2025
 3.   Zápisy z jednání pedagogické rady ve školním roce 2021/2022 a 2022/2023
 4.   Výpis z rejstříku škol a školských zařízení – druh školy: Střední škola, Domov
      mládeže, Školní jídelna, tisk 22. 11. 2022
 5.   Dokumentace k dalšímu vzdělávání pedagogů vedená ve školním roce 2021/2022
      a 2022/2023
 6.   Organizace výchovy a vzdělávání pro školní rok 2022/2023
 7.   Plán kontrol pro školní rok 2022/2023
 8.   Plán činnosti pro školní rok 2022/2023
 9.   Plán ozdravných opatření pro školní rok 2022/2023

                                          7/9
10.   Smlouvy se sociálními partnery pro školní rok 2022/2023 (vzorek)
11.   Školní matrika ve školním roce 2021/2022 a 2022/2023
12.   Přehledy prospěchu vedené za jednotlivé třídy ve školním roce 2021/2022
13.   Přehledy prospěchu, maturitní zkouška, vedené za jednotlivé třídy ve školním roce
      2021/2022
14.   Přehledy prospěchu, závěrečná zkouška, vedené za jednotlivé třídy ve školních letech
      2019/2020 až 2021/2022
15.   Školní vzdělávací programy pro jednotlivé obory vzdělání platné ve školním roce
      2022/2023
16.   Školní vzdělávací program Domova mládeže, platný od 1. 9. 2021
17.   Plán dalšího vzdělávání pedagogických pracovníků, školní rok 2022/2023
18.   Zápisy z porad vedení školy, školní rok 2021/2022 a 2022/2023
19.   Zápisy ze schůzek školního parlamentu 2020/2021/2022
20.   Dokumentace domova mládeže, školní rok 2021/2022 a 2022/2023
21.   Zápisy z předmětových komisí, školní rok 2021/2022 a 2022/2023
22.   Strategie předcházení školní neúspěšnosti ze dne 29. 8. 2019
23.   Program poradenských služeb ve škole 2022/2023
24.   Preventivní program školy 2022/2023 platný od 1. 9. 2022
25.   Krizový plán školy platný od 30. 8. 2020
26.   Školní program proti šikanování ze dne 1. 9. 2018
27.   Přehled žáků se speciálními vzdělávacími potřebami k 11. 11. 2022
28.   Zápisy z jednání výchovné komise (vzorek)
29.   Osobní dokumentace žáků se speciálními vzdělávacími potřebami (vzorek)
30.   Dokumentace k finančním podmínkám, ověření poskytování školního stravování
      a zajištění bezpečnosti žáků v době jejich pobytu ve škole
31.   Výroční zpráva o činnosti školy za školní rok 2021/2022
32.   Rozvrh hodin platný ve školním roce 2022/2023
33.   Inspekční zpráva Čj. ČŠIB-553/15-B ze dne 27. 5. 2015


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                           8/9
Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Jiří Wasserburger, školní inspektor,
 vedoucí inspekčního týmu

 Ing. Renata Boková, školní inspektorka

 Mgr. Jakub Mojžíš, školní inspektor

 Bc. Dana Haláková, kontrolní pracovnice

  Ing. Jaroslav Král, odborník na střední
 vzdělávání v elektrotechnickém oboru




V Brně 2. 1. 2023




                                              9/9
