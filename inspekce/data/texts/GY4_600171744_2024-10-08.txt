CSI0X00CWEJO




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-1011/24-L
                                       Sp. zn. ČŠIL-S-199/24 L


Název                               Gymnázium Dr. Antona Randy, Jablonec nad Nisou,
                                    příspěvková organizace
Sídlo                               Dr. Randy 4096/13, 466 01 Jablonec nad Nisou
E-mail                              gymrandy13@sportgym.cz
IČO                                 60 252 537
Identifikátor                       600 171 744
Právní forma                        příspěvková organizace
Zastupující                         RNDr. Tomáš Hofrichter, Ph.D.
Zřizovatel                          Liberecký kraj
Místo inspekční činnosti            Dr. Randy 4096, Jablonec nad Nisou
Inspekční činnost na místě          8. 10. 2024 − 10. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školního
vzdělávacího programu a jeho souladu s právními předpisy, případně s rámcovým
vzdělávacím programem podle § 174 odst. 2 zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Gymnázium Dr. Antona Randy, Jablonec nad Nisou, příspěvková organizace (dále „škola“)
poskytuje gymnaziální vzdělání s nejvyšším povoleným počtem 690 žáků. K datu inspekční
činnosti se ve škole vzdělávalo 473 žáků v denní formě vzdělávání, z toho 121 v oboru
vzdělání 79-41-K/41 Gymnázium (čtyřleté), 238 v oboru vzdělání 79-41-K/81 Gymnázium
(osmileté) a 114 v oboru vzdělání 79-42-K/41 Gymnázium se sportovní přípravou.
V aktuálním školním roce škola eviduje 15 žáků se speciálními vzdělávacími potřebami
a pět žáků s odlišným mateřským jazykem. Gymnázium se sportovní přípravou žákům
vytváří vhodné podmínky pro náročný souběh středního všeobecného vzdělává ní
a intenzivní sportovní přípravy spojené s reprezentací na úrovni školy, sportovních oddílů
či České republiky v realizovaných kmenových sportech (atletika, basketbal, běžecké
lyžování, skikross, biatlon, cyklistika, volejbal, tenis).


                         Hodnocení podmínek vzdělávání
Ředitel školy působí ve vedoucí funkci od roku 2007, svou koncepci řízení školy opírá
zejména o analýzu podmínek trhu práce a cílenou autoevaluaci školy. Daří se zejména
zlepšovat materiální podmínky pro vzdělávání. Řízení školy funkčním způsobem efektivně
rozdělil v rámci širšího vedení (dva zástupci pro oblast vzdělávání). Plánování opírá
mj. o pravidelné konzultace s pedagogy na téma jejich profesního rozvoje. Účelné jsou
kontrolní mechanismy zahrnující hospitační činnost a nadstandardní systém hodnocení práce
zaměstnanců a efektivity procesů i prostřednictvím dotazníkových šetření mezi žáky
i zaměstnanci školy, přijímá účinná opatření k eliminaci zjištěných nedostatků. V období
od poslední inspekční činnosti došlo k zefektivnění předávání a sdílení informací mezi
vedením školy, pedagogickými pracovníky, žáky a jejich zákonnými zástupci
prostřednictvím funkčního elektronického systému. Pravidelně a účelně jsou aktualizo vá ny
školní vzdělávací programy v souvislosti se změnami rámcových vzdělávacích programů
i směřováním školy.
Silnou stránkou školy je plná kvalifikovanost pedagogických pracovníků a potřebná míra
odborné způsobilosti trenérů. Prioritami dalšího vzdělávání pedagogických pracovníků
je získání a prohloubení odborné kvalifikace, odbornost pedagogů v souvislosti s maturitní
zkouškou a tvorbou školních vzdělávacích programů, dále prohlubování informač ní
gramotnosti, vzdělávání v oblasti metodické vybavenosti pedagogů (efektivní skupinová
práce a vedení žáků k sebehodnocení se do výuky promítá v menší míře).
Školní poradenské pracoviště gymnázia tvoří výchovná poradkyně, školní metodik prevence
a nově od února 2024 školní psycholožka. Jejich spolupráce je efektivní a poznatky jsou
sdíleny s dalšími pedagogy. Účinnost poskytované podpory je průběžně vyhodnocová na
v rámci pracoviště a na pedagogických radách. Promyšlený systém prevence vycházejíc í
ze školního preventivního programu, s tématy zaměřenými podle věku žáků, se jeví jako
účinný. Jednorázové i dlouhodobé aktivity směřují k minimalizaci rizikového chování žáků,
ke zvládání nebezpečí šikany i závislostního chování. Nedostatkem školního poradenského
pracoviště je absence informační tabule s kontakty na pracoviště a na další přidružené
instituce a neúplná prezentace pracoviště na webu školy, kde nejsou poskytovány ucelené
informace. Chybí schránka důvěry nebo on-line vzkazy škole, pracoviště nemá zpracovaný
program proti šikaně a strategii pro přecházení školní neúspěšnosti žáků.
Materiální podmínky poskytují vyhovující zázemí pro naplňování realizova nýc h
vzdělávacích programů. Všechny učebny disponují prezentační technikou, k výuce
přírodovědných předmětů a informatiky slouží dobře vybavené odborné učebny.
Pro samostatnou přípravu na vyučování je hojně využívána studovna a místnost
pro regeneraci žáků.
Vícezdrojové financování umožňuje škole větší inovace a možnost realizace
nadstandardních aktivit, pro zajištění sportovní přípravy pořídila devítimístné auto. Provozní


                                             2/8
náklady snižuje efektivní regulace topného systému a vlastní fotovoltaická elektrárna. Nové
úsporné osvětlení s vyšší svítivostí zlepšuje podmínky pro učení a práci ve škole.
Velmi dobré a promyšleně doplňované je materiální zabezpečení pro sportovní přípravu
a pro výuku tělesné výchovy. Využívány jsou dvě tělocvičny a dvě posilovny v budově
gymnázia a školní víceúčelové hřiště s umělým povrchem v těsné blízkosti této budovy.
Sportovní příprava jednotlivých tréninkových skupin probíhá rovněž na městských
sportovištích a v areálech místních sportovních klubů. Část tréninkových bloků
je realizována rovněž na veřejných komunikacích (cyklistika, lyžování) a v přírodníc h
terénech v okolí města.
Pozitivní vliv na vzdělávání má i četná spolupráce se sociálními partnery. Kooperace
se širokou škálou sportovních klubů a svazů usnadňuje zapojování žáků do sportovních
aktivit. Tradičními partnery gymnázia jsou vysoké školy a místní i regionální firmy
a instituce. Aktivní rozvoj jazykových dovedností žáků i učitelů podporuje dlouholetá
reciproční spolupráce s Jacob-Brucker-Gymnasiem v partnerském městě Kaufbeuren.
Výměnné pobyty a společná účast v různých projektech efektivně napomáhají naplňová ní
profilu absolventa. Zákonní zástupci žáků a žáci obohacují činnost školy svými podněty
v rámci rady rodičů a studentské rady.
Škola přijímá opatření pro zajištění bezpečnosti žáků ve škole i při akcích konaných mimo
školní budovu. Klíčové jsou propracovaná bezpečnostní dokumentace a poučování žáků
i zaměstnanců o preventivních opatřeních. Školní budova je dostatečně zabezpečena proti
nežádoucímu vstupu cizí osoby.
Stravování žáků je zajištěno prostřednictvím soukromé firmy. Strava je přizpůsobena
potřebám žáků se sportovním zaměřením zvýšením obsahu výživových látek. Aktuálně
je přihlášeno ke stravování téměř 100 % žáků.


                          Hodnocení průběhu vzdělávání
Převážná část hospitovaných hodin probíhala v přátelské pracovní atmosféře založené
na partnerském a empatickém přístupu učitelů k žákům. Příznivé podmínky pro vzdělává ní
podporovala vysoká míra motivace žáků k dosahování dobrých studijních výsledků.
Ve výuce nebyly zaznamenány kázeňské problémy, nastavená pravidla komunikace mezi
jednotlivými aktéry vzdělávání byla respektována. Nebyly zaznamenány výraznější rozdíly
v metodickém a didaktickém vedení výuky osmiletého a čtyřletých oborů vzdělání. V menší
míře byla zohledňována věková specifika žáků a úroveň jejich dosaženého pokroku
(nepřiměřená náročnost, opomíjení motivace a malé střídání činností). Převládala frontální
výuka (strukturovaný výklad, prezentace) v kombinaci s metodicky dobře zvládnutým
řízeným rozhovorem a samostatnou prací žáků. Nebyla zaznamenána individuální podpora
žáků, všichni žáci plnili stejné typy úloh. Na obou stupních gymnázia prokazovali žáci
odpovídající úroveň vědomostí a dovedností, což koresponduje s jejich dosahovanými
výsledky vzdělávání. V průběhu hodin učitelé seznamovali žáky spíše s probíranými tématy,
zřídka s konkrétními vzdělávacími cíli. Malá část učitelů vedla žáky ke vzájemné kooperaci,
výjimečně bylo zaznamenáno zařazování párové nebo skupinové práce. Žáci nebyli vedeni
k práci s více informačními zdroji, která by podporovala rozvíjení kritického myšle ní.
Nebyla zaznamenána podpora samostatného rozhodování žáků umožněním volby úloh různé
kognitivní náročnosti. Závěrečné zhodnocení hodiny učitelem probíhalo v mnoha případech
formálně, neposkytovalo žákům potřebnou zpětnou vazbu o míře zvládnutého učiva
a o naplnění stanovených cílů. Výuka často končila po zvonění připomenutím domácí



                                            3/8
přípravy nebo úkolu. V minimální míře měli žáci možnost vzájemného hodnocení
či sebehodnocení.
Ve sledovaných hodinách českého jazyka a literatury se výuka zaměřovala na procvičení
a upevnění znalostí a jazykových a literárních dovedností potřebných k vykonání maturitní
zkoušky. Při plnění zadaných úkolů bylo patrné, že se žáci dobře orientují a dokážou
spojovat dříve získané znalosti s novými fakty. Učivo bylo vhodně aktualizováno, vyučujíc í
žáky aktivizovali otázkami, odkazy na jejich vědomosti a zkušenosti s přesahy do dalších
disciplín (historie).
Vedení hodin cizích jazyků probíhalo převážně v cílovém jazyce a kvalitní mluvený projev
pedagogů podporoval rozvoj receptivních a řečových dovedností žáků, hospitované hodiny
se vyznačovaly pestrým a dynamickým střídáním činností. Žáci pracovali svědomitě
a prokazovali požadované vědomosti odpovídající délce jejich studia.
Hospitované hodiny matematiky byly vedeny obsahově správně a srozumitelně. Látka byla
žákům předkládána systematicky a v logické návaznosti, byla dodržována metodicky
správná posloupnost zadávaných úloh od jednodušších ke složitějším. Vyučujíc í
podporovali samostatnost žáků při řešení úloh a ověřovali porozumění. Systematicky je vedli
k logickému uvažování a k rozvoji kompetence k řešení problémů s vazbou na praktické
využití.
Ve výuce přírodovědných předmětů byly žákům předávány odborné informace v návaznosti
na jejich zkušenosti z reálného života. Výuka informatiky účelně navazovala na poznatky
z předchozího vzdělávání, učitel specificky pracoval s jednotlivými žáky podle jejich
aktuálních vzdělávacích potřeb.
Vzdělávání ve společenských vědách účelně vedlo k utváření komplexního pohledu žáků
na realitu světa. Učitelé kladli důraz na mezipředmětové vztahy, historické souvislos ti,
tradice a kulturní dědictví. Při práci s obsahově náročnými texty, ověřování jejich pochopení
a formulování hlavní myšlenky byla cíleně rozvíjená čtenářská gramotnost. Efektivně byly
využity příležitosti pro diskusi a formování postojů žáků. Nejzdařilejší využití
kooperativních forem práce, které podporovalo aktivní zapojení a přirozené zaujetí žáků,
bylo zaznamenáno ve výuce předmětu estetická výchova – výtvarná, kde bylo využito
činnostního učení s formativním vyhodnocením v závěru hospitovaného bloku.
Sledované tréninkové bloky měly vhodnou organizaci činností, respektující fyzické
předpoklady žáků, úroveň jejich dovedností a sportovní výkonnosti. Jednotlivé tréninkové
procesy vycházely z promyšleného plánování, které kromě tréninkových postupů zahrnova ly
také potřebné regenerační procesy. Činnosti na sebe logicky navazovaly. Dovednosti žáků
byly utvářeny příhodnými zpětnovazebními mechanismy s náležitou motivační podporou.
Převažující metoda frontální práce v teorii sportovní přípravy využívala specifika předmětu
k získávání vědomostí využitelných ve sportovní praxi. Dobře volená motivace zefektivnila
proces učení využitím praktických příkladů a přirovnání.


                          Hodnocení výsledků vzdělávání
Žáci jsou ke vzdělávání přijímáni na základě transparentních a nediskriminačních kritérií.
Pro přijetí do primy osmiletého gymnázia jsou rozhodující výsledky jednotné přijímac í
zkoušky, do prvního ročníku čtyřletého gymnázia výsledky jednotné přijímací zkoušky
(minimálně 76,9 %) a umístění v celostátních vědomostních soutěžích (nejvýše 23,1 %),
pro první ročník gymnázia se sportovní přípravou talentová zkouška (60 %) a výsledky
jednotné přijímací zkoušky (40 %). Škola dlouhodobě vykazuje významný převis zájemců


                                            4/8
o studium, v posledních třech letech byly všechny poskytované obory vzdělání naplněny
v prvním kole přijímacího řízení.
Škola průběžně sleduje vzdělávací výsledky žáků a seznamuje s nimi zákonné zástupce
nezletilých i rodiče zletilých žáků prostřednictvím školního informačního systému
a na pravidelně organizovaných třídních schůzkách. Příležitostí ke zlepšení je častější
nabídka doučování napříč vyučovanými předměty ze strany vyučujících.
Žáci školy dosahují dlouhodobě velmi dobrých studijních výsledků. Za poslední tři školní
roky jich na konci školního roku prospělo s vyznamenáním v průměru 53 %, neprospělo
necelé 1 %. Studijní výsledky žáků korespondují s nízkou mírou jejich absence. Ve školním
roce 2023/2024 připadlo na jednoho žáka víceletého gymnázia v průměru 125 zameškanýc h
vyučovacích hodin, na žáka čtyřletého gymnázia 143 hodin a na žáka gymnázia se sportovní
přípravou 123 hodin výuky a 203 hodin sportovní přípravy. Neomluvená absence byla
zaznamenána výjimečně, činila v průměru 0,025 hodiny na jednoho žáka školy.
Případy absencí či rizikového chování řeší škola bezodkladně a efektivně. Osvědčeným
prostředkem pro vytvoření pozitivního klimatu a dobrých vztahů v třídních kolektivech jsou
dobře nastavené adaptační kurzy pro žáky nových tříd. Pravidelné dotazníkové šetření
vhodně mapuje klima školy.
Dlouhodobě vysoká je úspěšnost žáků školy u maturitní zkoušky. V posledních třech
školních letech neuspělo ve společné části v průměru 1 % žáků, v profilové části necelá 3 %.
Žáci neúspěšní v jarním termínu vesměs uspěli v prvním opravném termínu v podzimním
zkušebním období. Většina absolventů pokračuje ve studiu na vysokých školách různého
zaměření.
Rozvoj nadání a specifických zájmů žáků je podporován prostřednictvím volitelnýc h
předmětů a projektů. Žáci se aktivně zapojují do předmětových soutěží a olympiád napříč
všemi vzdělávacími oblastmi. Umísťují se pravidelně na předních místech v okresních
a krajských kolech, významné úspěchy zaznamenávají i na republikové či mezinárod ní
úrovni (např. druhé místo v Přírodovědném klokanovi, druhé místo v hudební olympiádě).
V rámci sportovní přípravy se žáci gymnázia tradičně účastní širokého spektra sportovních
soutěží, turnajů, mistrovství, pohárů a utkání v celostátním, evropském i světovém měřítku.


                                         Závěry
Vývoj školy
– Zlepšení materiálních podmínek školy (výtah a sociálního zařízení pro bezbariérovost,
  šatny pro sportovce, vozidlo pro zajištění sportovní přípravy, venkovní učebna, úsporné
  zářivky, regulace topného systému, fotovoltaická elektrárna)
– Zřízena funkce metodika prevence
Silné stránky
– Komplexní elektronický informační systém školy zahrnující bezpečnost a školení žáků
  a efektivní vedení administrativy a pravidel fungování organizace zrychluje komunikac i
  mezi pedagogy, žáky a jejich zákonnými zástupci. (1.3)
– Aktivní spolupráce se sportovními kluby, školami, městem i se zahraničními partnery je
  základem pro rozvoj občanských kompetencí žáků. (1.5)




                                            5/8
– Vedení školy získává informace o práci pedagogů mj. prostřednictvím dotazníkovýc h
  šetření mezi žáky i zaměstnanci školy, přijímá účinná opatření k eliminaci zjištěnýc h
  nedostatků. (2.1)
– Plná kvalifikovanost pedagogických pracovníků a potřebná míra odborné způsobilos ti
  trenérů pokytuje vysokou míru odbornosti výuky. (3.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Příležitostí ke zlepšení činnosti školního poradenského pracoviště je lepší informo vá ní
  o jeho činnosti, poskytování kontaktů na jeho pracovníky a vytvoření schránky důvěry.
  (2.2)
– Užší spektrum vzdělávacích metod neposkytuje žákům dostatečný prostor pro využívá ní
  informačních zdrojů a rozvoj kritického myšlení. (4.2)
– V hospitovaných hodinách nebyla téměř zaznamenána individuální podpora žáků, všichni
  žáci plnili stejné typy úloh bez možnosti volby různé kognitivní náročnosti. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Elektronický systém řízení školy zrychluje a zefektivňuje komunikaci mezi vedením,
  pedagogy, žáky i jejich zákonnými zástupci. Škola má vypracovaný vlastní systém
  vnitřního hodnocení zaměstnanců a procesů.
Doporučení pro zlepšení činnosti školy
– Podporovat kooperativní výuku vrstevnické učení.
– Zařazovat různé metody a formy práce.
– Nabízet žákům aktivity zaměřené na práci s různými zdroji informací pro rozvoj
  kritického myšlení.
– Poskytovat žákům možnost samostatně se rozhodovat při volbě úloh s různou kognitivní
  náročností.
– Zlepšit informování o činnosti školního poradenského pracoviště, poskytovat kontakty na
  jeho pracovníky a vytvořit schránku důvěry.
– Zpracovat písemně program proti šikaně a strategii pro přecházení školní neúspěšnosti
  žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



                                            6/8
           Seznam dokladů, o které se inspekční zjištění opírají
 1.   Zřizovací listina čj. ZL-12/23-Š s účinností od 1. 12. 2023 vč. Přílohy č. 1
 2.   Výpis z rejstříku škol a školských zařízení https://rejstriky.msmt.cz, ke dni kontroly
 3.   Jmenování na vedoucí pracovní místo ředitele Gymnázia Dr. Antona Randy, Jablonec
      nad Nisou, příspěvková organizace, s účinností od 1. 3. 2024, ze dne 13. 2. 2024
 4.   Školní vzdělávací programy realizované ve školním roce 2024/2025
 5.   Rozvrhy vyučovacích hodin, ve školním roce 2024/2025, platné k datu inspekce
 6.   Školní řád včetně pravidel pro hodnocení výsledků vzdělávání žáků vydaný 1. 9. 2019
 7.   Třídní knihy vedené v elektronické podobě k datu inspekce, vzorek
 8.   Třídní knihy sportovní přípravy vedené trenéry kmenových sportů k datu inspekce
 9.   Školní matrika vedená v elektronické podobě k datu inspekce
10.   Souhrnná dokumentace školního poradenského pracoviště
11.   Výroční zprávy o činnosti školy za školní roky 2021/2022 a 2022/2023
12.   Zápisy z jednání pedagogické rady za školní roky 2023/2024 a 2024/2025, ke dni
      inspekce
13.   Kritéria přijímacího řízení v roce 2024
14.   Souhrnná dokumentace k ukončování vzdělávání, vedená k datu inspekční činnosti
15.   Souhrnná dokumentace k přijímacímu řízení na školní rok 2024/2025
16.   Plán dalšího vzdělávání pedagogických pracovníků školy, školní rok 2024/2025
17.   Personální dokumentace pedagogických pracovníků, vzorek
18.   Dokumentace vztahující se k hodnocení bezpečnosti a ochraně zdraví žáků
19.   Dokumentace vztahující se k hodnocení finančních podmínek školy
20.   Smlouva o zajištění školního stravování ze dne 31. 7. 2017
21.   Smlouvy se sportovními svazy a dohody o spolupráci se sportovními kluby platné ve
      školním roce 2024/2025
22.   Rámcové roční plány sportovní činnosti pro jednotlivé sporty (volejbal, košíková,
      běžecké lyžování, skicross, biatlon, tenis, atletika, cyklistika), ve školním roce
      2024/2025
23.   Inspekční zpráva čj. ČŠIL-3/19-L ze dne 11. 2. 2019
24.   Webové stránky školy na adrese www.randovka.cz




                                           7/8
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Romana Jůnová, školní inspektorka,                  Romana Jůnová, v. r.
 vedoucí inspekčního týmu
 Mgr. Jitka Šafaříková, školní inspektorka                Jitka Šafaříková, v. r.

 PhDr. Tomáš Beneš, školní inspektor                     Tomáš Beneš, v. r.

 Bc. Jana Čermáková, kontrolní pracovnice                 Jana Čermáková, v. r.

 PaedDr. Ondřej Kožíšek,                                  Ondřej Kožíšek, v. r.
 odborník na sportovní přípravu
7. 11. 2024




                                             8/8
