                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3328/24-A
                                      Sp. zn. ČŠIA-S-546/24-A


Název                               Gymnázium Karla Sladkovského, Praha 3,
                                    Sladkovského náměstí 8
Sídlo                               Sladkovského náměstí 900/8, Žižkov, 130 00 Praha 3
E-mail                              husek.tomas@gykas.cz
IČO                                 61 385 131
Identifikátor                       600 004 911
Právní forma                        příspěvková organizace
Zastupující                         Mgr. Tomáš Hušek
Zřizovatel                          Hlavní město Praha
Místo inspekční činnosti            Sladkovského náměstí 900/8, Žižkov, 130 00 Praha 3
Inspekční činnost na místě          16. 10. 2024 − 17. 10. 2024 a 21. 10. 2024 − 22. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium Karla Sladkovského (dále „škola“ nebo „gymnázium“)
vykonává činnost střední školy a školní jídelny. Poskytuje všeobecné gymnaziá lní
vzdělávání v osmileté a čtyřleté denní formě studia. Filozofie školy je založena na
všestranném rozvoji osobnosti žáků a jejich profilaci ve vyšších ročnících gymná zia
prostřednictvím pestré nabídky volitelných předmětů, specializovaných seminářů i zájmové
činnosti nebo rozšiřujících vzdělávacích aktivit.
Ve sledovaném období posledních tří školních let došlo k nárůstu počtu žáků, tříd
i pedagogů. Od školního roku 2023/2024 byly na základě společenské poptávky posíleny
třídy prvního ročníku oboru čtyřletého gymnázia. V roce 2023 byl navýšen nejvyšší
povolený počet žáků ve škole (600), který byl k termínu inspekční činnosti využit z 86 %.
K 30. 9. 2024 se zde vzdělávalo v 19 třídách celkem 515 žáků (342 v osmiletém a 173 ve
čtyřletém gymnáziu), z toho 174 žáků plnilo povinnou školní docházku. Gymnázium sídlí
v historické budově v širším centru Prahy. Charakteristické školní prostředí instituce
s dlouholetou vzdělávací tradicí podporuje provázanost dobového vybavení s moderním
zařízením. Gymnázium má status fakultní školy Pedagogické fakulty Univerzity Karlovy.


                         Hodnocení podmínek vzdělávání
Ředitel školy (dále „ředitel“) zastává svoji funkci od 6. 6. 2018. Všechny zazname na né
změny ve vývoji školy od posledního inspekčního hodnocení v roce 2017 dokládají
naplňování jeho stanovených koncepčních záměrů. Podařilo se zefektivnit pravidla a vnitř ní
předpisy k organizaci vlastní činnosti školy, revidovat školní vzdělávací programy (dále
„ŠVP“), utvářet inkluzivní vzdělávací prostředí s odpovídající podporou žáků v rámci
rozšířeného školního poradenského pracoviště. Ředitel vytvořil optimální finanč ní,
materiální a personální podmínky pro uskutečňování konceptu vyvážené složky
humanitního a přírodovědného vzdělávání propojeného s osobnostním růstem žáků, mj.
formou projektové, zájmové činnosti nebo rozšiřujících vzdělávacích aktivit. Zlepšení
materiálně technického zázemí i vybavení školy informačními a komunikač ními
technologiemi se příznivě promítlo v modernizaci výuky přírodovědných předmětů, rozvoji
digitálních kompetencí, ve funkčním přenosu informací aktérům vzdělávání i v podpoře
žáků při výuce.
K širší profilaci žáků a rozvíjení jejich individuálního potenciálu přispívají rovněž navázané
partnerské vztahy s vysokými školami, jazykovými instituty a kulturně vzdělávac ími
institucemi. Od posledního inspekčního hodnocení se zvýšila participace žáků a rodičů na
chodu gymnázia, např. obnovený studentský parlament, fungující rodičovské sdružení,
spoluúčast na organizaci školních akcí. Vedení školy podle svých možností reflektuje také
jejich požadavky a podněty k utváření školního prostředí. Ze závěrů evaluace ředitele
a z inspekčních zjištění je ale zřejmé, že v oblasti řízení pedagogických procesů a vzájemné
spolupráce učitelů se deklarované strategie daří naplňovat pouze částečně. Míra přijímá ní
provedených změn a požadavků některými učiteli je různá, což se z části promítá v rozdílné
kvalitě poskytované výuky i udržování kolegiálních vztahů. Ředitel vnímá potřebu rozvoje
intersociálních vazeb a klimatu školy jako jednu z priorit. Kontinuálně uplatňuje nástroje
k postupnému zlepšování, mj. program práce se sborovnou, teambuildingy pedagogů
i studentského parlamentu, Mapa školy.
Ve funkčním způsobu řízení se odrážejí provedené organizační, kompetenční úpravy na
úrovni školy a personální obměna na pozici obou zástupců ředitele. Principy řízení vycházejí
z jasně stanovených pravidel, delegovaných pravomocí v rámci užšího vedení i dalších
pracovníků s vymezením odpovědnosti za svěřenou oblast. Nastavené řídicí mechanis my
umožňují plynulý chod školy, operativní řešení problémů i reakci na vnější okolnosti, např.
období distančního vzdělávání, otevření nultého ročníku pro ukrajinské žáky. Na základě
vlastního hodnocení, analýzy výsledků nebo návrhu učitelů ředitel přijímá systémová
opatření pro zlepšení kvality vzdělávání žáků, např. cvičení z českého jazyka a matematik y


                                             2/9
v maturitních ročnících, doučování, semináře k přípravě na certifikované jazykové zkoušky,
systémová diferenciace skupin v některých předmětech.
V oblasti pedagogického vedení ředitel vhodně uplatňuje své zkušenosti, získané dovednosti
v oblasti leadershipu a využívá kontrolních i hodnoticích závěrů svých zástupců i předsedů
předmětových komisí. Plánovaná a systematická hospitační činnost zohledňuje stanovené
priority, zaměřuje se na komplexní hodnocení vymezených oblastí a obvykle vyúsťuje
v doporučení ke zlepšení pedagogické práce. Četná zjištění jsou ale projednávána spíše
formou individuální zpětné vazby učiteli a zobecňující závěry k zefektivnění některých
výukových postupů nejsou na úrovni školy sdíleny, např. zacílení na respektování věkových
a individuálních specifik nebo uplatňování formativního hodnocení žáků. Další nastavené
kontrolní mechanismy jsou převážně účinné. K zjištěným nedostatkům jsou vedením školy
zpravidla přijímána opatření, např. stanovení ročníkových aktivit pro lepší koordinaci
vzdělávání. Z kontrolních zjištění inspekčního týmu ale rovněž vyplynulo, že v některých
případech nebyla preventivní opatření přijata včas, nebo neměla potřebnou účinnost, např.
nedodržování časového rozvržení učiva v ročníku podle ŠVP v předmětu český jazyk
a literatura, snížení počtu vzdělávacích akcí pro omezení odpadlých hodin v dané třídě,
pravidelný rozbor příčin úrazovosti žáků.
Koncepční personální práce vedení gymnázia se promítá v odpovídajících podmínkách pro
zajištění výuky i odborně podpůrné péče. Ve sledovaném období se zvýšil počet pedagogů
a došlo k přirozené obměně čtvrtiny vyučujících. Pedagogický sbor s rovnoměrně
rozloženou věkovou strukturou tvoří 56 pracovníků, včetně školního psychologa a asistentky
pedagoga. Personální zabezpečení výuky s využitím odborníků z praxe nebo učitelů
souběžně působících na vysokých školách umožňuje kvalitní realizaci volitelných předmětů
a specializovaných seminářů. Předpoklady odborné způsobilosti splňuje 88 % učitelů, z toho
čtyři nekvalifikovaní si doplňují vzdělání studiem, další jsou zaměstnáni převážně na dobu
nezbytně nutnou. Ředitel doložil, že vzdělávání nemohl zajistit kvalifikovanými pracovníky.
Adaptační proces nově nastupujících učitelů většinou již s pedagogickou praxí zahrnuje
organizační a metodickou podporu vedení školy i uvádějícího učitele s odpovídajíc í
aprobací. Ředitel vhodně využívá potenciál těchto pedagogů k modernizaci výukovýc h
postupů a vytváří podmínky pro vzájemné předávání zkušeností. Z inspekčních zjištění je
ale zřejmé, že míra předmětové a oborové spolupráce učitelů v metodických orgánech je
rozdílná. Vyučující častěji kooperují v oblasti organizačního, materiálního zabezpečení
výchovně vzdělávacího procesu nebo přípravě interních a externích zkoušek. V menší míře
se daří sladit profesní autonomii některých jednotlivců s definovanými záměry školy, např.
pojetí výuky předmětu, sjednocování hodnocení, vzájemné hospitace.
Další vzdělávání pedagogických pracovníků přispívá k prohloubení oborových znalostí
jednotlivých učitelů a reaguje na aktuální potřeby školy, např. oblast bezpečnosti,
psychohygieny pedagogů, organizace přijímání a při ukončování studia. Širší spektrum
vzdělávacích seminářů a webinářů zahrnuje rovnoměrně všechny vzdělávací oblasti, akcent
je kladen na moderní metody výuky, rozvoj digitálních kompetencí i zapojení do projektové
činnosti. Z hospitací inspekčního týmu je ale zřejmá potřeba lepšího uplatnění získanýc h
poznatků ve výuce některých pedagogů, popř. i zacílení dalšího vzdělávání na oblast
vývojové psychologie nebo prvků formativního hodnocení žáků.
Efektivní vícezdrojové financování a účelné nakládání s finančními prostředky umožnilo ve
funkčním období ředitele výraznější materiální obnovu, modernizaci výukových prostor
i zabezpečení školy, např. instalace bezpečnostních systémů a turniketů. Využité finanč ní
zdroje z projektů a fondů zlepšily materiálně technické podmínky pro výuku přírodovědnýc h
předmětů (rekonstrukce laboratoří), vybavení informačními a digitálními technologie mi


                                           3/9
i podporu žáků při vzdělávání. Všechny kmenové třídy i odborné učebny jsou vybaveny
multimediálními zařízeními, ráz školního prostředí citlivě zachovává i dobové vybavení
(historická třída) nebo reprezentativní aulu pro školní akce. Z podnětu studentského
parlamentu byla vybudována relaxační učebna, žáci mají k dispozici knihovnu, WiFi síť,
odpočinkové zázemí ve vnitrobloku a místnost pro stolní tenis. K tělovýcho vným
a volnočasovým aktivitám slouží tělocvična, nově zrekonstruované venkovní sportoviště
s hřištěm nebo další pronajaté prostory Vlastní školní jídelna zajišťuje stravování s pestrou
nabídkou jídel. Ke zvýšení bezpečnosti žáků přispívá elektronický vstupní systém i vrátnice
s celodenním personálním obsazením.


                          Hodnocení průběhu vzdělávání
K naplňování konceptu vyváženého všeobecného vzdělávání, k přípravě žáků na
ukončování studia i k jejich dalšímu profesnímu směřování napomáhá promyšle ná
organizace výuky v celém cyklu gymnázia, např. dělené hodiny, spektrum jednoletýc h
a dvouletých volitelných předmětů. Důraz je kladen na provázanost teoretické výuky
s praktickým využitím poznatků formou seminářů, exkurzí, soustředění a laboratorníc h
praktik. Nedílnou součástí rozvoje individuálního potenciálu a kompetencí žáků je i jejich
systémové zapojení do celoškolních projektů, jazykových pobytů, zahraničních výjezdů
a pestré mimoškolní činnosti, mj. filmový, divadelní, herní a turistický klub, badatelsk y
orientovaný přírodovědný kroužek.
Charakteristickým rysem sledovaných hodin byla vesměs pracovní atmosféra, dodržování
pravidel spolupráce a komunikace mezi žáky i učiteli. V rámci nastavené domácí přípravy
a pro zpřístupnění elektronických materiálů byly cíleně používány výukové platformy.
Osobnostní a odborné předpoklady pedagogů se částečně promítaly do způsobu výuky, např.
efektivní uplatňování aprobace, účinné využití menších skupin, podpora motivace žáků,
nebo naopak spíše tradicionalistické předávání teoretických poznatků. Tato skutečnost se
odrážela v různé míře účinnosti uplatňovaných vzdělávacích postupů vzhledem k aktivizac i
žáků, zohlednění jejich vzdělávacích potřeb nebo věkových specifik žáků nižšího i vyššího
gymnázia a tomu odpovídající náročnosti.
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl i téma, promyšlenou strukturu s obvykle efektivně využitým
časovým prostorem. Učitelé důsledně prezentovali učivo v širších souvislostech, propojovali
mezipředmětové vztahy a probíranou látku s příklady běžné praxe. Nedílnou součást výuky
představovala aktualizace obsahu, v humanitních předmětech také cílené formování postojů
i hodnotového rámce žáků s využitím jejich čtenářské nebo vlastní zkušenosti. K aktivnímu
zapojení žáků do procesu učení přispívalo častější používání kooperativních forem práce,
didaktických her nebo metod kritického myšlení. Učitelé v těchto hodinách svým přístupem
podporovali osobnostně sociální rozvoj žáků, mj. prezentací tvořivých úkolů, výstupů
vrstevnického učení nebo rétorickým cvičením na zvolené téma. V menší míře ale vytváře li
prostor pro souvislejší ústní vyjádření ostatních žáků třídy nebo pro diskuzi. Pouze ojediněle
využili také příležitost pro vzájemné hodnocení žáků podle předem známých kritérií.
Systémové zajištění laboratorních cvičení v přírodovědných předmětech přispívalo napříč
ročníky k rozvoji praktických dovedností žáků, aplikaci teoretických poznatků při
praktických činnostech i při analýze zjištěných výsledků. Nedílnou součástí byl rovněž důraz
na utváření správných pracovních návyků a dodržování zásad bezpečnosti. Vzdělávac í
strategie ve vyšším gymnáziu směřovaly zejména k přípravě žáků na maturitní nebo
certifikované zkoušky, vhodně byl rozvíjen i potenciál žáků s profilací prostřednictvím
rozšiřujícího učiva nebo modelových úloh. Častější uplatňování metody dialogu s dobře


                                             4/9
kladenými produktivními otázkami a problémovými úkoly napomáhalo k rozvoji
kompetence k učení, schopnosti logického uvažování a propojení se zkušenostmi žáků.
K podpoře žáků s rozdílnými studijními předpoklady sloužila systémová diferenc iace
některých skupin (cizí jazyk, matematika) nebo možnost volby kognitivně odlišného zadání.
Učitelé v matematice zpravidla uplatnili odpovídající metodické postupy od jednoduššího
učiva ke složitějšímu a vedli žáky k samostatnému uvažování i formulaci strategie řešení.
Didaktická technika, digitální technologie a názorné pomůcky byly využity v obou stupních
gymnázia s ohledem na stanovený vzdělávací cíl, zpravidla v dostatečné míře, např. výukové
prezentace, notebooky s výukovým programem, demonstrační pokusy. Pouze v malé části
sledovaných hodin bylo také zaznamenáno samostatné vyhledávání a kritické zpracování
různých informačních zdrojů žáky. Při soustavnější práci s textem žáci obvykle aplikova li
osvojené vědomosti, interpretovali získané poznatky a prokazovali přiměřenou znalost
terminologie nebo slovní zásoby. Metodická propracovanost většiny sledovaných hodin
cizích jazyků se vyznačovala promyšlenou aktivizací žáků, rovnoměrným rozvojem jejich
jazykových znalostí a řečových dovedností prostřednictvím poslechu a procvičování
písemného i mluveného projevu. Všechny hospitované hodiny vedli učitelé v cílovém
jazyce, účelně byla také využita práce s chybou pro pochopení a aplikaci správného postupu.
V převážné části sledovaných hodin učitelé poskytovali žákům dostatečný časový prostor
pro řešení úloh a dotazy, častěji uplatnili obsahově méně náročný způsob komunikace.
Specifická podpora některých žáků se odvíjela od charakteru činností a zahrnovala zejména
úpravu časové organizace nebo materiální či personální pomoc, např. při sebeorganizac i
žáka. Učitelé v převážné části hodin poskytovali žákům průběžnou zpětnou vazbu, částečně
doplněnou i motivačním hodnocením. Jen v některých případech pak byla zařazena forma
sebereflexe nebo vyhodnocení přínosu učení ve spolupráci se žáky.
Účinnost vzdělávacího procesu přibližně ve třetině hospitovaných hodin snižovaly dílčí
metodické nedostatky nebo málo efektivní didaktické postupy, např. menší zohledňo vá ní
individuálních potřeb, věkových specifik žáků a zásad psychohygieny při přípravě i realizac i
výuky, stereotypnost vyučování s minimálním uplatněním dovednostně praktických metod,
předimenzovanost aktivit bez smysluplného využití, opomíjení vizualizace problémovýc h
zadání na tabuli. Převaha frontální formy výuky s převládajícími činnostmi na straně
pedagoga nebo zařazování málo účelných výukových postupů, např. rozbor rozsáhlýc h
textů, faktografický výklad s diktovaným zápisem, se projevovaly nerovnomě r ným
zapojením žáků do vyučování, jejich pasivitou a ojediněle i nekázní. Důraz na odbornost
a zvýšená náročnost v některých případech jen v malé míře reflektovaly potřeby žáků
s nižšími studijními předpoklady nebo motivací pro vyučovaný předmět. Část učitelů rovněž
méně často uplatnila prvky formativního hodnocení. Přibližně v polovině sledovaného
vyučování nebyla poskytovaná zpětná vazba k práci žáků dostatečně účinná, jejich hodnoticí
dovednosti v průběhu i závěru vyučovací hodiny byly podpořeny jen v omezené míře.


                          Hodnocení výsledků vzdělávání
Aktivnější zapojení do regionální spolupráce a propagace vzdělávací nabídky ve funkčním
období ředitele se příznivě promítly ve výraznějším nárůstu uchazečů o studium
i v dosahovaných výsledcích vzdělávání přijatých žáků s odpovídajícími studijními
předpoklady.
Odborné a personální zabezpečení poradenského pracoviště (dva výchovní poradci,
metodička prevence, školní psycholog a asistentka pedagoga) umožňuje komplexní zajištění
preventivní, podpůrné a psychologické péče i karierního poradenství. Inkluzivní vzdělávac í
prostředí dokládá od posledního inspekčního hodnocení i zvýšený podíl žáků s potřebou


                                            5/9
podpůrných opatření nebo žáků nadaných. Škola těmto žákům poskytuje organizač ní,
materiální i personální podporu v souladu s doporučením školského poradenského zaříze ní,
mj. individuální vzdělávací plány, pomoc asistenta pedagoga. Nadaným a mimořád ně
nadaným žákům jsou ve vzdělávání povoleny individuální strategie, možnost úpravy
docházky i akcelerace výuky předmětu, popř. zahraniční studium. Z inspekčních zjištění
vyplynulo, že poskytovaná opatření jsou převážně účinná, ve druhém pololetí školního roku
2023/2024 všichni tito žáci prospěli, polovina z nich měla lepší nebo srovnatelný studijní
průměr se žáky dané třídy.
Systémově nastavené adaptačně preventivní programy prolínají celým vzdělávacím cyklem,
napomáhají ke zvládnutí nároků gymnaziálního studia, např. adaptační pobyty, sportovní
kurzy, styly učení, a jsou vhodně kombinovány s individuálními podpůrnými postupy
a identifikovanými potřebami žáků nebo třídních kolektivů, např. šetření klimatu, interve nce
školního psychologa. Účinný nástroj představují třídnické hodiny s odbornou podporou,
pozorování poradenských pracovníků ve výuce nebo součinnost s externími organizace mi.
Spolupráce poradenských pracovníků s vedením školy, třídními učiteli a ostatními pedagogy
obvykle přispívá k včasnému rozpoznání vzdělávacích problémů jednotlivců, předcházení
rizikovým projevům chování nebo prevenci studijní neúspěšnosti. Identifikované jevy jsou
řešeny opatřeními na úrovni školy, např. individuální konzultace, doučování, maturitní
trénink. Škola se zabývá také důvody předčasného ukončení vzdělávání (v průměru okolo
10 žáků za školní rok). Nejčastěji jsou spojeny s přestupy žáků po kvartě gymnázia na
profilově zaměřené školy, zahraničním studiem, popř. s odchody ukrajinských žáků.
V případě zjištěného rizikového chování žáků, např. vandalismus, jsou důsledně využívá ny
preventivní strategie i stanovená pravidla, mj. jednání s rodiči, výchovné komise, výchovná
opatření nebo snížený stupeň z chování. Nastavené preventivně podpůrné mechanismy jsou
převážně funkční, o čemž ve sledovaném období posledních dvou školních let svědčí
přiměřený počet ukládaných kázeňských opatření a zanedbatelný výskyt neomluve né
absence. Sníženým stupněm z chování byli hodnoceni pouze jednotlivci. Počet zameškanýc h
hodin odpovídá druhu školy, zvýšenou absenci vykazují zejména žáci s dlouhodobým
zdravotním oslabením. Podíl žáků hodnocených v náhradním termínu je stabilně nízký. Žáci
jsou soustavně motivováni a oceňováni pochvalami za své studijní výsledky, úspěšnou
reprezentaci v regionálních a celostátních soutěžích nebo prospěšnou školní práci.
Ke zjišťování dosažené úrovně znalostí a dovedností žáků i k ověřování míry zvládnutí
výstupů v ŠVP používá škola různé nástroje interní a externí evaluace, mj. vstupní,
rozřazovací a srovnávací testy, žákovské projekty, pilotáž didaktických testů. Na základě
vlastních hodnoticích závěrů jsou na úrovni školy přijímána opatření ke zlepšení výsledků
žáků, nebo diskutovány úpravy ověřování výstupů v cyklu nižšího gymnázia, tzv. malá
maturita. Z výběrového zjišťování ČŠI ve sledovaném období je zřejmé, že žáci obou stupňů
gymnázia dosahují výborných a v cizích jazycích až nadprůměrných výsledků.
Individuální a celkové výsledky žáků jsou pravidelně vyhodnocovány. Ve sledovaném
období školních let 2022/2023 a 2023/2024 dosahovali žáci stabilně dobrých výsledků,
čtvrtina prospěla s vyznamenáním, neprospěli pouze jednotlivci. Z inspekčních zjištění je
zřejmé, že při přechodu z nižšího na vyšší gymnázium nedocházelo k výraznějš ím
prospěchovým výkyvům, mírně lepších výstupů pak dosahují žáci osmiletého gymná zia.
Z podrobnější analýzy výsledků jsou ale rovněž patrné přetrvávající rozdíly v hodnocení
žáků některými pedagogy ve srovnatelných skupinách nebo v rámci předmětu.
Úspěšnost žáků při ukončování studia obvykle koresponduje s jejich hodnocením v průběhu
vzdělávání. Čtvrtina žáků maturuje s vyznamenáním, neprospěli jednotlivci většinou
v profilové části zkoušky. Ve sledovaném období dosahovali žáci v předmětech společné



                                            6/9
části maturitní zkoušky v porovnání s celorepublikovým průměrem dané skupiny oborů
mírně horších nebo srovnatelných výsledků. Pozitivním zjištěním je skutečnost, že
v matematice došlo na úrovni školy k významnému zlepšení, přičemž až 14 % žáků úspěšně
složilo i rozšiřující zkoušku. Systémová podpora jazykových kompetencí žáků se promítá
ve výraznějším nárůstu podílu žáků nahrazujících profilovou část maturitní zkoušky
z anglického jazyka mezinárodním certifikátem, okolo 38 % žáků. Dokladem kvalitativního
rozvoje žáků je také úspěšnost absolventů v terciárním vzdělávání, přibližně 90 % pokračuje
ve vysokoškolském studiu, zejména v přírodovědných a ekonomických oborech.


                                         Závěry
Vývoj školy
– od posledního inspekčního hodnocení v roce 2017 se zvýšil počet žáků, tříd a pedagogů,
  zohlednění společenské poptávky se promítlo v posílení tříd čtyřletého gymnázia od
  školního roku 2023/2024
– došlo k personální změně ve funkci ředitele školy i na pozicích obou zástupců,
  zefektivnila se organizační struktura, částečně se obměnil pedagogický sbor
– odborně a personálně se rozšířilo školní poradenské pracoviště pro zajištění potřeb žáků
– byla nastavena vnitřní pravidla a mechanismy k funkčnímu chodu školy, proběhla revize
  školních vzdělávacích programů
– zkvalitnily se materiální podmínky pro výuku přírodovědných předmětů i vybavení
  gymnázia informační a digitální technikou
– zvýšilo se zapojení žáků (školní parlament) a rodičů do fungování školy
– i přes metodickou podporu částečně přetrvává profesní autonomie některých učitelů, což
  se projevuje v rozdílné úrovni poskytované výuky i míře vzájemné spolupráce
– aktivní propagace vzdělávací nabídky ve funkčním období ředitele se příznivě promítá ve
  výraznějším nárůstu počtu uchazečů a částečně ve výsledcích vzdělávání žáků
  s odpovídajícími studijními předpoklady
Silné stránky
– funkční řízení školy v oblasti zefektivnění vnitřních pravidel a mechanis mů
  k organizování vlastní činnosti i v koncepčním zajištění finančních, personálníc h
  a materiálních podmínek vzdělávání (1.3)
– cílené formování postojů a hodnotového rámce žáků v humanitních předmětech
  s využitím jejich vlastních nebo čtenářských zkušeností (4.1)
– účinný rozvoj praktických dovedností žáků v laboratorních cvičeních a účelné využívá ní
  materiálně technického vybavení pro naplnění cílů v přírodovědných předmětech
  a badatelsky orientované zájmové činnosti (4.2)
– systémová podpora všestranného osobnostního rozvoje žáků a jejich individuálního
  potenciálu prostřednictvím organizace vzdělávání i širšího zapojení do projektových,
  vzdělávacích a zájmových aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            7/9
Slabé stránky (oblasti ke zlepšení)
– méně účinné využívání závěrů z vlastní hospitační a kontrolní činnosti pro zefektivně ní
  některých vzdělávacích strategií (2.1)
– menší míra přijímání prováděných změn a vzájemné spolupráce části pedagogů za účelem
  modernizace vzdělávacích postupů a koncipování výuky (3.3)
– méně časté zohledňování věkových specifik, individuálních vzdělávacích potřeb a zájmu
  žáků při plánování i realizaci výuky v části vyučování (4.3)
– nižší míra zapojení žáků do evaluace vlastního učebního pokroku formou vzájemné ho
  kriteriálního hodnocení nebo sebereflexe, méně časté samostatné využívání a kritické
  posuzování různých informačních zdrojů žáky (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– lépe využívat a sdílet závěry z vlastní hospitační činnosti na úrovni školy a pro
  zefektivnění vzdělávacích strategií zaměřit hospitace na konkrétně definované cíle
  s vyhodnocením posunu kvality pedagogické práce, včas přijímat účinná opatření ke
  všem kontrolním zjištěním
– nadále metodicky podporovat některé pedagogy, posilovat vzájemnou mezipředměto vo u
  spolupráci pro sjednocení výukových a hodnoticích postupů, pokračovat v akcích
  k posílení intersociálních vztahů a konstruktivní komunikace
– implementovat poznatky z četných vzdělávacích seminářů a opětovně využívat potenciál
  učitelů ke sdílení metod k modernizaci části výuky, zaměřit další vzdělávání na oblast
  vývojové psychologie a poskytování formativní zpětné vazby žákům
– při koncipování a realizaci výuky lépe zohledňovat věková a individuální vzdělávac í
  specifika, více podporovat hodnoticí dovednosti žáků prostřednictvím vrstevnické ho
  hodnocení nebo reflexe vlastního vzdělávacího pokroku
– napříč předměty více zařazovat samostatnou práci žáků s různými informačními zdroji
  a soustavněji vytvářet prostor pro jejich souvislejší mluvený projev nebo diskuzi


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Rozhodnutí MŠMT ve věci zápisu změny v údajích ze dne 18. 8. 2018 (změna ve
      funkci ředitele školy) a ze dne 21. 8. 2023 (navýšení nejvyššího počtu žáků)
 2.   Jmenovací dekret do funkce ředitele školy ze dne 6. 6. 2018


                                            8/9
 3.   Školní vzdělávací programy Gymnázia Karla Sladkovského, pro osmileté a čtyřleté
      gymnázium, denní forma vzdělávání, s platností od 1. 9. 2024
 4.   Školní řád Gymnázia Karla Sladkovského včetně příloh, platný k termínu inspekce
 5.   Výroční zprávy o činnosti školy za školní roky 2022/2023 a 2023/2024
 6.   Výběr třídních knih ve školních letech 2023/2024 a 2024/2025 vedených k termínu
      inspekce
 7.   Rozvrh vyučovacích hodin ve školním roce 2024/2025
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
10.   Portfolio výchovného poradenství a primární prevence vedené k termínu inspekce
11.   Kniha úrazů vedená k termínu inspekce
12.   Podklady k finančním podmínkám školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Mgr. Hana Vejrážková, školní inspektorka
 MgA. Naděžda Ostřanská, školní inspektorka
 Ing. Ivana Černá, kontrolní pracovnice
V Praze 5. 11. 2024




                                          9/9
