                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-827/21-Z


Název                               Gymnázium Zlín - Lesní čtvrť
Sídlo                               Lesní čtvrť III 1364, 760 01 Zlín
E-mail                              gz@gymzl.cz
IČ                                  00559105
Identifikátor                       600014363
Právní forma                        Příspěvková organizace
Zastupující                         RNDr. Jan Chudárek
Zřizovatel                          Zlínský kraj
Místo inspekční činnosti            Lesní čtvrť III 1364, 760 01 Zlín
Termín inspekční činnosti           12. 10. 2021 − 15. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Právnická osoba Gymnázium Zlín – Lesní čtvrť zřízena Zlínským krajem, tř. T. Bati 21, 761
90 Zlín, vykonává činnost střední školy (dále „škola“) a školní jídelny. Poskytuje vzdělává ní
v oborech vzdělání 79-41-K/41 Gymnázium a 79-41-K/81 Gymnázium. Počet
vzdělávajících se žáků byl ve sledovaném období konstantní v obou oborech vzdělání.
Ve školním roce 2021/2022 se ve škole vzdělávalo v 16 třídách oboru vzdělání 79-41-K/41


2021/2022
Gymnázium 482 žáků a v 16 třídách oboru vzdělání 79-41-K/81 Gymnázium 440 žáků.
Škola identifikovala žáky se speciálními vzdělávacími potřebami (dále „SVP“), v době
inspekce vzdělávala 29 těchto žáků, kterým byla poskytována podpůrná opatření v rozsahu
1. – 4. stupně, z toho 3 žáci byli vzděláváni podle individuálního vzdělávacího plánu a
1 žákovi byla poskytována podpora na základě jeho mimořádného nadání. K zajištění
pedagogické asistence škola využívala jedné asistentky pedagoga. Součástí školy je školní
jídelna, která poskytuje žákům služby školního stravování.


                         Hodnocení podmínek vzdělávání
Škola má vypracovanou Dlouhodobou koncepci školy pro období 2018 - 2023 Gymná zia
Zlín – Lesní čtvrť, která v jednotlivých oblastech výchovně vzdělávacího procesu stanovuje
srozumitelné cíle, které jsou v souladu se zásadami vzdělávání a s přípravou žáků na jejich
uplatnění v dalším vzdělávání. Vize a cíle jsou formulovány s otevřeností k trendům
ve vzdělávání a jsou v souladu s rozvojovými dokumenty zřizovatele ve výchovně
vzdělávací oblasti. Na vypracovanou koncepci smysluplně navazují dílčí dokumenty na
daný školní rok, ve kterých jsou podrobně rozpracovány kroky vedoucí ke stanoveným
cílům. Vedení školy o vypracované strategii s pedagogy vhodnou formou komunikuje a
ti se s touto strategií identifikují. Škola rovněž o svých strategických záměrech aktivně
komunikuje s rodiči žáků při úvodních třídních setkáních a případné připomínky či podněty
účelně zapracovává do svých strategických dokumentů. Škole se dlouhodobě daří naplňovat
stanovené cíle především v oblasti vzdělávacích výsledků žáků při ukončování vzdělává ní.
Škola dokáže ve společných prostorách i v jednotlivých učebnách velmi zdařile prezentovat
své zaměření v oblasti vzdělávání i navazujících mimo výukových aktivit vycházejících ze
strategických dokumentů školy. Vzdělávání škola uskutečňuje podle Školních vzdělávac íc h
programů (dále „ŠVP“), kdy jejich aktualizace reagují na změny vycházející z potřeb školy
i z podnětů ze strany spolupracujících partnerů vedoucích k širšímu uplatnění absolventů
v dalším vzdělávání. Změny v ŠVP vycházejí převážně z reakce na vyhodnoco vá ní
vzdělávacích výsledků žáků v průběhu jejich vzdělávání i při jeho ukončování. Stanovená
pravidla a mechanismy k organizaci vlastní činnosti školy reflektují podněty pedagogů
i ostatních aktérů vzdělávání. Nastavený systém řízení se pozitivně odráží ve všech
výchovně vzdělávacích činnostech. Vedení školy kontroluje a vyhodnocuje stav
v důležitých oblastech vzdělávání, nastavuje vhodná opatření pro zkvalitnění vzdělává ní
žáků a tato opatření vyhodnocuje. Do systému řízení byly účelně zapojeny i všechny
předmětové komise. Ze strany vedení školy je jejich činnosti věnována cílená pozornost.
Předsedové jednotlivých předmětových komisí se pravidelně zúčastňují porad širšího vedení
a záměry vedení školy přenášejí do jednotlivých předmětových komisí i do výuky daných
předmětů. Do hodnocení výchovně vzdělávacího procesu jednotlivých učitelů jsou aktivně
zapojeni předsedové předmětových komisí, kteří sledují práci vyučujících v jednotlivýc h
oblastech a zjištěné informace předávají vedení školy. Smysluplně nastavený pravidelně po
3 letech opakující se systém hodnocení práce pedagogů s poskytnutím zpětné vazby k jejich
práci, přispívá ke kvalitě poskytovaného vzdělávání i dosahování výborných výsledků žáků
při ukončování vzdělávání. Hodnocení vychází z hospitační činnosti vedení školy, předsedů
předmětových komisí, ze zpracovaného sebehodnocení včetně dalšího profesního rozvoje
jednotlivých vyučujících i dotazníkem zjištěné zpětné vazby ze strany žáků. Malý důraz,
však vedení školy klade na hospitační činnost v období mezi výše uvedeným hodnocením.
Škola vytvářela vhodné příležitosti pro vzájemnou spolupráci pedagogů se zákonnými
zástupci žáků i rodiči žáků zletilých formou třídních schůzek, pravidelnou komunikac í
třídních učitelů přes webový informační systém a účinnou reakcí na vzniklé problémy. Škola
vhodnými formami a v náležitém rozsahu informovala veřejnost i uchazeče o studium


2021/2022                                   2
o vyučovaných oborech vzdělání, podmínkách          studia,   organizaci   přijímacího   řízení
a kritériích přijetí.
Pedagogický sbor je odborně kvalifikovaný (i aprobovaný), v rámci DVPP se pedagogové
aktivně zúčastňovali vzdělávacích akcí k rozšíření svých odborných znalostí, pedagogickýc h
dovedností i osobnostního rozvoje. Nejpřínosnější pro výuku byly s ohledem na
pandemickou situaci akce zabývající se problematikou distanční výuky a využívá ní
informačních technologií ve výuce.
Škola má pro svoji činnost velmi kvalitní materiální podmínky. Aktivní přístup vedení školy
k vícezdrojovému financování umožnil získat další finanční prostředky k inovaci
a modernizaci odborných učeben a jejich vybavení převážně digitálními demonstračními
učebními pomůckami a informačními technologiemi. Jedním z cílů projektů bylo zvýšit
úroveň materiální podpory jazykového, přírodovědného a polytechnického vzdělává ní
a zvýšit zájem žáků o technické a přírodovědné obory ve vazbě na jejich další vzdělává ní
a potřeby trhu práce. Účelné využívání moderních aplikací a metod výuky prostřednictvím
projekční a výpočetní techniky, dotykovými zařízeními a dalším vybavením se pozitivně
projevilo v kvalitě poskytovaného vzdělávání.
Dalším cílem projektů byla realizace činností směřujících k osobnostně profesnímu rozvoji
pedagogů i vzájemných výukových programů žáků zúčastněných škol efektivně
rozvíjejících informační, jazykovou a přírodovědnou gramotnost.
Prostředí školy je estetické a podnětné, na jeho bezpečnost klade vedení školy patřičný
důraz. Škola pravidelně vyhodnocuje bezpečnostní rizika, v případě potřeby přijímá
adekvátní opatření a průběžně je zajištěna informovanost a poučení žáků k bezpečnému
chování.
Jednotliví členové školního poradenského pracoviště spolu navzájem účelně spolupracují,
vzniklé problémy řeší cíleně s třídními učiteli i dalšími vyučujícími. Výchovná poradkyně
kromě systematické péče o žáky se speciálními vzdělávacími potřebami poskytuje vhodnou
metodickou pomoc i pedagogům. Škola průběžně sleduje případné signály všech forem
rizikového chování, přičemž má jasná pravidla postupu, jak v případech rizikového chování
efektivně postupovat. Jednotlivé preventivní aktivity a programy organizované školou
se vhodně promítaly do konkrétních činností žáků jak ve výuce, tak i při ostatních akcíc h.
Školní psycholožka poskytuje žákům a učitelům individuální konzultace. Smyslup lně
spolupracuje s třídními učiteli formou metodické podpory směrem k práci s třídním
kolektivem.
Škola účelně a aktivně spolupracuje s mnoha partnery jak domácími tak zahraničními, mezi
které patří nejen školy, ale i organizace podporující technické a přírodní vědy. Pro žáky byla
velmi přínosná spolupráce především s vysokými školami, kdy se cíleně zapojovali
do seminářů, odborných přednášek a laboratorních cvičení. Tato spolupráce se účelně
prolíná do výuky jednotlivých předmětů a žáci tak získávají větší prostor pro své další
profesní směřování. Zapojením školy do značného množství projektů mají žáci i pedagogičtí
pracovníci možnost zejména při zahraničních výměnných pobytech si cíleně upevňovat a
rozvíjet své komunikační dovednosti v cizím jazyce. Spolupráce se zřizovatelem je na velmi
dobré úrovni. Škola se také aktivně prezentuje na kulturních a společenských programech
ve městě Zlín.




2021/2022                                     3
                          Hodnocení průběhu vzdělávání
Výuka byla sledována v předmětech český jazyk a literatura, dějepis, anglický, německý
a ruský jazyk, v předmětech společenskovědních, matematika, chemie, fyzika, zeměpis,
biologie a tělesná výchova.
V přírodovědných předmětech byl cíleně podporován rozvoj přírodovědné gramotnost i.
Vhodně zvolené metody a formy výuky podněcovaly aktivity žáků především ve třídách
nižšího stupně gymnázia. Žáci měli dostatečný prostor pro komunikaci, nebáli se dotazovat
a diskutovat k probíranému učivu. Na žáky byly kladeny přiměřené požadavky vycházejíc í
z jejich úrovně znalostí a dovedností a zároveň jim byla vhodně poskytována průběžná
zpětná vazba využitelná k jejich dalšímu učení. Výuka dějepisu měla odlišnou kvalitu
u jednotlivých pedagogů. U některých převládal neúčelný a náročný výklad, kdy při
frontálně kladených otázkách se žáci téměř nezapojovali do výuky, v jiných hodinách žáci
velmi zdařile prezentovali své zpracované projekty, které dokázali podle předem známýc h
kritérií navzájem zhodnotit. Žáci byli velmi účelně vedeni ke kritickému myšlení, posouzení
historických dějů a jejich následným projevům ve společnosti. Aktivita byla převážně
na straně žáků s příkladným využitím mezipředmětových vztahů.                    V hodinách
společenskovědních předmětů a českém jazyce byli žáci aktivně zapojeni do výuky
vhodným střídáním metod a forem výuky i efektivně nastavenou motivací pro probíraný
obsah učiva. Žáci byli vhodně vedeni k objektivnímu hodnocení práce spolužáků
i k sebereflexi svých výkonů ve vztahu ke splnění konkrétních úkolů. V cizojazyč nýc h
hodinách tempo a organizace výuky zohledňovaly individuální vzdělávací potřeby
jednotlivých žáků. Výuka byla podnětná a pro žáky přínosná, efektivně rozvíjela jazykovou,
čtenářskou i sociální gramotnost. Téměř všechny hodiny byly velmi dobře připraveny
a systematicky promyšleny, ve většině z nich byl kladen důraz na konverzaci.
Výuka tělesné výchovy rozvíjela u žáků kladný vztah k pohybovým činnostem k jejich
osvojování a pravidelnému využívání v souladu s pohybovým zájmem jednotlivých žáků.
Ve většině vyučovacích hodin tělesné výchovy byla výuka dobře organizačně promyšle ná
a realizovaná, kdy žáci byli vhodně podněcováni k aktivnímu přístupu. Pro dosažení
stanovených cílů byly účelně zvoleny metody a formy, které napomáhaly zvládnout nové
pohybové dovednosti i rozvíjet již zvládnuté činnosti. Žáci dokázali navzájem spolupracovat
a tím podpořili i motivovali méně zdatné žáky, aby zažili úspěch v nácviku nových
pohybových dovedností nebo v rámci sportovních her. Velmi zdařile se dařilo žáky
zapojovat do pohybových aktivit v době uzavření škol, kdy se žáci aktivně účastnili různých
sociálních projektů zaměřených na všestranné činnosti spojené s podporou fyzické zdatnosti
a zdravého životního stylu.
Žáci byli ve všech sledovaných předmětech vedeni k dodržování správné odborné
terminologie a k logickému myšlení. Dostávali dostatečný prostor pro komunikaci, nebáli se
dotazovat a diskutovat k probíranému učivu, ale zvolená organizace výuky v některých
případech nezohledňovala vzdělávací potřeby jednotlivých žáků s ohledem na možnou
diferenciaci úkolů podle jejich schopností. Poskytování zpětné vazby k výkonům žáků
v závěrečné fázi výuky bylo většinou formální.


                         Hodnocení výsledků vzdělávání
Výsledky vzdělávání žáků byly pravidelně projednávány a analyzovány na jednáních
pedagogické rady, předmětových komisí i vedení školy. V případě potřeby byla přijímá na
vhodná opatření, jejichž účinnost byla vyhodnocována. Sdílený elektronický informač ní
systém umožňoval všem aktérům vzdělávacího procesu systematické sledování úspěšnosti


2021/2022                                   4
žáků v průběhu celého školního roku. Zákonní zástupci žáků byli průběžně informo vá ni
o prospěchu na třídních schůzkách i pomocí webového informačního systému. Škola se
v posledním období cíleně zaměřovala na interní testování příchozích žáků ze základního
vzdělávání v matematice a anglickém jazyce z důvodu jejich rozdílných znalostí. S výsledky
testů předmětové komise a vedení školy podrobně pracovalo a nastavovalo vhodná opatření
ve výuce daných předmětů s cílem srovnat úroveň znalostí jednotlivých žáků. Promyšleno u
úpravou hodinových dotací a dělením maturitních předmětů společné části maturitní
zkoušky v nižších ročnících jsou žákům závěrečných ročníků vytvářeny vhodnější
podmínky pro přípravu na maturitní zkoušku a udržení výborných výsledků při ukončování
vzdělávání.
Výsledky vzdělávání žáků vykazovaly v období posledních tří let vyrovnanou úroveň.
V průběhu vzdělávání nedocházelo k větším rozdílům při porovnání průměrného prospěchu
jednotlivých tříd směrem k posledním ročníkům. Škola systematicky identifik uje
individuální potřeby žáků s potřebou podpůrných opatření a spolupracuje se školskými
poradenskými zařízeními, přičemž jejich doporučení plně respektuje. Současně však škola
efektivně uplatňuje vlastní strategii, kdy žáci se slabším prospěchem a zvýšenou absencí byli
ve škole evidováni, jejich neúspěchy a problémy v učení se vedení školy i pedagogičtí
pracovníci cíleně zabývali a v průběhu studia jim byla poskytována základní podpora
formou konzultací v jednotlivých předmětech, které byly žáky využívány, což se projevilo
u většiny z nich zlepšenou klasifikací na konci školního roku. Dopady využíva nýc h
podpůrných opatření výchovná poradkyně účelně vyhodnocuje ve spolupráci s vyučujíc ími
školy a průběžně sleduje jejich uplatňování.
Ve společné i profilové části maturitní zkoušky škola v meziročním srovnání dlouhodobě
vykazovala vysokou úspěšnost žáků u maturitní zkoušky a v porovnání s průměrnou úrovní
výsledků žáků ostatních škol ve stejné skupině oborů za celou ČR měly tyto výsledky
výbornou úroveň. Ve společné části maturitní zkoušky vždy prospěli všichni žáci konající
tuto zkoušku a v rámci profilové části maturitní zkoušky se vždy jednalo pouze o jednotky
procent žáků, kteří u této zkoušky neuspěli.
Maturitní výsledky vedení školy cíleně sledovalo, analyzovalo a vyhodnocovalo. Pro
zachování stabilně výborných žákovských výsledků vedení školy nabízelo účinné opatření
v podobě individuálních konzultací u jednotlivých učitelů, které je žáky aktivně využívá no.
Dále se do výsledků vzdělávání pozitivně projevila vhodná motivace žáků ze strany
vyučujících, motivačně uzpůsobené prostředí společných prostor školy a jednotlivýc h
učeben. Důležitým faktorem byla i vnitřní motivace většiny žáků k dosahování co nejlepšíc h
výsledků v průběhu i při ukončování vzdělávání.
Škola žákům vytváří velmi dobré podmínky pro zapojení do vědomostních a dovednostníc h
soutěží. Žáci se pravidelně účastnili množství sportovních, vědomostních a dovednostníc h
soutěží, ve kterých úspěšně reprezentovali školu na regionální, republikové i mezinárod ní
úrovni. Dlouhodobě kvalitních a velmi dobrých výsledků dosahují žáci zejména
v přírodovědných,     matematických, společenskovědních i cizojazyčných soutěžích,
olympiádách i středoškolské odborné činnosti. Výborné výsledky získali žáci také
v celostátním finále dovednostních soutěží zaměřených na robotiku.




2021/2022                                    5
                                         Závěry
Vývoj školy
- Modernizace     a rozšíření materiální       podpory jazykového,    přírodovědného
  a polytechnického vzdělávání a zapojení informačních a komunikačních technologií do
  výuky
- Aktivní přístup k realizaci mezinárodních projektových aktivit směřujíc íc h
  k osobnostnímu i profesnímu rozvoji pedagogů i rozvíjející kompetence a dovednosti
  žáků
Silné stránky
- Dlouhodobě výborné výsledky žáků při ukončování studia i ve vědomostních a
  dovednostních soutěží na regionální, celostátní i mezinárodní úrovni.
- Kvalitní a přínosné partnerství školy v rámci mezinárodní spolupráce zaměřené zejména
  do oblasti přírodovědného a jazykového vzdělávání.
Slabé stránky a/nebo příležitosti ke zlepšení
- Zintenzivnit kontrolní a hospitační činnost ze strany vedení školy v meziobdobí
  pravidelného hodnocení pedagogických pracovníků.
Doporučení pro zlepšení činnosti školy
- Aktivně využívat specifického nadání jednotlivých žáků v průběhu jejich vzdělávání.
- Při kontrolní a hospitační činnosti se zaměřit na závěrečné zhodnocení získaných znalostí
  a dovedností žáků v souvislosti ke stanoveným cílům a obsahu probíraného učiva.




            Seznam dokladů, o které se inspekční zjištění opírají
 1.    Zřizovací listina vydaná Zlínským krajem čj.: 274/2001 ze dne 13. 6. 2001 včetně
       dodatků č. 1 až 10, ve znění platném k 14. 12. 2020
 2.    Rozhodnutí MŠMT ve věci zápisu změny v údajích vedených v rejstříku škol
       a školských zařízení čj.: 13 192/2008-21 ze dne 9. 7. 2008 s účinností od 1. 9.2009
 3.    Jmenování ředitele školy vydané Zlínským krajem čj.: KUZL 28887/2018 s účinností
       od 1. 8. 2018
 4.    Školní vzdělávací program oboru vzdělání 79-41-K/41 Gymnázium a 79-41-K/81
       Gymnázium
 5.    Školní řád Gymnázia Zlín – Lesní čtvrť vydaný s účinností od 1. 9. 2021
 6.    Organizační řád školy ze dne 31. 8. 2021 a Organizace školního roku 2021/2022
 7.    Výroční zpráva o činnosti školy ve školním roce 2018/2019, 2019/2020 a 2020/2021
 8.    Rozvrh vyučovacích hodin ve školním roce 2021/2022 k datu inspekce
 9.    Strategie rozvoje na školní období 2018 – 2023 ze dne 23. 2. 2018
10.    Školní akční plány rozvoje vzdělávání na období 2019 – 2022, zpracováno září 2019
11.    Třídní knihy a třídní výkazy za školní rok 2021/2022 k datu inspekce
12.    Zápisy z předmětových komisí za školní 2019/2020, 2020/2021 a 2021/2022 k datu
       inspekce
13.    Plán dalšího vzdělávání pedagogických pracovníků na školní roky 2019/2020,
       2020/2021, 2021/2022


2021/2022                                   6
14.    Výkaz M8 o střední škole podle stavu k 30. 9. 2021
15.    Doklady o nejvyšším dosaženém vzdělání pedagogických pracovníků zaměstnanýc h
       ve škole k datu inspekční činnosti
16.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekce
17.    Dokumentace k zajištění školního stravování ve školním roce 2021/2022 k datu
       inspekce
18.    Podklady k vyhodnocení příjmů a výdajů školy za rok 2018 až 2021 k datu inspekční
       činnosti
19.    Kritéria přijímacího řízení ke vzdělávání ve střední škole, 79-41-K/41 Gymnázium,
       79-41-K/81 Gymnázium pro školní rok 20202/2021, denní forma vzdělávání, 1. kolo
20.    Vyhlášení 1. kola přijímacího řízení ke vzdělávání ve střední škole pro školní rok
       20202/2021
21.    Výsledky přijímacího řízení, 79-41-K/41 Gymnázium a 79-41-K/81 Gymnázium
       denní forma vzdělávání pro školní rok 20202/2021
22.    Spisy uchazečů do oboru vzdělání 79-41-K/41 Gymnázium a 79-41-K/81
       Gymnázium pro školní rok 20202/2021
23.    Zadání písemných prací z přírodovědných předmětů ve školním roce 2020/2021 a
       2021/2022
24.    Spisy žáků se speciálními vzdělávacími potřebami ve školním roce 2021/2022 k datu
       inspekce
25.    Plán činnosti výchovného poradce na školní rok 2021/2022
26.    Vyhodnocení činnosti práce výchovné poradkyně za školní rok 2019/2020 a
       2020/2021
27.    Minimální preventivní program na školní rok 2021/2022
28.    Hodnocení MPP za školní rok 2019/2020 a 2020/2021



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   7
Složení inspekčního týmu a datum vyhotovení inspekční zprávy


 Mgr. Radovan Zicháček, školní inspektor,           Radovan Zicháček v. r.
 vedoucí inspekčního týmu
 Mgr. Jana Zámečníková, školní                      Jana Zámečníková v. r.
 inspektorka
 Ing. Anna Zámečníková, kontrolní                   Anna Zámečníková v. r.
 pracovnice
 PhDr. Josef Hitmár, školní inspektor                  Josef Hitmár v. r.


 Ing. Zuzana Mücková, školní inspektorka             Zuzana Műcková v. r.


 Mgr. Zuzana Tydlačková, školní                     Zuzana Tydlačková v. r.
 inspektorka

Ve Zlíně 9. 11. 2021


Datum a podpis ředitele školy potvrzující projednání a převzetí inspekční zprávy


 RNDr. Jan Chudárek,                                   Jan Chudárek v. r.
 ředitel školy


Ve Zlíně 15. 11. 2021




2021/2022                                   8
