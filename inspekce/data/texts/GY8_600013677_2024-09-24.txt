                                   Česká školní inspekce
                                 Jihomoravský inspektorát
                               Šumavská 519/35, 602 00 Brno
____________________________________________________________________________________________________________




                         IN S P E KČNÍ ZP R ÁVA
                                         Čj. ČŠIB-2396/24-B
                                       Sp. zn. ČŠIB-S-515/24 B


Název                               Moravské gymnázium Brno s.r.o.
Sídlo                               Veveří 472/30, 602 00 Brno
E-mail                              sekretariat@mgbrno.cz
IČO                                 63 489 970
Identifikátor                       600 013 677
Právní forma                        společnost s ručením omezeným
Zastupující                         RNDr. Miroslav Štefan
Zřizovatel                          Ing. Jaromír Jeřábek, Jana Nečase 3085/20,
                                    616 00 Brno
Místa inspekční činnosti            Kounicova 686/22, Brno
                                    Srbská 116/4, Brno
                                    Veveří 472/30, Brno
Inspekční činnost na místě          24. 9. 2024 − 27. 9. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Moravské gymnázium Brno s r.o. (dále škola) vykonává činnost střední školy. Škola
aktuálně vzdělává žáky ve dvou oborech středního vzdělání zakončených maturitní
zkouškou, a to 79-41-K/41 Gymnázium čtyřleté s klasickou nebo jazykovou profilac í
a 79-41-K/81 Gymnázium osmileté. V době inspekční činnosti bylo ve škole vzdělává no
v 15 třídách celkem 396 žáků (to je nárust o 11 % od minulé inspekční činnosti), z toho
23 % na nižším stupni gymnázia. Z celkového počtu bylo 9 % žáků se specifick ými
vzdělávacími potřebami (dále SVP), 1,5 % žáků s odlišným mateřským jazykem.
Škola se dlouhodobě profiluje rozšířenou výukou cizích jazyků ve čtyřletém studijním
programu a je přidruženou školou UNESCO. V rámci mezinárodní spolupráce se podílí
na pořadatelství řady domácích i zahraničních aktivit.
Vzdělávání probíhá ve zrekonstruované historické budově v centru města na ulici Veveří,
výuka tělesné výchovy je zajištěna v pronajatých tělocvičnách na ulici Srbská a Kounicova.
Žákům je smluvně zajištěno stravování v jídelně jiného školského zařízení v blízkosti školy
na ulici Grohova.


                         Hodnocení podmínek vzdělávání
Koncepci a strategii rozvoje školy vytváří zejména zřizovatel školy na základě provedené
SWOT analýzy a autoevaluace ve spolupráci s ředitelem školy (dále ředitel), pedagogickými
pracovníky a s ohledem na měnící se potřeby žáků. Aktuální koncepci se daří naplňovat
zejména v oblasti zlepšování materiálních podmínek vzdělávání. Rekonstrukce budovy
významně přispěla ke zvýšení kvality prostředí pro výuku, nová technologická infrastruk tura
školy, zavedení virtuální reality do výuky a využívání umělé inteligence význa mně
podporují rozvoj digitálních kompetencí žáků. Systém řízení školy je funkční i díky aktivní
komunikaci vedení školy složeného z ředitele, dvou zástupců a zřizovatele školy
s pedagogy.
Kontrolní činnost vedení školy je nastavena účelně. Je založena na pravidelných hospitacíc h
prováděných vedením školy i mezi pedagogy navzájem. Během těchto vzájemných hospitací
pedagogové aktivně sdílejí inspirativní prvky svých výukových metod a navzájem se
obohacují. Projevilo se to například velkým množstvím jednotně využívaných podobných
metod a forem výuky, což bylo pozorovatelné i v hospitovaných hodinách.
Další vzdělávání pedagogických pracovníků je ve škole realizováno podle individuálního
zájmu pedagogů, ale také společně pro sborovnu, což přispívá především ke zvyšová ní
odborných znalostí pedagogů, méně ke zkvalitňování didaktických dovedností.
Vyučující se na zkvalitňování pedagogické práce školy podílejí prostřednictvím činnosti
předmětových komisí. Většina předmětových komisí funguje efektivně a jejich působení se
pozitivně promítá do výuky. Pedagogové v nich řeší společně tematické plány, sjednocují
způsoby hodnocení, případně vybírají učební materiály nebo organizují výjezdy do zahranič í
a další aktivity. Řadu vzdělávacích materiálů umisťují učitelé na školní vzdělávací a
informační platformu, která je rovněž využívána k on-line konzultacím a studijním setkáním
mimo běžnou výuku.
Školní poradenské pracoviště je tvořeno metodikem prevence, výchovným poradcem
a od tohoto školního roku nově také školním psychologem. Výchovný poradce zastává
pozici krátce, zatím neabsolvoval specializační vzdělávání pro výkon této činnosti, což se
projevilo zejména nepřesnostmi při zpracování plánů pedagogické podpory a při jejich


                                            2/8
vyhodnocování. Způsob předávání informací o žácích se SVP učitelům je efektivní, všichni
vyučující měli přehled o potřebě poskytovat konkrétní podpůrná opatření, přesto se
specifická práce s těmito žáky objevila pouze v menší části sledovaných hodin. Cílené
vyhledávání žáků nadaných ani specifická práce s nimi v hospitovaných hodinách nebyla
pozorována. Nadaní žáci ale mají možnost rozvíjet své vlohy mimo výuku prostřednictvím
zapojení do řady různých soutěží, například středoškolské odborné činnosti a předmětových
olympiád. Sociální a komunikativní kompetence posilují i akce školy jako lyžařské kurzy
v zahraničí, vodácké kurzy a školy v přírodě pro žáky nižšího stupně gymnázia.
Prevence sociálně patologických jevů ve škole je zajišťovaná zejména formou preventivníc h
programů, adaptačních dnů, nebo pobytů, na jejichž organizaci se poprvé podílela i školní
psycholožka. Náplň třídnických hodin zaměřená na vytváření pozitivního klimatu v třídníc h
kolektivech a prevenci patologických jevů je v kompetenci třídních učitelů, kterým metodik
prevence poskytuje podporu při stanovování obsahu a způsobů realizace těchto hodin. Žáci
mají možnost využívat anonymní schránku důvěry umístěnou ve škole i její elektronicko u
verzi, s obsahem jejich sdělení je adekvátně nakládáno. Preventivní aktivity se jeví jako
funkční, neboť případných výchovných problémů je jen minimální množství. Zpravidla jsou
účinně řešeny prostřednictvím rozhovorů vedení školy se zákonnými zástupci žáků a s žáky.
Kariérní poradenství je žákům poskytováno adekvátně formou sdílených informac í
o možnostech studia na školním uložišti, jsou jim nabízeny také osobní konzultace se členy
poradenského pracoviště.
Škola má rezervy v nastavení systému zajištění bezpečnosti a ochrany zdraví žáků, proces
vyhledávání a vyhodnocení rizik je prováděn formálně bez vztahu k činnostem a podmínkám
školy. To potvrdila i konkrétní rizika identifikovaná v průběhu prohlídky školy a dalších
prostor, kde probíhala výuka (nedostatečně označený únikový východ z učebny
informačních technologií, nevyhodnocené riziko spojené se sezením žáků na okenních
parapetech na chodbách i přes opakovaná upozornění vyučujících, neukotvená branka na
hřišti využívaném k výuce tělesné výchovy, aniž by na hřiště měla škola nájemní smlouvu).
Analýze úrazů žáků s cílem snížit pravděpodobnost jejich výskytu je však věnována
adekvátní pozornost.
Užší vedení školy ve spolupráci se zřizovatelem průběžně zkvalitňuje materiální podmínky
školy, což má pozitivní dopad na úroveň poskytovaného vzdělávání. Na velmi dobré úrovni
je vybavena multimediální učebna, v kmenových třídách došlo k obměně školního nábytku
a výměně oken s vyšší zvukovou izolací. Pro výuku přírodovědných předmětů využívá škola
v rámci partnerské spolupráce také odborné učebny Masarykovy univerzity.


                          Hodnocení průběhu vzdělávání
Napříč hospitovanými hodinami vyučující motivovali žáky k aktivitě, žáci bez obav
odpovídali na otázky, formulovali návrhy řešení, obhajovali své názory, spolupracova li,
zapojovali se po celou dobu do výuky. Sledovaná výuka probíhala v atmosféře vzájemné ho
respektu všech jejích aktérů. Vyučující většinou účelně využívali nejen formy frontální
výuky, ale také individuální a skupinové práce, vhodně je volili podle probíraného učiva i
věkové kategorie žáků. Žáci často pracovali s textem, což podporovalo rozvoj nejen
čtenářské gramotnosti, ale také kritického myšlení. Ve výuce byla účelně využita digitá lní
technika vyučujícími i žáky, což přispělo k efektivitě výukového procesu. Pouze ojediněle
ale učitelé jasně stanovovali vzdělávací cíle a vyhodnocovali je. Do práce se vzdělávac ím
cílem nezapojovali aktivně žáky, čímž je nevedli k účelnému hodnocení jejich vzdělávac ího
pokroku a nevytvářeli u nich předpoklady pro plánování vlastní vzdělávací činnosti.


                                           3/8
V efektivním využívání formativního hodnocení, které u žáků posiluje kompetence
k posouzení výsledků vlastní činnosti, má škola rezervy. Pedagogové tuto formu hodnocení
využívají pouze ojediněle a spíše nahodile. Vyučující sice byli informováni o žácích se SVP,
jejich cílená podpora, uplatnění speciálně-pedagogických postupů a diferenc iace
vzdělávacího obsahu ve výuce však byla patrná jen v některých hodinách.
Ve sledovaných hodinách českého jazyka byla výuka vedena promyšleně, ke každému
tématu a věkové kategorii žáků byla zvolena vhodná metoda a forma práce. Jejich střídání
efektivně pomáhalo žákům udržet pozornost. Žáci byli aktivní jak při samostatné, tak také
při skupinové práci, ať už se jednalo o opakování slohových témat nebo o nová témata
z literatury. Ve sledované výuce anglického a španělského jazyka napříč ročníky
pedagogové motivovali žáky k dosažení jejich individuálního maxima. Výuka měla jasnou
koncepci, pouze v několika sledovaných hodinách však byly rovnoměrně rozvíjeny všechny
jazykové dovednosti. V některých hodinách bylo patrné nadužívání českého jazyka ze strany
pedagogů. Kromě výuky anglického jazyka rodilým mluvčím, která byla na vysoké úrovni,
převládal ve vyšší míře ústní projev učitele, méně často měli příležitost k rozvoji
komunikativních dovedností žáci. Ve větší části výuky nebyla uplatněná v potřebné míře
názornost, ani kreativní využívání široké slovní zásoby. Výuka německého jazyka byla
účelně vedena v cizojazyčném prostředí, žáci rozvíjeli své praktické řečové dovednosti při
práci ve dvojicích i skupinové práci, rozšiřovali svou slovní zásobu. Vyučující korigova li
správnou výslovnost žáků, při poslechu cizojazyčného textu rozvíjeli vnímání přízvuk u
cizího jazyka. Žáci využili ke shrnutí učiva a svého pokroku vlastní digitální technologie.
V hodinách matematiky žáci pracovali většinou samostatně. Efektivita výuky byla rozdílná
v závislosti na uplatněných vzdělávacích strategiích. V části výuky žáci účelně
spolupracovali při řešení problémových úkolů. V hodinách, ve kterých převládala frontální
výuka s výkladem učitele a řízeným rozhovorem se žáky, byl podíl aktivity žáků nižší.
Výuka ve vzdělávací oblasti Člověk a příroda dosahovala různé úrovně. Zatím co do výuky
biologie byla zařazena jedna z nejmodernějších technologií – brýle umožňující využití
výukových programů ve virtuální realitě, v jiných hodinách byla pozorována převažujíc í
frontální výuka bez využití vhodných pomůcek, výuce chyběla názornost, což žákům
znesnadňovalo správné pochopení probíraného učiva a rozvoj přírodovědné gramotnosti.
V základech společenských věd byla zařazena práce s textem, žáci rozvíjeli svou čtenářskou
gramotnost a při analýze textu se učili kriticky myslet a vhodně komunikovat. Vhodné
střídání forem a metod výuky pomáhalo udržet vysokou pozornost žáků.
V hospitované výuce vzdělávací oblast Člověk a umění převládaly metody individuá lní
práce. Žáci byli aktivní díky vhodné motivaci ze strany vyučujícího a pestrému
vzdělávacímu obsahu. Vyučující dbal ve výuce na dodržování pravidel chování, čímž
podporoval rozvoj personálních a sociálních kompetencí žáků.
Všechny sledované vyučovací hodiny tělesné výchovy byly vedeny pedagogy na velmi
dobré úrovni po stránce metodické, didaktické a rovněž z hlediska vhodného povzbuze ní
a motivace žáků k pohybu a fair-play soutěžení. Žáci se aktivně a se zájmem zapojovali
do promyšleně připravených činností, což jim přinášelo potřebné posílení jejich fyzické
kondice, umožňovalo rozvíjet koordinační a herní dovednost, potřebný prostor byl
věnován k relaxaci.




                                            4/8
                          Hodnocení výsledků vzdělávání
Pedagogové ověřují úroveň dosažených znalostí a dovedností žáků prostřednictvím
standardních evaluačních nástrojů, především formou písemných testů a ústního zkoušení.
Bodové hodnocení průběžných výsledků vzdělávání je využívané v souladu s pravidly
hodnocení stanovenými ve školním řádu.
Prostřednictvím školního elektronického systému, do kterého jsou zaznamená vá ny
pedagogy průběžné výsledy hodnocení žáků, jsou informováni žáci a jejich zákonní zástupci.
Zákonní zástupci jsou o vzdělávacích výsledcích informováni také prostřednictvím
hovorových hodin, které se uskutečňují 2x ročně, v případě žádosti zákonného zástupce on-
line.
Výsledky vzdělávání žáků jsou projednávány na pravidelných jednáních pedagogické rady,
jak na úrovni monitorování vzdělávacích výsledků tříd, tak i jednotlivců. Na jednáních
pedagogické rady je věnována pozornost žákům ohroženým školním neúspěchem a následně
jsou přijímána opatření vedoucí ke zlepšení jejich výsledků, která spočívají v nastavení
spolupráce žáka, školního poradenského pracoviště a zákonných zástupců žáků. Žáci
využívají v případě potřeby individuální konzultace s vyučujícími. O systematické práci
školy v této oblasti svědčí dlouhodobě stabilní a velmi dobrá úroveň dosahovaných výsledků
vzdělávání žáků v průběhu studia i při jeho ukončování. Neúspěšnost u maturitní zkoušky
za poslední tři školní roky je minimální, nižší než neúspěšnost žáků stejné skupiny oborů
v rámci celé republiky. Úspěšní bývají žáci i při přijímacím řízení na široké spektrum
vysokých škol u nás a rovněž v zahraničí.
Případné výchovné problémy jsou řešeny pohovory se žáky a jejich zákonnými zástupci,
výchovná opatření navrhovaná v průběhu roku jsou účinná a vedou k nápravě stavu.
Neomluvené hodiny se ve škole vyskytují velmi sporadicky. Přístup školy v udělování
pochval je motivační pro všechny žáky, škola zohledňuje jak úspěšnou reprezentaci školy
v širokém spektru soutěží, tak také účast na humanitárních a charitativních akcích, které
přispívají k rozvoji především sociálních kompetencí žáků.
Ke sledování aktuální úrovně výsledků vzdělávání žáků využívá škola pravidelně interní
evaluační nástroje i výsledky výběrového zjišťování České školní inspekce, které umožňují
v případě potřeby na zjištěné nedostatky a rezervy reagovat přijetím efektivních opatření
zejména v maturitních předmětech (český jazyk, anglický jazyk a matematika).
Rada studentů složená ze zástupců všech tříd organizuje za významné podpory vedení školy
celou řadu aktivit přispívajících k všestrannému rozvoji mnoha klíčových kompetencí
(charitativní akce; sbírka na podporu Ukrajiny, spolupráce s Fakultní nemocnic í Brno aj.).
Rada studentů přináší vedení školy také řadu námětů ke zlepšení života školy a podílí se i
na zkvalitňování výuky. Její členové se učí vhodně formulovat svůj názor, přednést a obhájit
jej před skupinou osob, a tím rozvíjejí své osobnostní, demokratické a komunikativní
kompetence. Prostřednictvím ankety Nejlepší učitel mohou žáci každoročně hodnotit kvalitu
průběhu vzdělávání. Žáci školy jsou zapojováni rovněž do autoevaluace školy pomocí
individuálních rozhovorů s vedením školy a jejím jednatelem.
Žáci se v průběhu celého školního roku zapojují do řady soutěží a olympiád různého
zaměření, ve kterých dosahují výborných výsledků. Škola systematicky a koncepčně
podporuje všechny žáky v rozvoji jazykových kompetencí spoluprací s několika
významnými jazykovými školami a podporou žáků při získání jazykových certifikátů,
z velké části již v průběhu studia v úrovni B1, B2, nejsou však výjimečné ani dosažené
úrovně C1. K rozvoji jazykových kompetencí žáků významně přispívají také zájezdy
do Velké Británie, Rakouska, Německa, Španělska, Polska. Důležitými partnery školy jsou


                                            5/8
brněnské vysoké školy, Fakultní nemocnice Brno, síť přidružených škol UNESCO, jazyková
škola PARK, Österreich Institut Brno a další. Spoluprací s těmito institucemi je podporováno
kvalitní naplnění ŠVP, podpora jazykového vzdělávání žáků, jejich individuálních zájmů,
postojů, komunikativních dovedností, občanských kompetencí. Škola tyto aktivity
pravidelně prezentuje na webových stránkách školy, jejichž součástí je kvalitní blog
reflektující zajímavou formou aktuální žákovské dění ve škole. Žáci přispívají svými články
rovněž do veřejných sdělovacích prostředků.


                                          Závěry
Vývoj školy
– Navýšení počtu žáků
– Zlepšení prostorových a materiálních podmínek
– Rozšíření využití digitálních technologií (virtuální realita, umělá inteligence a proškolení
  učitelů v jejich využívání
– Rozšíření školního poradenského pracoviště o pozici školního psychologa
Silné stránky
– Škola spolupracuje s řadou subjektů v oblasti vzdělávání, zdravotnictví a charity, což má
  pozitivní vliv na vzdělávání žáků a rozvoj jejich sociálních, občanských
  a komunikativních kompetencí (1.5)
– Aktivní spolupráce pedagogů a využívání vzájemných hospitací vytváří význa mný
  potenciál pro sdílení pedagogické praxe a zvyšování kvality vzdělávání (3.3)
– Žáci prostřednictvím Rady studentů participují na chodu školy a rozvíjejí své občanské,
  sociální a komunikativní kompetence (3.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Někteří pedagogové neformulují jasně vzdělávací cíl hodiny, což neumožňuje žákům
  efektivně hodnotit svůj individuální vzdělávací pokrok (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci dalšího vzdělávání pedagogických pracovníků zařadit specializační studium pro
  výchovného poradce
– Posílit systém zajištění bezpečnosti a ochrany zdraví žáků tak, aby odpovídal skutečným
  potřebám školy (vyhodnocení konkrétních rizik a přijímání adekvátní opatření)
– S dostatečným předstihem zajistit smlouvy o pronájmu míst, kde bude probíhat
  pravidelná výuka, a ověřit si jejich skutečný stav
– Ve výuce anglického jazyka se zaměřit na využívání metod a forem práce s žáky, které
  významně zvýší jejich zapojení především v mluveném projevu a posílí jejich
  komunikativní kompetence



                                             6/8
– Koncepčně nastavit a využívat prvky formativního hodnocení a sebehodnocení žáků
  v procesu hodnocení vzdělávacích výsledků
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Strategický plán rozvoje 2022–2026
 2.   Výpisy z rejstříku škol a školských zařízení za jednotlivé součásti školy platné
      k 24. 9. 2024
 3.   Školní vzdělávací programy platné ve školním roce 2024/2025
 4.   Školní a klasifikační řád školy v úpravě platné od 4. 9. 2023
 5.   Elektronický informační systém školy (třídní knihy, matrika, rozvrhy tříd a učitelů)
 6.   Personální dokumentace pedagogických pracovníků – vzorek
 7.   Zápisy z jednání pedagogické rady vedené ve školním roce 2023/2024 a 2024/2025
 8.   Zápisy z porad předmětových komisí za školní rok 2023/2024 a za srpen/září 2024
 9.   Přehledy osvědčení o DVPP za školní rok 2023/2024
10.   Výroční zpráva o činnosti školy ve školních letech 2020/2021, 2022/2023
11.   Hospitační záznamy za školní rok 2023/2024
12.   Dokumentace školního poradenského pracoviště (Deník metodika prevence, Zápisy
      z porad školního poradenského pracoviště 2024/25, Deník výchovného poradce,
      zápisy 2024/25, Plán práce školního poradenského pracoviště na školní rok 2024/25,
      vyhodnocení práce školního poradenského pracoviště za školní rok 2023/24)
13.   Osobní složky žáků, písemnosti žáků (vzorek)
14.   Dokumentace školy k hodnocení ekonomických podmínek
15.   Dokumentace k zajištění bezpečnosti a ochrany zdraví dětí a žáků




                                           7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Boráňová, školní inspektorka, vedoucí inspekčního týmu
 RNDr. Anna Bayerová, Ph.D., školní inspektorka
 Mgr. Kateřina Veselá, školní inspektorka
 Mgr. Zdeňka Kubíková, Ph.D., MBA, školní inspektorka
18. 11. 2024




                                         8/8
České Školní inspekci

Jihomoravskému inspektorátu

Šumavská 519/35, 602 00 Brno



K rukám Vážené paní Mgr. Ivany Přichystalové, ředitelky inspektorátu



Ke sp. zn. ČŠIB-S-515/24 B, čj. ČŠIB-2396/24-B




Škola:            Moravské gymnázium Brno s.r.o., lČ 63489970,

                  se sídlem Veveři472/30, 602 00 Brno



Věc:       Připomínky k obsahu inspekční zprávy



Přílohy:          Rozhodnuti     Hasičského     záchranného      sboru    jihomoravského       kraje
                  č.j. HSBM-5254-3/2023 ze dne 7.8.2023



                                 Připomínky k obsahu inspekční zprávy




Dne 18.11.2024 byla škole doručena inspekční zpráva čj. ČŠIB-2396/24-B, sp. zn. ČŠIB-S-515/24 B, ze
dne 18.11.2024, proti které škola v intencích ustanovení § 174 odst. 11 školského zákona podává
v zákonné lhůtě připomínky k obsahu inspekční zprávy, které odůvodňuje následovně.



                                                  11.

Škola se neztotožňuje s nás|edujÍcÍm obsahem inspekční zprávy: ,,Škola má rezervy v nastavenlsystému
zajištění bezpečnosti a ochrany zdraví žáků, proces vyhledávání a vyhodnoceni rizik je prováděn
formálně bez vztahu k činnostem a podmínkám školy. To potvrdila i konkrétni rizika identjfikovaná v
průběhu prohlídky Školy a dalších prostor, kde probíhala výuka (nedostatečně označený únikový východ
z učebny informačních technologií, nevyhodnocené riziko spojené se sezením žáků na okenních
parapetech na chodbách i přes opakovaná upozornění vyučujlclch, neukotvená branka na hřišti
využívaném k výuce tělesné výchovy, aniž by na hřiště měla škola nájemní smlouvu). ", a to z důvodu
nesprávnosti těchto závěrů, které neodpovídají skutečnému stavu věcí a zcela ignoruji při inspekční
Činnosti zjištěné skutečnosti.
Údajné potvrzení konkrétními riziky, které výše citovaná část inspekční zprávy zmiňuje, je v rozporu
s při inspekci zjištěnými skutečnostmi, v rozporu s obsahem spisů a do těchto založených důkazů, jakož
i v rozporu se stanovisky inspektorů, jež byly při inspekční činnosti vysloveny, a to patrně především
s ohledem na nevhodný a nezákonný postup Školní inspektorky Mgr. Zdeňky Kubikové, Ph.D., MBA.



    l)   únikový východ Z učebny informačních technologií je zákonně a dostatečně označen

Únikový východ z učebny informačních technologiI je zákonně a dostatečně označen. Tento závěr se
podává z rozhodnutí Hasičského záchranného sboru Jihomoravského kraje č.j. HSBM-5254-3/2023 ze
dne 7.8.2023. Předmětným rozhodnutím byla podle § 6b odst. 4 zákona o požární ochraně schválena
dokumentace zdolávání požárů na předmětné škole, zahrnujÍcÍi inspekční zprávou zmiňovaný únikový
východ. Za dané situace tak únikový východ zcela odpovídá zákonu a je zcela dostatečný, jelikož tento
byl schválen k tomu příslušným orgánem rozhodnutím, které je - i pro Českou školní inspekci -
závazné.



Důkaz:          Rozhodnutí     Hasičského     záchranného         sboru     jihomoravského        kraje
                č.j. HSBM-5254-3/2023 ze dne 7.8.2023

                (již byl předložen při inspekčničinnosti)



Škola nadto poukazuje, že předmětné označení únikového východu bylo řešeno hned první inspekční
den. Hned prvního dne byla dozorujÍcÍ inspektorka pani Kubiková obeznámena se skutečnosti, že
únikový východ je zákonně schválen příslušným rozhodnutím Hasičského záchranného sboru
jihomoravského kraje. Přestože škola nebyla povinna dále čehokoliv činit, ještě prvního dne inspekční
činnosti umístila na místo únikových východů o jedno označeni únikového vchodu navíc. Do Čtvrtého
dne inspekčníčinnosti byla celá záležitost považována za vyřízenou a takto byla ičtvrtého dne inspekční
činnosti prezentována řediteli školy. Následně však došlo dle všeho z popudu inspektorky Kubíkové k
překvapivé změně stanoviska o únikovém východu z ,,odstranění v průběhu kontroly" na
,,nedostatečně označeno". Škola tento postup inspektorky Kubikové nepovažuje za řádný.



l kdyby byl únikový východ označen nikoliv dostatečně - což vylučuje rozhodnutí Hasičského
záchranného sboru jihomoravského kraje - škola inspektorkou tvrzený nedostatek ihned vyřešila
doplněnIm šipky únikového východu. Následný postup inspektorky Kubikové, kdy tato přes vyřešení
záležitosti, kdy tuto měla za vyřešenou jak škola, tak inspekční tým, změní své stanovisko, je
nevhodným a nezákonným jednáním úřední osoby - inspektorky Kubíkové. Nadto bylo čtvrtého dne
inspekční činnosti po překvapivé změně stanoviska inspektorky Kubíkové s vedoucí inspekčního týmu
dohodnuto, že hned nás|edujÍcÍho pracovního dne (pondělí) bude vedoucí inspekčního týmu zaslána
fotodokumentace zobrazujÍcÍ umístění dodatečné šipky únikového východu a tím bude celá situace
vyřešena. Přestože škola učinila vše v intencích této dohody, opět nutno konstatovat, že nad rámec
závazného rozhodnuti Hasičského záchranného sboru Jihomoravského kraje, bylo do inspekční zprávy
zahrnuto údajné nedostatečné označeni únikového východu. Tento postup České školníinspekce není
možné považovat za zákonný.
    2)   sezení žáků na parapetech bylo vyhodnoceno a k tomuto byla přijata opatřeni

Škola podotýká, že co do údajného nevyhodnocení sezení žáků na parapetech se jedná o závěr
nepřezkoumatelný. Není zhola patrno, jaké konkrétní pochybeni ve vyhodnocení rizik je Českou školní
inspekcí spatřováno. Dále musí Škola podotknout, že skutečně došlo k sezení žáků na bezpečném
parapetu uvnitř prostor školy, k čemuž pani inspektorka Kubíková sdělila zřizovateli a zaměstnanci
školy, že je pěkné, že žáci mohou na parapetu sedět. Pokud je tedy nyní uvedené zcela v rozporu s tímto
stanoviskem pani inspektorky Kubikové sdělováno v inspekční zprávě, ohrazuje se škola důrazně proti
zákonnosti takového postupu České školnIinspekce a proti postupu školnIinspektorky Kubíkové, která
- opakovaně - škole v průběhu kontroly sděluje zcela jiné závěry, než které následně promítá do
inspekční zprávy.



    3)   Neukotvená branka na hřišti Sokol I Brno byla před zahájením výuky řádně vyhodnocena
         a k této byla již před zahájením hodiny tělesné výchovy přijata odpovídajÍcÍ opatření




                    Inspekční zpráva ale zcela ignoruje přijetí odpovídajÍcÍch opatření školou již v hodině
tělesné výchovy.



Před zahájením výuky tělesné výchovy byla výučujÍcÍm Mgr. Davidem Novákem učiněna vizuální
kontrola sportoviště při které bylo zjištěno, že branka nebyla řádně ukotvena, přičemž tato skutečnost
již byla správci sportoviště známa a tuto aktivně řešil. VýučujÍcÍ tělesné výchovy na danou situaci
reagoval tak, že vymezil prostor pro rozcvičku na basketbalové části hřiště v dostatečné vzdálenosti od
fotbalové části hřiště, kde se fotbalové branky nacházely. Nutno zdůraznit, že Školní inspektorka
Kubiková nebyla zahájeni výuky ve venkovních prostorách vůbec přítomna a do prostor venkovního
sportoviště dorazila až po zahájení výuky v průběhu rozcvičky.
Rozcvička probíhala bez sportovního náčiní a takovým způsobem, aby bylo zajištěno, Že se studenti k
brance nepřibKžI - studenti se nacházeli ve vzdálenosti přibližně 20 metrů od předmětné branky.
Následně se výuka přesunula zcela mimo prostor brankovišť, tj. mimo prostor fotbalového a
basketbalového hřiště. Docvička byla provedena opět mimo prostory fotbalového hřiště a mimo
prostory branek, a to v době, kdy již byla fotbalová branka školní inspektorkou shozena.



Vyučujíckni tělesné výchovy tudíž byla před zahájením výuky provedena odpovÍdajÍcÍvizuá|ní kontrola
sportoviště a na zjištěný stav bylo bezprostředně odpovidajÍcÍm způsobem reagováno tak, že
bezpečnost a zdraví studentů byly zajištěny. Nadto, jediné narušení výuky je možné spatřovat pouze v
nenadálém jednání školní inspektorky, kdy tato svým neprofesionálním jednáním žáky školy
bezdůvodně vyděsila a řešila okolnosti, které byly vyučujíchni i správci sportoviště již známy a opatřeni
byla přijata a řešena.



Důkaz:          Záznam o projednání pokynu zřizovatele a o přijetÍopatřenize dne 30.9.2024

                (již je součásti inspekčního spisu)



Škola musí opět poukázat, že předmětná situace byla po jejím vzniku řešena i s vedoucím inspekčního
týmu, kdy bylo mj. poukazováno na skutečnost, že celá událost je paní Kubikovou pouze uměle
vytvořena a zveličována, jelikož správce sportoviště o nedostatečném ukotveni branky věděl a situaci
řešil, o této skutečnosti byl informován i učitel tělocviku a k této přijal odpovjdajÍcÍ opatřeni, jak jsou
tato popsána lve výše uvedeném záznamu ze dne 30.9.2024. Ze strany vedoucjinspekčnÍho týmu bylo
konstatováno, že Škola žádné své povinnosti neporušila. Ze strany paní inspektorky Kubíkové bylo
riziko, o kterém se vědělo, které se řešilo a ke kterému byla přijata opatření, neadekvátně zveličeno za
naprostého ignorování skutečného stavu věcí.



Škola nadto dodává, Že pokud je v inspekční zprávě konstatováno, že výuka tělesné výchovy probíhala
v místě, ke které neměla škola nájemní smlouvu, s tímto se škola nemůže ztotožnit, jelikož mezi školou
a pronajímatelem dohoda o občasném užÍvání venkovních ploch existovala. Nadto, předmětné
tělocvičné prostory jsou zařazeny v síti škol, pročež užÍvání předmětných prostor školou pro hodiny
tělesné výchovy je bez právních závad a otázka existence smluvního vztahu je podstatná pouze
z hlediska ekonomického.



Závěrem se škola důrazně ohrazuje proti tvrzení, že vyhodnocení rizik je prováděno pouze formálně,
bez vztahu k činnostem a podmínkám Školy. V průběhu inspekční činnosti byla Školní inspektorce
Kubikové předložena řešeni minulých událostI školou vyhodnocených jako možných bezpečnostních
rizik i s k tomu přijatými opatřeními a k tomuto pani inspektorka Kubíková výslovně konstatovala, že
bude školu dávat za příklad, aniž by se k danému tématu dále jakkoliv vyjádřila. Pokud je nyní
v inspekčnízprávě tvrzeno, že škola rizika vyhledává a vyhodnocuje pouze formálně, poté škola namítá
nepřezkoumatelnost tohoto závěru, jakož i jeho rozpornost s průběhem samotné inspekční činnosti.
                                               Ill.

Pro vše uvedené škola zásadně nesouhlasís výše citovaným obsahem inspekční zprávy a zdvořile žádá
ředitelku inspektorátu, aby byly připomínky k obsahu inspekční zprávy vzaty v potaz a aby byla
v tomto směru inspekční zjištěni opravena tak, aby odpovídala skutečnému stavu věcí, jak jsou tyto
výše připomínkovány.




                                                                                       A




                                                                                  ,l
                                                                        ,l


V Brně dne 2.12.2024                                         Mgr.       n Svob da, ředitel školy

                                                                    ,
                                     Česká školní inspekce
                                   Jihomoravský inspektorát
                               Šumavská 519/35, 602 00 Brno
 ____________________________________________________________________________________________________________

                                                                                     Čj.: ČŠIB-3298/24-B
                                                                                Sp. zn.: ČŠIB-S-515/24 B
                                                                                                31. 12. 2024


                                   Stanovis ko k připo mínká m

Ředitel právnické osoby Moravské gymnázium Brno s.r.o., Veveří 30, 602 00 Brno (dále
„škola“), podal připomínky k inspekční zprávě čj. ČŠIB-2396/24-B dle § 174 odst. 11 zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.

Ředitel školy v připomínkách k části Hodnocení podmínek vzdělávání uvádí:
Škola se neztotožňuje s následujícím obsahem inspekční zprávy: „Škola má rezervy v nastavení
systému zajištění bezpečnosti a ochrany zdraví žáků, proces vyhledávání a vyhodnocení rizik
je prováděn formálně bez vztahu k činnostem a podmínkám školy. To potvrdila i konkrétní
rizika identifikovaná v průběhu prohlídky školy a dalších prostor, kde probíhala výuka
(nedostatečně označený únikový východ z učebny informačních technologií, nevyhodnocené
riziko spojené se sezením žáků na okenních parapetech na chodbách i přes opakovaná
upozornění vyučujících, neukotvená branka na hřišti využívaném k výuce tělesné výchovy, aniž
by na hřiště měla škola nájemní smlouvu).”, a to z důvodu nesprávnosti těchto závěrů, které
neodpovídají skutečnému stavu věcí a zcela ignorují při inspekční činnosti zjištěné skutečnosti.
Údajné potvrzení konkrétními riziky, které výše citovaná část inspekční zprávy zmiňuje, je
v rozporu s při inspekci zjištěnými skutečnostmi, v rozporu s obsahem spisů a do těchto
založených důkazů, jakož i v rozporu se stanovisky inspektorů, jež byly při inspekční činnosti
vysloveny.
….
Únikový východ z učebny informačních technologií je zákonně a dostatečně označen. Tento
závěr se podává z rozhodnutí Hasičského záchranného sboru Jihomoravského kraje
č.j. HSBM-5254-3/2023 ze dne 7.8.2023. Předmětným rozhodnutím byla podle § 6b odst. 4
zákona o požární ochraně schválena dokumentace zdolávání požárů na předmětné škole,
zahrnující i inspekční zprávou zmiňovaný únikový východ. Za dané situace tak únikový východ
zcela odpovídá zákonu a je zcela dostatečný, jelikož tento byl schválen k tomu příslušným
orgánem rozhodnutím, které je — i pro Českou školní inspekci — závazné.
Škola nadto poukazuje, že předmětné označení únikového východu bylo řešeno hned první
inspekční den. Hned prvního dne byla dozorující inspektorka paní Kubíková obeznámena se
skutečností, že únikový východ je zákonně schválen příslušným rozhodnutím Hasičského


                                                     1/4
záchranného sboru Jihomoravského kraje. Přestože škola nebyla povinna dále čehokoliv činit,
ještě prvního dne inspekční činnosti umístila na místo únikových východů o jedno označení
únikového vchodu navíc. Do čtvrtého dne inspekční činnosti byla celá záležitost považována
za vyřízenou a takto byla i čtvrtého dne inspekční činnosti prezentována řediteli školy. ….
I kdyby byl únikový východ označen nikoliv dostatečně — což vylučuje rozhodnutí Hasičského
záchranného sboru Jihomoravského kraje — škola inspektorkou tvrzený nedostatek ihned
vyřešila doplněním šipky únikového východu. ……Nadto bylo čtvrtého dne inspekční činnosti
po překvapivé změně stanoviska inspektorky Kubíkové s vedoucí inspekčního týmu dohodnuto,
že hned následujícího pracovního dne (pondělí) bude vedoucí inspekčního týmu zaslána
fotodokumentace zobrazující umístění dodatečné šipky únikového východu a tím bude celá
situace vyřešena.
Škola podotýká, že co do údajného nevyhodnocení sezení žáků na parapetech se jedná o závěr
nepřezkoumatelný. Není zhola patrno, jaké konkrétní pochybení ve vyhodnocení rizik je
Českou školní inspekcí spatřováno.
…..
Neukotvená branka na hřišti Sokol I Brno byla před zahájením výuky řádně vyhodnocena
a k této byla již před zahájením hodiny tělesné výchovy přijata odpovídající opatření ….
Inspekční zpráva ale zcela ignoruje přijetí odpovídajících opatření školou již v hodině tělesné
výchovy. Před zahájením výuky tělesné výchovy byla vyučujícím Mgr. Davidem Novákem
učiněna vizuální kontrola sportoviště při které bylo zjištěno, že branka nebyla řádně ukotvena,
přičemž tato skutečnost již byla správci sportoviště známa a tuto aktivně řešil. Vyučující tělesné
výchovy na danou situaci reagoval tak, že vymezil prostor pro rozcvičku na basketbalové části
hřiště v dostatečné vzdálenosti od fotbalové části hřiště, kde se fotbalové branky nacházely…...
Rozcvička probíhala bez sportovního náčiní a takovým způsobem, aby bylo zajištěno, že se
studenti k brance nepřiblíží — studenti se nacházeli ve vzdálenosti přibližně 20 metrů od
předmětné branky. Následně se výuka přesunula zcela mimo prostor brankovišť, tj. mimo
prostor fotbalového a basketbalového hřiště. Docvička byla provedena opět mimo prostory
fotbalového hřiště a mimo prostory branek, a to v době, kdy, již byla fotbalová branka školní
inspektorkou shozena. Vyučujícími tělesné výchovy tudíž byla před zahájením výuky provedena
odpovídající vizuální kontrola sportoviště a na zjištěný stav bylo bezprostředně odpovídajícím
způsobem reagováno tak, že bezpečnost a zdraví studentů byly zajištěny.“ Ředitel školy dále
poukazuje na skutečnost, „že předmětná situace byla po jejím vzniku řešena i s vedoucím
inspekčního týmu, kdy bylo mj. poukazováno na skutečnost, že celá událost je paní Kubíkovou
pouze uměle vytvořena a zveličována, jelikož správce sportoviště o nedostatečném ukotvení
branky věděl a situaci řešil, o této skutečnosti byl informován i učitel tělocviku a k této přijal
odpovídající opatření.“

Stanovisko inspekčního týmu:
Tým České školní inspekce (dále „ČŠI“) při inspekční činnosti postupoval v souladu
s předmětem inspekční činnosti, kterým bylo v případě výše uvedené školy hodnocení
podmínek, průběhu a výsledků vzdělávání podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů, (dále „inspekční hodnocení“). Inspekční hodnocení tým
ČŠI provedl podle Kritérií hodnocení podmínek, průběhu a výsledků vzdělávání schválenýc h
Ministerstvem školství, mládeže a tělovýchovy České republiky, platných pro školní rok
2024/2025 (dále „kritéria hodnocení“). Kritéria hodnocení umožňují ČŠI hodnotit podmínky,


                                               2/4
průběh a výsledky vzdělávání a školských služeb na úrovni školy, vzdělávacího programu
a vedení pedagogického procesu. Při inspekčním hodnocení ve škole vycházeli členové týmu
ČŠI z kritérií hodnocení modifikovaných pro střední vzdělávání – všeobecné (gymnaziální),
jejichž naplňování posuzovali na základě inspekčních hospitací, rozhovorů s vedením školy,
pedagogickými pracovníky školy a předložené dokumentace školy. Znění kritérií je dostupné
na adrese: kriteria.csicr.cz. (Číselné označení dále v textu odkazuje na kód kritéria v přísluš né
modifikaci.)
Tým ČŠI uznává, že označení únikového východu bylo školou doplněno v co nejkratším
možném čase. Náprava označení směru úniku osob byla sjednána dne 30. 9. 2024 odborně
způsobilou osobou v prevenci rizik, což bylo doloženo fotodokumentací zaslanou e-mailem.
Informace o nedostatečně označeném únikovém východu nebude v inspekční zprávě uvedená.
Inspekční tým dále konstatuje, že ve škole nejsou z prostorových důvodů zřízeny relaxační
a odpočinkové zóny pro žáky. Někteří žáci tak využívají o přestávkách k sezení schody
a hluboké okenní parapety na chodbách. Sezení žáků na parapetu je však školním řádem,
článek IV., odstavec 4.3, písmeno h) zakázáno: Všem žákům školy je zakázáno vylézat z oken,
lézt na parapety, nebo do oken sedat či se v nich jinak pohybovat, a to i z vnitřní strany,
i v případě, kdy jsou okna zavřena, jakož je i zakázáno házení jakýchkoliv předmětů z oken
nebo do oken (nehledě na to, zda jsou zavřena či otevřena).
Tento zákaz však není žáky dodržován. V průběhu inspekční činnosti byli členové týmu
několikrát přítomni situaci, kdy byli žáci opakovaně napomínáni ze strany pedagogů, aby na
parapetech neseděli. Protože se zákaz sezení na parapetech jevil jako nefunkční opatření, bylo
ČŠI doporučeno škole na základě vyhodnocení rizik zvážit upravení těchto míst k bezpečnému
sezení, např. instalací zábradlí, které zabraňuje vypadnutí z okna a zároveň umožňuje úpravu
míst k sezení.
Inspekční tým dále zjistil, že na hřišti, na kterém probíhala hospitovaná výuka tělesné výchovy,
nebyly kovové házenkářské branky řádně ukotveny (např. pevně ukotveny do země nebo
k pevnému oplocení hřiště ani jiným bezpečným způsobem). Toto zjištění škola nerozporuje,
naopak škola uvádí, že toto bylo zjištěno vizuální kontrolou a že „tato skutečnost již byla
správci sportoviště známa a tuto aktivně řešil“. Škola považuje za dostatečné opatření
k zajištění bezpečnosti ústní vymezení cvičebního prostoru a ústní upozornění žáků.
S takovým pohledem se ČŠI neztotožňuje. Nebylo zajištěno adekvátní systémové opatření.
Využití sportoviště s neukotvenými brankami znamená přímé ohrožení bezpečnosti a ochrany
zdraví žáků. Je třeba přímo zamezit hrozícímu nebezpečí (ideálně odnést branky, aby mohlo
být sportoviště bezpečně užíváno, nebo venkovní sportoviště do doby nápravy vůbec
neužívat).
ČŠI potvrzuje, že škola přijala doložením Pokynu zřizovatele školy ze dne 26. 9. 2024
v průběhu inspekční činnosti dostatečná opatření k odstranění nedostatků:
„Zřizovatel školy Moravské gymnázium Brno s.r.o. tímto uděluje pokyn řediteli školy
k zajištění bezpečnosti a zdraví žáků a zaměstnanců školy v hodinách tělesné výchovy na
sportovních plochách Tělocvičné jednoty Sokol Brno I tak, aby v hodinách tělesné výchovy
nebyla pro účely výuky ani jinak užívána plocha venkovního sportoviště Tělocvičné jednoty
Sokol Brno I a aby byl ze strany pedagogických pracovníků na všech sportovištích a prostorách
výuky tělesné výchovy kladen zvýšený důraz na realizaci běžné vizuální kontroly prostorů
k výuce tělesné výchovy užívaných a to včetně běžné vizuální kontroly nářadí, předmětů a věcí,
které se v prostorách výuky nacházejí. Uvedená opatření, nechť ředitel školy probere



                                               3/4
s vyučujícími tělesné výchovy takovým způsobem a v takovém rozsahu, aby bylo naplnění účelu
tohoto pokynu řádně zajištěno.“
Toto opatření je dostatečné jako přijetí opatření k odstranění zjištěného nedostatku. Nicméně
do doby jeho přijetí bylo řešeno nedostatečně (viz výše). Nebyl zajištěn důsledný systém
vyhodnocení rizik, který by umožnil včasné odhalení nebezpečí a následné přijetí vhodných
opatření. I text připomínek nasvědčuje tomu, že dosud nejsou nastavena vhodná preventivní
opatření, která by napomohla včasnému odhalení rizik a včasnému přijetí adekvátních
opatření.
Při inspekčním hodnocení vycházel inspekční tým z kritéria hodnocení 1. 4. ČŠI na základě
výše uvedeného konstatuje, že škola nezajišťuje aktivně žákům a zaměstnancům bezpečné
prostředí s ohledem na konkrétní podmínky a prostředí školy.
Ředitel školy v připomínkách k části Hodnocení podmínek vzdělávání uvádí:
Škola nadto dodává, že pokud je v inspekční zprávě konstatováno, že výuka tělesné výchovy
probíhala v místě, ke kterému neměla škola nájemní smlouvu, s tímto se škola nemůže ztotožnit,
jelikož mezi školou a pronajímatelem dohoda o občasném užívání venkovních ploch existovala.
Nadto, předmětné tělocvičné prostory jsou zařazeny v síti škol, pročež užívání předmětných
prostor školou pro hodiny tělesné výchovy je bez právních závad a otázka existence smluvního
vztahu je podstatná pouze z hlediska ekonomického.
ČŠI uznává, že škola nemá povinnost mít na sportoviště uzavřenou smlouvu, nicméně vhodně
nastavený smluvní vztah mezi uživatelem (škola) a vlastníkem, resp. provozovate le m
sportoviště, je základním nástrojem, jak zajistit bezpečnost a ochranu zdraví žáků. Umožňuje
nastavit základní požadavky na sportoviště (např. včetně pravidelných revizí), systém
kontroly, režim kontaktů pro účely zjištění nedostatků a vyrozumění druhé smluvní strany.
Škola nevyužila tento, ani jiný nástroj. Naopak škola získala informaci o neukotvenýc h
brankách dle vyjádření uvedeného v připomínkách k obsahu inspekční zprávy až vizuá lní
kontrolou na začátku hodiny tělesné výchovy, ačkoli z doložených informací o tomto stavu
provozovatel sportoviště věděl již dříve. Nebylo proto zajištěno adekvátní systémové opatření
formou zamezení užívání venkovního hřiště nebo odstranění nebezpečného nářadí.

S ohledem na vše výše uvedené upravuje inspekční tým text inspekční zprávy „Škola má
rezervy v nastavení systému zajištění bezpečnosti a ochrany zdraví žáků, proces vyhledávání a
vyhodnocení rizik je prováděn formálně bez vztahu k činnostem a podmínkám školy. To
potvrdila i konkrétní rizika identifikovaná v průběhu prohlídky školy a dalších prostor, kde
probíhala výuka (nevyhodnocené riziko spojené se sezením žáků na okenních parapetech na
chodbách i přes opakovaná upozornění vyučujících, neukotvená branka na hřišti využívaném
k výuce tělesné výchovy, aniž by škola přijala adekvátní bezpečnostní opatření například
v podobě odnesení branky či přesunutí výuky do jiných prostor.).”


Mgr. Eva Boráňová
vedoucí inspekčního týmu

Moravské gymnázium Brno s.r.o.
Veveří 30
60200 Brno
ID DS: 8nbnn6n


                                             4/4
