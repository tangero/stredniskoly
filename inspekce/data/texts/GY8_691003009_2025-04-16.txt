CSIOX0ODRO50




                                        -
                                        .,
                             Česká školní inspekce
                            Pardubický inspektorát
                      Sukova třída 1556, 530 02 Pardubice



                     INSPEKČNÍ ZPRÁVA
                                   Čj. ČŠIE-689/25-E
                                Sp. zn. ČŠIE-S-110/25-E


Název                         Gymnázium a grafická střední odborná škola Přelouč
Sídlo                         Obránců míru 1025, 535 01 Přelouč
E-mail                        skola@gygr.cz
IČO                           72 543 159
Identifikátor                 691 003 009
Právní forma                  příspěvková organizace
Zastupující                   Ing. Miroslav Pavlata
Zřizovatel                    Pardubický kraj
Místo inspekční činnosti      Jaselská 1507, Přelouč
                              Obránců míru 1025, Přelouč
Inspekční činnost na místě    16., 22. až 24. 4. a 5. 5. 2025


Inspekční činnost byla zahájena doručením pověření k inspekční činnosti.


                             Předmět inspekční činnosti

Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělávání
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávacích
programů.


                                   Charakteristika

Gymnázium a grafická střední odborná škola Přelouč ( dále „škola") vykonává činnost
střední školy a domova mládeže. Vzdělává žáky v tříletém oboru vzdělání v denní formě
34-53-HI0I Reprodukční grafik ukončovaném závěrečnou zkouškou a v oborech vzdělání
v denní formě ukončovaných maturitní zkouškou 79-41-K/81 Gymnázium, 34-53-L/0J
Reprodukční grafik pro média a 34-56-LI0J Fotograf, který v aktuálním školním roce bude
mít první absolventy.
V době inspekční činnosti se ve škole vzdělávalo ve 21 třídách 533 žáků (nárůst o více než
100 od minulé inspekční činnosti). Z nich bylo evidováno celkem 46 se speciálními
vzdělávacími potřebami diagnostikovanými školským poradenským zařízením, čtyři z nich
škola vzdělávala podle individuálního vzdělávacího plánu. Ve škole se také vzdělávalo 12
žáků s odlišným mateřským jazykem.


                         Hodnocení podmínek vzdělávání

 V období od minulé inspekční činnosti škola změnila název, který nyní lépe vystihuje
výraznější profilaci v odborném vzdělávání, a snížila počet budov, kde vykonává svou
činnost. Ředitel školy ve svém druhém funkčním období pokračuje v nastaveném směru
řízení a rozvoje školy tak, aby poskytovala nejen kvalitní gymnaziální vzdělávání, ale
i odborné vzdělávání. Škola otevřela nový čtyřletý obor vzdělání 34-56-LI0J Fotograf a dále
se snaží o rozvoj grafického odborného zaměření. Od minulé inspekční činnosti došlo
k rozšíření vedení o jednoho zástupce a k personálním změnám na místech dvou zástupců.
Rozšíření vedení a účelné delegování kompetencí nejen na zástupce, ale i na vedení
předmětových komisí řediteli umožňuje efektivněji řídit vzdělávací proces. Přenos informací
je založen na pravidelném setkávání vedení školy a na vzájemné komunikaci napříč celou
školou. Ke sdílení informací slouží i školní elektronický systém, nicméně připojení k němu
z budovy praktického vyučování je pomalé a nestabilní. Je vhodné provést analýzu příčin
tohoto stavu a následně přijmout vhodné kroky, které umožní efektivnější práci a sdílení
v rámci vnitřního informačního systému. Vedení školy využívá dotazník, který slouží jako
důležitý zdroj k získání přehledu o školním klimatu. Pedagogové ho vyplňují již několik let,
žákům byl poprvé zadán v minulém školním roce.
Hospitační činnost vedení školy probíhá s různou mírou intenzity a výstupy z ní včetně
metodické podpory a zpětné vazby pro pedagogy nejsou zcela vyvážené. Sjednocení
přístupu k provádění hospitační činnosti a poskytování smysluplné zpětné vazby vyučujícím
by pomohlo při plánování dalšího vzdělávání pedagogů, a přispělo by ke zkvalitňování
pedagogické činnosti učitelů. Ne všem se dostává zpětné vazby a metodické podpory
v dostatečné míře. Efektivní vedení prostřednictvím rozborů hodin a metodickou podporu
potřebují učitelé bez ohledu na délku jejich pedagogické praxe.
Při plánování dalšího vzdělávání pedagogických pracovníků i s ohledem na plány osobního
rozvoje by bylo vhodné více zohlednit výstupy z hospitační činnosti a využít zkušenosti ze
vzájemných hospitací. Příležitostí je zahrnout otázku na zkušenosti ze vzájemných hospitací
do sebehodnotících dotazníků učitelů. Od minulé inspekční činnosti přetrvává menší využití
diferenciace činností žáků i minimální využití vzájemného hodnocení a sebehodnocení žáky
v hodinách teoretické výuky.
Materiální podmínky pro vzdělávání jsou velmi dobré, škola aktivně využívá různé finanční
zdroje pro jejich průběžné zkvalitňování. Od minulé inspekční činnosti byla zcela
rekonstruována a moderně vybavena budova, kde je vyučován odborný výcvik a zároveň je
zde i domov mládeže. Nové technické vybavení a pomůcky škola využívá nejen pro výuku,
ale nabízí služby firmám i fyzickým osobám, které souvisí se zaměřením vyučovaných
oborů, tj. reklama a tisk (např. návrhy a zpracování různých druhů tiskovin, velkoformátový
tisk apod.).



                                            2/8
Kapacita domova mládeže je zcela naplněna, ředitel školy musel při přijímání žáků nastavit
jasná kritéria, nepřijatí žáci jsou ubytováni i v jiných domovech v okolních městech.
V domově mládeže je patrné úsilí vytvořit příznivé podmínky pro pobyt. Ubytovaní žáci
mají k dispozici velmi dobré materiálně technické vybavení pro odpočinek, hygienu,
sebevzdělávání (např. studovna, kulturní místnost a posilovna). Vedení školy vybavení dále
zlepšuje a doplňuje, v době inspekce probíhaly komplexní venkovní úpravy. K rozvoji
individuálních zájmů ubytovaných žáků účelně slouží pestrá nabídka volnočasových aktivit
(např. návštěvy divadelních představení ve Východočeském divadle Pardubice).


                           Hodnocení průběhu vzdělávání

 Kvalita sledované výuky všeobecně vzdělávacích předmětů byla rozdílná, což je dáno nejen
 osobnostním nastavením vyučujících, ale i jejich volbou výukových metod a forem, které ne
vždy zohledňovaly heterogenní složení tříd. V úvodu hodiny učitelé většinou žákům sdělili
její náplň, stanovení vzdělávacího cíle zaměřeného na učební pokrok žáka využívali
minimálně. Převažovala frontální forma výuky občas vedená až přednáškovou metodou
 s občasným kladením otázek, nicméně zpětnou vazbu a potvrzení správnosti poskytovali
pouze sami učitelé. V hodinách, kde vyučující byl jediným zdrojem informací, žáci postupně
během výuky ztráceli zájem o vyučovaná témata a projevovali jen omezenou vlastní aktivitu.
V některých hodinách byla využita práce ve dvojicích nebo ve skupinách, nicméně s různou
efektivitou. Učitelé téměř nevyužívali příležitosti k vzájemnému vrstevnickému učení
a k prohlubování získávání očekávaných kompetencí prostřednictvím spolupráce žáků.
Rozvoj komunikačních a kooperativních dovedností žáků nebyl výrazně zaznamenán ani
v jazykové výuce, kde je přímo žádoucí. Hodiny cizích jazyků byly vedeny ve vyučovaném
jazyce, nicméně rozvoj produktivních řečových dovedností byl většinou minimální.
V dělených hodinách matematiky nebyl potenciál sledovaných hodin tohoto typu naplněn.
Nebyla využita vzájemná spolupráce žáků, ve sledovaných hodinách probíhal často výklad
učiva místo procvičování a osvojování dovedností žáků.
Ve velké většině navštívených hodin nebyla zaznamenána diferenciace náročnosti
zadávaných úkolů, která by zohledňovala možnosti, zájem a nadání žáků. To často
omezovalo učební pokrok u žáků s různým studijním potenciálem. Pro účely podpory
vizualizace učiva v průběhu hodin byla didaktická technika využívána v různé míře,
používání mobilních telefonů žáky k práci v hodině bylo ojedinělé. Bylo by vhodné ve větší
míře zařazovat do výuky aktivní práci žáků s různými informačními zdroji (slovníky, atlasy,
internet apod.), vést je k vyhledávání informací, jejich třídění, následné analýze a aplikaci,
čímž by byly podpořeny jejich dovednosti důležité pro rozvoj kritického myšlení,
analytických schopností a informační gramotnosti. Zpětnou vazbu učitelé získávali zejména
v průběhu výuky. Prostor pro vzájemné vrstevnické hodnocení, které by aktivně
podporovalo pozornost žáků a rozvíjelo jejich další kompetence (např. komunikativní,
obhajování vlastního názoru) nebo pro sebehodnocení žáků nebyl vytvořen v žádné ze
sledovaných hodin. V závěrech hodin chybělo formativní zhodnocení, občas učitelé výuku
shrnuli sami nebo se zeptali žáků, zda rozumí, účelné a smysluplné shrnutí vlastní úspěšnosti
žáků nebylo zaznamenáno. Příležitostí ke zlepšení je zajistit vzdělávací akce pro učitele se
zaměřením na podporu vhodné práce s pedagogickým cílem a jeho vyhodnocováním.
Společným hlavním rysem sledovaných hodin odborných předmětů byla opět frontální
výuka, společné opakování probrané látky a samostatná práce žáků, ojediněle byla
zaznamenána skupinová práce. Vzájemné hodnocení žáků nebo prvky sebereflexe se
nevyskytly. V teoretických odborných předmětech by bylo vhodné více zařazovat
souvislosti teorie s praxí. Využití počítačů i při teoretickém výkladu a procvičování


                                             3/8
probírané látky by přispělo k efektivitě vý uky (např. sledované užití programu Premiere při
výuce v učebně bez počítačů, kdy žáci promítané užití programu téměř neviděli). Prostorem
pro zkvalitnění výuky je analýza dostatečného využití volných kapacit učeben s počítači,
popřípadě notebooky a případné rozšíření jejich počtu. K zintenzivnění práce
a efektivnějšímu využití času a zkvalitnění výuky by přispěla vnitřní počítačová síť
a zavedení úložného prostoru ve školní síti (např. NAS). V ní by žáci mohli mít umístěná
zadání s potřebnými soubory (např. výukové materiály, prezentace, fotografie, videa, zadání
úkolů apod.) a mohli by ukládat vytvořené práce. Zjednodušilo by se také hodnocení
i archivace realizovaných prací.
Výuka odborného výcviku byla sledovaná na smluvních pracovištích partnerů a ve školních
odborných učebnách. Od poslední inspekce došlo k výraznému zlepšení ve vybavení
a prostorových podmínek pro odborné vzdělávání. Dobře fungující organizace odborného
výcviku střídáním jednotlivých skupin žáků v odborných učebnách zajišťuje dostatek času
na osvojení dovedností dílčích témat učiva. Učitelé průběžně kontrolovali správnost
provedení zadaného úkolu, vedli žáky k nalézání chyby a komentování její příčiny. Žáci
dodržovali zásady bezpečnosti při práci na smluvních pracovištích, i ve školních odborných
učebnách. Učitelé vedli žáky k samostatnosti a odpovědnosti za kvalitu odváděné práce,
podporovali jejich kreativitu tam, kde to zadaný úkol umožňoval. Na vyhotovení úkolu měli
žáci dostatek času s ohledem na jejich individuální vzdělávací potřeby. Všichni zvládli
dokončit zadaný úkol, i když na velmi rozdílné úrovni. V závěru vyučovacího dne
odborného výcviku u většiny sledovaných skupin provedli učitelé vyhodnocení kvality
odvedené práce. Detailní rozbor výsledného produktu provedli vždy učitelé. Žáci sice měli
možnost a prostor se k hodnocení vyjádřit, ale většina z nich toho nevyužila, jednotlivci,
kteří reagovali, hovořili velmi nesměle, potichu. Doporučením je, aby učitelé důsledně vedli
žáky k sebereflexi a vzájemnému zhodnocení výsledku. Vést žáky k souvislému verbálnímu
projevu je důležité s ohledem na ukončování vzdělávání ústní zkouškou, ale také
k uvědomění si vlastních schopností a k rozvoji kritického myšlení.
Činnost domova mládeže je organizována napříč dvěma výchovnými skupinami.
Realizované činnosti umožňují žákům využít potenciál podmínek domova mládeže pro
rozvoj a podporu jejich zájmů i rozvíjení sociálních vztahů. Program činností respektuje
zájmy a potřeby ubytovaných a je sestavený nejčastěji z osvědčených individuálních
i společných aktivit nebo kroužků. Vychovatelé ve spolupráci s učiteli i vedením školy
pomáhají řešit případné problémy žáků, v případě potřeby probíhá doučování. Činnost
domova mládeže v době inspekční činnosti zohledňovala venkovní terénní úpravy, které
v době inspekční činnosti omezovaly pobyt ve venkovních prostorách.


                          Hodnocení výsledků vzdělávání

Škola sleduje a vyhodnocuje průběžné i celkové výsledky vzdělávání žáků, projednávány
jsou pravidelně při poradách vedení, pedagogických radách i jednáních předmětových
komisí. K prezentaci úspěšnosti vzdělávacího procesu využívá účelně např. výroční zprávu
o činnosti školy, účastníky vzdělávání také informuje o podmínkách, průběhu i výsledcích
vzdělávání prostřednictvím webových stránek.
Ve školním roce 2023/2024 se ve škole vzdělávalo celkem 490 žáků, kteří jsou
v ročníkových výsledcích ve velké míře úspěšní. Žáci gymnázia byli v polovině případů
hodnoceni s vyznamenáním, pouze jediný žák neupěl po opravné zkoušce. V maturitních
oborech odborného vzdělávání studovalo celkem 182 žáků, malé procento s vyznamenáním
a pouze jednotlivci neuspěli. Ze 78 žáků tříletého učebního oboru vzdělání nebyli úspěšní



                                            4/8
opět pouze jednotlivci, a již nepokračují ve vzdělávání ve škole. Celkově lze konstatovat, že
škola o žácích ohrožených neúspěchem dobře ví, pracuje s nimi a snaží se jim poskytnout
podporu, která zejména u žáků negymnaziálního vzdělávání vede k tomu, že školu
nedokončí zejména žáci s vysokou absencí. Pozitivním zjištěním jsou relativně nízké počty
zameškaných hodin žáků ve školním roce 2023/2024, což svědčí o dobrých preventivních
aktivitách proti záškoláctví. Kázeňská opatření jsou vhodně využívána jen v zásadnějších
situacích, převažují pochvaly a ocenění.
Příležitostí k rozvoji je analýza důvodů horších výsledků vzdělávání v matematice oproti
ostatním předmětům a důvodů tohoto stavu (náročnost předkládaného učiva, efektivita
využívaných metod a forem práce, užitečnost výuky v půlených hodinách i účelnost
nastavených kritérií hodnocení).
Výsledky maturitní zkoušek jsou dobré. V gymnaziálním vzdělávání v roce 2024
z celkového počtu 26 žáků ( oktáva osmiletého studia) jeden neprospěl, naopak deset
s vyznamenáním. U žáků odborného vzdělávání byly výsledky lepší nebo srovnatelné s ČR,
z 21 maturujících dva nebyli připuštěni a čtyři neprospěli, 15 z 21 zkoušky zvládlo.
V případě závěrečných zkoušek čtyři ze 16 neuspěli.
Škola nejen změnila název, ale má i nové logo a nové celkové grafické pojetí veřejných
dokumentů, což přispívá k její snadnější identifikaci okolím i zájemci o studium. Škola se
prezentuje jako úspěšná a zajímavá možnost pro žáky hledající nejen všeobecné vzdělání,
ale i odborné. Podporují to různé akce, které škola pořádá, například grafická soutěž
Hledáme mladého grafika a fotografa. Součástí realizovaných aktivit je dlouholetá
spolupráce se sociálními partnery a podpora z jejich strany (např. firmy, kde žáci absolvují
odborný výcvik). Přínosem jsou probíhající mobility žáků v zahraničí v rámci programu
Erasmus+, např. pracovní stáž několika žáků v Seville nebo výjezdy žáků do zahraničí, aby
se seznámili nejen s jazykem, který se učí, ale i s kulturou zemí, kde se jazykem mluví. Škola
se zaměřuje výrazněji i na EVVO, úspěšně získává finance z norských fondů např. pro
projekt Mladí pro klima.
Poradenské služby jsou ve škole velmi dobře personálně zajištěny a tomu odpovídá
i nadstandardní kvalita poskytovaných služeb. Pracovníci školního poradenského pracoviště
(výchovný poradce, metodik prevence, kariérová poradkyně) pod vedením zástupkyně
ředitele mají účelně rozdělené kompetence, jejich práci efektivně doplňuje externí školní
psycholožka. Pečlivou evidenci žáků se speciálními vzdělávacími potřebami vede vedoucí
školního poradenského pracoviště, zároveň zprostředkovává kontakt s poradenskými
zařízeními a zajišťuje předávání informací o vzdělávacích potřebách diagnostikovaných
žáků všem učitelům. O kvalitě poskytovaných služeb vypovídá nízká četnost problémových
případů a schopnost vyřešit je vlastními nástroji, nebo ve spolupráci s externími odborníky,
středisky výchovné péče o mládež a dalšími zdravotnickými specialisty. Dobře nastavené
preventivní programy umožňují novým žákům snáze se adaptovat na pro ně nové podmínky
ve škole a 1. ročníkům spoluvytvářet společná třídní pravidla. Žákům připravujícím se na
ukončení vzdělávání (na konci 3. a začátku 4. ročníku) ve zvolených oborech se věnuje
kariérová poradkyně, která aktivně navštěvuje třídní kolektivy s programy ve formě
psychologické hry zaměřené na odhalení individuálních studijních předpokladů žáků.
Zároveň poskytuje poradenství i individuálně, podle potřeb jednotlivců a případně i jejich
zákonným zástupcům, někdy i žákům nižšího gymnázia, kteří chtějí přejít na jinou školu.
Organizováním besed s absolventy školy zprostředkovává žákům předání informací
o dalších možnostech vzdělávání a uplatnění na trhu práce. K tomu velmi dobře napomáhá
spolupráce s úřadem práce.




                                             5/8
                                         Závěry
Vývoj školy
- změna názvu školy
   snížení počtu budov školy
- výrazný posun ke zkvalitnění materiálních a prostorových podmínek pro praktickou
  výuku, tělesnou výchovu, domova mládeže
- personální změny ve vedení školy a jeho rozšíření
- nově zavedený obor vzdělání 34-56-LI0I Fotograf
Silné stránky
- organizace odborného výcviku umožňující realizaci kvalitní výuky a zprostředkování
  získání širokého spektra odborných praktických dovedností žákům (1.5)
- spolupráce školy s podnikatelskými subbjekty (1.5)
- poradenské služby poskytované na vysoké úrovni (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky ( oblasti ke zlepšení)
- přetrvávající menší pestrost a účinnost metod a forem práce v teoretické výuce, malá míra
  efektivní práce se vzdělávacím cílem zaměřeným na žáka v úvodu i závěru hodin ( 4.1)
- nízká míra individualizace a diferenciace teoretické výuky vzhledem k žákům celého
  spektra nadání a potřeb ( 4.2)
- nízká míra využívání formativního hodnocení žáků a jejich vedení k sebehodnocení
  a vzájemnému hodnocení (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- sjednotit přístup k provádění hospitační činnosti a poskytování zpětné vazby vyučujícím,
  zintenzivnit ji a na základě jejích výsledků upravovat plány dalšího vzdělávání
  pedagogických pracovníků
- systematicky se věnovat vyhodnocování účinnosti volených metod práce v hodinách a
  jejich vlivu na výsledky žáků
- vyhodnocovat dosažení cílů s využitím sebehodnocení nebo vzájemného hodnocení žáků
  směrem k jejich vlastnímu učebnímu pokroku
  další vzdělávání pedagogů rozšířit o témata práce s heterogenní třídou a využívání
  formativního hodnocení
- diferencovat výuku vzhledem k individuálním vzdělávacím potřebám žáků, výrazněji
  podporovat nadanější a rychlejší žáky
  častěji využívat digitální technologie žáky, vést žáky k práci s informacemi, jejich
  vyhledávání a třídění




                                            6/8
- důsledně vést žáky k samostatnému verbálnímu sebehodnocení a komentování kvality
  vlastního výkonu, současně ke kritickému myšlení při vzájemném hodnocení výkonu


                                    Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatření
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají

  1.   Koncepce rozvoje školy z 1. září 2024
 2.    Školní řád školy platný ve školním roce 2024/2025
 3.    Školní vzdělávací programy platné ve školním roce 2024/2025
 4.    Výroční zpráva o činnosti školy za školní rok 2023/2024
 5.    Zápisy zjednání pedagogické rady, školní rok 2023/2024 a aktuální školní rok (výběr)
 6.    Zápisy zjednání předmětových komisí, školní rok 2023/2024 a aktuální školní rok
       (výběr)
 7.    Rozvrhy hodin tříd a pedagogů platné ke dni inspekční činnosti
 8.    Školní matrika, školní rok 2023/2024 a aktuální školní rok (výběr)
 9.    Třídní knihy, školní rok 2023/2024 a aktuální školní rok (výběr)
1 O.   Dokumenty o realizaci dalšího vzdělávání pedagogických pracovníků (výběr)
11.    Personální dokumentace pedagogických pracovníků (výběr)
12.    Kniha úrazů vedená na odloučeném pracovišti praktického vyučování ve školním roce
       2024/2025
13.    Evidenční list BOZ žáka (a osnova školení) vedený ve školním roce 2024/2025
       (výběr)
14.    Dohoda o odborném výcviku platná ve školním roce 2024/2025 (výběr)
15.    Směrnice Poskytování odměn žákům za vykonanou produktivní činnost platná ve
       školním roce 2024/2025
16.    Dokumentace výchovného poradenství a školní prevence, školní rok 2024/2025
       (výběr)
17.    Inspekční zpráva Čj. ČŠIE-30/19-E




                                            7/8
                                         Poučení

Podle§ 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Hana Řebíčková, školní inspektorka,
vedoucí inspekčního týmu

Bc. Lenka Kalinová, kontrolní pracovnice


Mgr. Jaroslav Loučka, školní inspektor

                                                                             I
Mgr. Hana Rozsypalová, školní inspektorka


Mgr. Martin Valášek, školní inspektor

Ing., Mgr. Milan Jedlička, odborník na
grafické obory                -


9.6.2025




                                            8/8
