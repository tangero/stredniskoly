                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-491/25-P
                                       Sp. zn. ČŠIP-S-116/25-P


Název                               Střední škola zemědělská a potravinářská, Klatovy,
                                    Národních mučedníků 141
Sídlo                               Národních mučedníků 141, 339 01 Klatovy
E-mail                              sekretariat@sszp.kt.cz
IČO                                 61 781 797
Identifikátor                       600 009 424
Právní forma                        příspěvková organizace
Zastupující                         Ing. Vladislav Smolík
Zřizovatel                          Plzeňský kraj
Místo inspekční činnosti            Národních mučedníků 141, Klatovy
                                    Šmeralova 197, Klatovy
Inspekční činnost na místě          22. 4. 2025 − 25. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední škola zemědělská a potravinářská, Klatovy, Národních mučedníků 141 (dále
„škola“) vykonává činnost střední školy, školního hospodářství, školní jídelny a domova
mládeže. Poskytuje střední vzdělání s maturitní zkouškou ve čtyřletých oborech vzdělání 16-
01-M/01 Ekologie a životní prostředí, 41-41-M/01 Agropodnikání, 63-41-M/01 Ekonomika
a podnikání, 68-43-M/01 Veřejnosprávní činnost, 65-41-L/01 Gastronomie, v tříletýc h
učebních oborech zakončených závěrečnou zkouškou 29-53-H/01 Pekař, 29-54-H/01
Cukrář, 29-56-H/01 Řezník-uzenář, 41-51-H/01 Zemědělec-farmář, 41-52-H/01 Zahradník,
65-51-H/01 Kuchař-číšník a ve dvouletém nástavbovém oboru v denní formě 64-41-L/51
Podnikání. Škola je jmenována Centrem odborné přípravy v zemědělských oborech.
K termínu inspekční činnosti navštěvovalo školu 640 žáků ve 31 třídách. Složení
vzdělávacích oborů umožňuje vzájemnou prostupnost s cílem posílit úspěšnost žáků směrem
k získání kvalifikace. Vzhledem k nízkému počtu žáků v některých oborech jsou některé
třídy víceoborové. V domově mládeže bylo v době inspekční činnosti ubytováno 78 žáků
ve třech výchovných skupinách.


                         Hodnocení podmínek vzdělávání
Organizační struktura školy je funkční. Zkušený ředitel školy delegoval část řídicíc h
kompetencí na své zástupkyně, zástupkyni pro maturitní obory, zástupkyni pro učební obory
a zástupkyni pro domov mládeže. Ve své aktuální koncepci na období 2025-2031, která
vychází z analýzy stavu školy, stanovil ředitel školy realistické cíle pokrývající všechny
zásadní oblasti. Část krátkodobých cílů vedoucích k naplnění této koncepce je funkčně
rozpracována v plánu práce na školní rok. V období od poslední inspekční činnosti byl
otevřen nový obor vzdělání Zemědělec-farmář, o který je rostoucí zájem, škola převzala také
školní farmu.
Vedení školy má nastavenu systematickou kontrolní činnost, její míra efektivity je však
různá. Dílčí nedostatky byly zjištěny v oblasti povinné dokumentace a organizace
vzdělávání. Dostatečně četná hospitační činnost je převážně v gesci zástupkyň ředitele školy.
Hospitační cíle jsou v současné době směřovány především na sledování výuky začínajíc íc h
pedagogů, strukturu hodin či motivaci žáků ve výuce. Poskytovaná zpětná vazba učitelům
je podpůrná, v některých případech však není formulováno doporučení ke zlepšení. Ze
sledovaných hodin bylo patrné, že oblast aktivizujících metod a forem práce či formativního
hodnocení je sledována v menší míře, není ji věnována pozornost ani v dalším vzdělává ní
pedagogů. I když má škola v plánu dalšího vzdělávání určen specifický úkol zvyšová ní
kvalifikace a další odborné úrovně pedagogů, zapojení pedagogů v dalším profesním
vzdělávání ve sledovaném období bylo málo četné, vzdělávání pro celou sborovnu je
zařazováno sporadicky.
Pedagogický sbor se postupně rozšiřuje o další pedagogy díky zvyšujícímu se počtu žáků.
Vedení školy věnuje pozornost začínajícím učitelům. Ti na základě plánu pedagogického
rozvoje během celého dvouletého adaptačního období účinně spolupracují se svým
mentorem, s vedením školy i s ostatními pedagogy. Činnost některých předmětových komisí
vykazuje spíše formální charakter, neformální spolupráce probíhá mezi učiteli sdílením
zkušeností, učebních materiálů v online prostředí, v rámci organizace projektů a soutěží.
Vzájemné hospitace jsou spíše ojedinělé.
Vedení školy se daří postupně zlepšovat materiální podmínky vzdělávání. Aktivním
získáváním dalších finančních prostředků z evropských fondů i díky podpoře zřizovate le
došlo k modernizaci domova mládeže, učeben, laboratoří, dílen a jejich vybavení. Škola
doplnila vhodné digitální učební pomůcky, zapojením se do projektu Erasmus+ umožnila
žákům absolvovat zahraniční odborné praxe. Investiční dotace z programu Centra odborné
přípravy byly využity na nákup výukových pomůcek, které umožňují žákům pracovat
s nejnovějšími technologiemi. Tyto finanční zdroje posiluje doplňková činnost z pronájmu
prostor či poskytování stravy cizím strávníkům. Důležitou součástí finančních zdrojů, a také


                                            2/7
místem realizace odborné praxe žáků, je provozování vlastního penzionu a restaurace, školní
prodejny cukrářských a pekařských výrobků a činnost vlastní autoškoly.
Kvalitu vzdělávání podporuje dlouhodobá spolupráce s profesními asociacemi a komorami
v souladu s profilací jednotlivých oborů vzdělávání. Významná je spolupráce
s ministerstvem zemědělství, škola je akreditována jako jeho stálá vzdělávací základna,
vedle realizace rekvalifikačních kurzů se podílí i na publikační činnosti. Společné vzdělávac í
projekty jsou vytvářeny a realizovány s Českou zemědělskou univerzitou a také se středními
školami. Mezinárodní spolupráce se zahraničními školami podporuje rozvoj jazykových a
odborných kompetencí žáků. Důležitá je také spolupráce se stěžejními regionálními
smluvními partnery, praxe v reálném prostředí firem přispívá ke kvalitní přípravě žáků na
budoucí povolání. Nedílnou součástí spolupráce mezi vedením školy a žáky je působení
žákovského parlamentu, jehož činnost podporuje demokratické principy a sociální
kompetence žáků. Aktivní účastí žáků i pedagogů je podpořena také kooperace s místními
státními organizacemi či sociálními a charitativními spolky.



                           Hodnocení průběhu vzdělávání
Hospitované hodiny teoretického vzdělávání se vyznačovaly klidnou pracovní atmosférou.
Pedagogové uplatňovali ve všech sledovaných hodinách respektující a vstřícný přístup,
podporovali pozitivní vzájemné vztahy mezi žáky. Žáci spolupracovali s vyučujíc ími,
zodpovědně plnili zadané úkoly a dodržovali nastavená pravidla. Na žáky byly kladeny
přiměřené a jasné požadavky, včetně ověřování, zda vzdělávacímu obsahu rozumí.
Názornost výuky podporovalo efektivní využití demonstrativních pomůcek a didaktické
techniky. Předávání odborných znalostí bylo účelně propojováno s dalšími souvislostmi,
s praktickým životem. Důraz byl také kladen na přípravu k maturitním či závěrečným
zkouškám. V úvodu hodin bylo zpravidla žákům sděleno téma, případně struktura hodiny.
Vzdělávací cíl, jehož dosažení by bylo možné v závěru hodiny vyhodnotit, však byl sdělován
méně často, konkrétní přínos výuky pro žáky tak nebyl vždy zřejmý. Vyučující kladli důraz
zejména na výklad nové látky, případně na upevňování učiva, méně často byly zařazeny
aktivity podporující objevování nových poznatků. Prostor pro aktivní zapojení žáků do
výuky, jejich vzájemnou komunikaci a spolupráci byl efektivně poskytnut jen v části hodin.
Nízká míra diferenciace zadávaných úkolů s ohledem na různou úroveň studijníc h
předpokladů žáků a na jejich odlišné pracovní tempo snižovala účinnost sledované výuky.
Úspěšně a efektivně zařazená diferenciace byla zaznamenána ojediněle, zejména pro žáky
s potřebou podpůrných opatření. Ve většině hodin se vyučujícím nedařilo podporovat
kritické myšlení za pomoci dalších různých informačních zdrojů. Průběžné hodnocení
poskytovalo žákům zpětnou vazbu k aktuální úrovni znalostí a dovedností, žáci však
ve většině     hodin     nebyli    vedeni     k sebehodnocení, vzájemnému       hodnocení
a k vyhodnocování cílů hodiny.
Hospitace v odborném výcviku proběhly v oborech vyučovaných na pracovištích v areálu
školy. Veškeré činnosti probíhaly v přiměřeném tempu, učivo svým obsahem vhodně
navazovalo na odborné předměty teoretické výuky, důraz byl kladen na dodržování zásad
bezpečnosti a ochrany zdraví. Při samostatném či společném plnění úkolů žáci uplatňova li
získané vědomosti v praxi, osvojovali si praktické dovednosti a rozvíjeli pracovní,
komunikativní a další klíčové kompetence. V průběhu sledovaných aktivit vyučujíc í
poskytovali žákům potřebnou podporu směrem k úspěšnému splnění úkolů a průběžně
hodnotili vykonávané činnosti. Odbornost vyučujících i materiálně technické zázemí pro


                                             3/7
praktické vyučování pozitivně ovlivňovaly kvalitu vzdělávání. Vysokou úroveň
poskytovaných služeb oboru Kuchař-číšník a výrobků oborů Cukrář a Pekař dokládá
i stabilní zájem veřejnosti o služby a výrobky, stejně jako aktuálně získaný titul regioná lní
potravina v cukrářském oboru.
Činnost domova mládeže vhodně navazuje na vzdělávání ve střední škole. Odpočinkové
a tematicky zaměřené aktivity respektují stanovené výchovně-vzdělávací cíle tohoto
školského zařízení, dostatek prostoru je poskytován osobnímu volnu. Žáci mohou podle
individuálních potřeb využít pomoc vychovatelů či vrstevníků při přípravě na vyučová ní.
Úzká spolupráce s místními organizacemi a charitativními spolky, zejména s domovem
seniorů a s diakonií, zaměřená na dobrovolnictví, přispívá k rozvoji sociálníc h
a komunikativních kompetencí žáků. Pestrá nabídka zájmových aktivit a kroužků, kterou
žáci ve velké míře využívají, umožňuje smysluplné trávení volného času a přispívá k rozvoji
jejich zájmů a specifického nadání.


                          Hodnocení výsledků vzdělávání
Škola využívá ke zjišťování výsledků vzdělávání žáků interní nástroje – písemné a ústní
zkoušení, stejně jako hodnocení praktických dovedností. Významnou zpětnou vazbu získává
škola také od spolupracujících firem, u kterých žáci absolvují odborný výcvik či odbornou
praxi. Výsledky vzdělávání sleduje škola na úrovni tříd i jednotlivců. V rámci jednání
pedagogické rady a předmětových komisí převažují souhrnné výčty a přehledy prospěchu,
podrobnější a hlubší analýza chybí, následně tak nejsou přijímána potřebná opatření. Činnost
školního poradenského pracoviště je realizována v oblasti podpory žáků ohrožených školním
neúspěchem v různé míře účinnosti. Tým složený z výchovné poradkyně pro maturitn í
obory, výchovné poradkyně pro učební obory a školní metodičky prevence spolupracuje
s třídními učiteli při předávání informací o žácích se speciálními vzdělávacími potřebami,
využívány jsou také plány pedagogické podpory. Při inspekční činnosti bylo zjištěno,
že v některých případech nebyla podpora žákům poskytována důsledně v celém rozsahu.
V případě zhoršení prospěchu nebo zvýšení absence jsou žákům individuálně nabízeny
možnosti ke zlepšení vzdělávacích výsledků, žáky jsou však využívány v různé míře. Nižší
studijní potenciál žáků spolu s nižší motivací ke studiu a vysokou absencí se v některých
oborech promítá do úrovně dosahovaných výsledků. Řada žáků opakuje ročník, popřípadě
využívá prostupnosti vzdělávacích oborů v rámci školy a přechází z maturitních oborů
na nematuritní. Část žáků také odchází na jiné školy. Škola věnuje pozornost prevenci
rizikového chování, různé preventivní aktivity včetně adaptačních kurzů jsou součástí
vzdělávání, v případě potřeby je využito dotazníkové šetření. Škole se však příliš nedaří
minimalizovat absenci žáků, neomluvené absence jsou nejčastějším důvodem pro udělování
kázeňských opatření či snížených známek z chování.
Úspěšnost žáků při ukončování vzdělávání maturitní a závěrečnou zkouškou koresponduje
s průběžnými výsledky vzdělávání. Výsledky maturitních zkoušek jsou srovnatelné se
skupinami oborů jiných škol v republice. Ve zkušebním roce 2024 konalo maturitní zkoušku
47 žáků, z toho sedm žáků absolvovalo s vyznamenáním (15 %), 32 žáků prospělo (68 %)
a sedm žáků neprospělo (15 %), v nástavbovém studiu ze 13 žáků nebyli úspěšní tři žáci
(23,08 %). Z 66 žáků konajících závěrečnou zkoušku čtyři prospěli s vyznamená ním
(6,1 %), 54 žáků prospělo (81,8 %) a osm žáků neprospělo (12,1 %). Škola ve spolupráci
s úřadem práce sleduje uplatnění absolventů školy na trhu práce.
Komunikace školy se žáky a zákonnými zástupci probíhá pomocí elektronického systému,
informace o průběhu vzdělávání jsou rodičům předávány také na třídních schůzkách.


                                             4/7
Prezentace školy na veřejnosti probíhá formou dne otevřených dveří a řady aktivit pro
veřejnost. Škola však dostatečně nevyužívá informační potenciál internetových stránek ,
v době inspekční činnosti obsahovaly řadu neaktuálních informací.
Významné prvky pro seberealizaci a rozvoj nadání vytváří škola podporou účasti žáků
v četných a rozmanitých celostátních či regionálních projektech a odborných soutěžích, ve
kterých dosahují žáci často předních umístění i ve vyšších kolech či ocenění na regioná lní
úrovni. Tyto úspěchy jsou významné i z hlediska dosahování požadované úrovně vzdělává ní
v jednotlivých oborech. Škola též účelně podporuje další profesní vzdělávání žáků
rozšířenou nabídkou řady specializovaných oborových kurzů, které zvyšují uplatnění žáků
na trhu práce, také možnost získat řidičské oprávnění posiluje pozici žáků v dalším
profesním životě.


                                         Závěry
Vývoj školy
– Byla rozšířena nabídka oborů vzdělání o obor 41-51-H/01 Zemědělec-farmář, v roce 2022
  byly aktualizovány školní vzdělávací programy.
– Kontinuálně se zvyšuje počet žáků i tříd, pedagogický sbor byl rozšířen o nové pedagogy,
  adaptačním obdobím aktuálně prochází 16 začínajících pedagogů.
– Od 1. 1. 2021 byla převzata školní farma, postupně dochází k její modernizaci.
– Došlo k přestavbě a modernizaci domova mládeže, byly pořízeny moderní technolo gie
  do Centra odborné přípravy.
Silné stránky
  Střední škola – negymnaziální obory
– Intenzivní a dlouhodobá spolupráce školy s množstvím externích partnerů včetně
  zahraničních v souladu s profilací školy významným způsobem podporuje rozvoj
  osobnosti žáků a jejich úspěšnost v uplatnění na trhu práce. (1.5)
– Dlouhodobé zapojení školy do řady projektů, významné úspěchy v profesních soutěžích
  přispívají k motivaci žáků při kvalitní přípravě na jejich profesní dráhu, nabídka
  oborových kurzů napomáhá ke zvýšení profesní odbornosti. (5.3)
  Domov mládeže
– Účast žáků v dobrovolnické spolupráci s charitativními organizacemi v regionu přispívá
  k rozvoji jejich komunikativních a sociálních kompetencí. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Střední škola – negymnaziální obory
– Formy výuky podporující aktivní zapojení žáků do výuky včetně prvků formativního
  hodnocení nejsou využívány v dostatečné míře. (4.2)
– V průběhu teoretické výuky nevyužívá škola v dostatečné míře diferenciaci učiva
  vzhledem k individuálním schopnostem jednotlivých žáků. (4.3)




                                            5/7
– Škola nemá efektivně nastaven hlubší systém analýzy vzdělávacích výsledků, vzhlede m
  k tomu nejsou přijímána adekvátní opatření. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Efektivně a důsledně uplatňovat diferenciaci ve výuce, formativní hodnocení a sledování
  individuálního pokroku žáků.
– Účinně aplikovat aktivizační formy a metody práce ve výuce, posílit další vzdělává ní
  pedagogů v této oblasti.
– Provádět efektivní analýzu výsledků vzdělávání včetně vysoké absence žáků a přijímat
  adekvátní opatření.
– Důsledně dodržovat doporučení žákům se speciálními vzdělávacími potřebami, zvážit
  posílení týmu o dalšího metodika prevence a speciálního pedagoga.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování ředitele do funkce), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.



                                            6/7
Složení inspekčního týmu a datum vyhotovení inspekční zprávy

 PaedDr. Martina Baarová, školní inspektorka, vedoucí inspekčního týmu
 Mgr. Ludmila Hadravová, školní inspektorka
 Mgr. Markéta Křivánková, školní inspektorka
 Mgr. Renata Pechoušková, školní inspektorka
 Bc. Jiřina Svobodová, kontrolní pracovnice
12. 5. 2025




                                         7/7
