                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2843/22-A


Název                               Gymnázium, Praha 6, Arabská 14
Sídlo                               Arabská 14, 160 00 Praha 6
E-mail                              ga@gyarab.cz
IČO                                 61386022
Identifikátor                       600005682
Právní forma                        Příspěvková organizace
Zastupující                         RNDr. Bc. Zdeňka Hamhalterová
Zřizovatel                          Hlavní město Praha
Místo inspekční činnosti            Arabská 14, 160 00 Praha 6
Termín inspekční činnosti           18. 10. 2022 − 21. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium, Praha 6, Arabská 14 (dále „škola“ nebo „gymnázium“) vykonává činnost
střední školy a školní jídelny. Poskytuje vzdělávání v denní formě čtyřletého gymnázia se
zaměřením na humanitní, přírodní vědy a programování. Tato profilace je systémově
podporována prostřednictvím disponibilní časové dotace, široké nabídky volitelnýc h


2022/2023                                            1
předmětů a rozvoje komunikativních dovedností v cizích jazycích (anglický, německý,
francouzský, ruský a latina) s možností získat mezinárodní jazykový certifikát.
Gymnázium sídlí v samostatném školním areálu ve zmodernizované budově
s bezbariérovým přístupem. Kapacitně se řadí k velkým pražským školám, k 30. 9. 2022 se
zde vzdělávalo ve 20 třídách 610 žáků. Mírně vzrostla naplněnost školy, nejvyšší povolený
počet žáků byl využit na 91 %, přibližně třetinu tvoří žáci Středočeského kraje.
Gymnázium je Fakultní školou Přírodovědecké fakulty Univerzity Karlovy a Filozofické
fakulty Univerzity Karlovy. Dlouhodobě rozvíjí spolupráci s fakultami Českého vysokého
učení technického a Matematicko-fyzikální fakultou Univerzity Karlovy. Gymnázium je
partnerskou školou Centra pro talentovanou mládež a pilotní školou projektu „Al akademie“
pro zavedení výuky umělé inteligence.


                         Hodnocení podmínek vzdělávání
Systematickým naplňováním stanovených záměrů v oblasti personálních, materiálníc h
a finančních podmínek vytvořila ředitelka školy (dále „ředitelka“) příznivé předpoklady pro
stávající fungování školy i pro další perspektivní rozvoj gymnázia. Koncepční vize
podporuje nejen kvalitní realizaci všeobecného gymnaziálního vzdělávání ve všech
zaměřeních, ale reflektuje i potřeby rozvoje školy v oblasti technologických a výukovýc h
inovací nebo možností společného vzdělávání pro žáky podle jejich specifických potřeb,
např. systémové zajištění psychologické, inkluzivní a preventivní péče. Nedílnou součástí
definovaných strategií je utváření příznivého vzdělávacího prostředí, interpersonálníc h
vztahů a uskutečňování konceptu školních a zájmových aktivit.
Rozvíjené partnerské vztahy s akademickými pracovišti, jazykovými instituty
a zahraničními školami přispívají ke sdílení edukativních zkušeností, k profilaci žáků
i vzdělávání talentovaných žáků, mj. prostřednictvím mezinárodních projektů a výměnnýc h
pobytů. Vedení školy podporuje konstruktivní dialog s jednotlivými aktéry vzdělává ní.
Závěry z jejich pravidelné evaluace jsou zohledňovány, např. při úpravách provozníc h
podmínek, nabídky povinně volitelných předmětů nebo v oblasti pravidel hodnocení.
Iniciativa žáků se příznivě promítá v utváření školního prostředí, při prezentaci gymnázia na
veřejnosti, při organizaci tradičních akcí i v jejich zapojení do života školy prostřednictvím
studentské rady.
Realizovaný způsob řízení vychází z jasně vymezených úkolů a povinností, účelného
delegování kompetencí v rámci užšího vedení a spoluodpovědnosti všech zaměstnanců za
optimální chod školy. Jeho nedílnou součástí je funkční přenos informací (systém porad,
intranet) a důsledně využívané kontrolní mechanismy zahrnující všechny součásti školy.
V oblasti odborného a metodického vedení výuky a při kontrolní činnosti je výrazněji
posílena pozice předsedů předmětových komisí. Aktivní spolupráce vyučujících, zejména
při koordinaci svého působení ve výchovně vzdělávacím procesu, pojetí výuky jednotlivýc h
předmětů a při úpravě kriteriálního hodnocení, probíhá na platformě metodických orgánů.
Pružnost řídicích postupů umožňuje ředitelce efektivně reagovat na zjištěné potřeby žáků
i měnící se požadavky, mj. aktualizace učebních dokumentů, systémové změny v organizac i
maturitních zkoušek i využívání zkušeností z období distančního vzdělávání.
K prioritám ředitelky patří zejména pravidelné a komplexní monitorování úrovně
pedagogického procesu podle předem stanovených záměrů, mj. také projekty, ročníkové
obhajoby, maturitní zkoušky. Zobecňující závěry z četné hospitační činnosti jsou sdíleny na
úrovni školy a obvykle vyúsťují v konkrétní doporučení ke zlepšení pedagogické práce,
případně k zajištění potřebné metodické podpory. Kvalita výuky a míra pedagogickýc h


2022/2023                                     2
kompetencí jsou i jedním z podkladů pro transparentní hodnocení učitele. V případě
zjištěných nedostatků ředitelka přihlíží k potenciálu pedagoga a v některých případech
uplatňuje i možnost personální změny.
Efektivitu řízení podporuje funkční elektronický systém, který přispívá k informovanos ti
zákonných zástupců, slouží jako úložiště stěžejních dokumentů školy a databáze digitálníc h
výukových materiálů.
Výsledkem koncepční personální práce vedení školy je kvalifikovaný pedagogický sbor
s vyváženou věkovou strukturou. Od poslední inspekční činnosti došlo ke změně na pozici
zástupců ředitelky, obměnila se přibližně třetina učitelů, přičemž pouze dva vyučující si
doplňují požadované kvalifikační předpoklady magisterským studiem. Vzdělávání zajišťuje
68 pracovníků, včetně školní psycholožky a asistentky pedagoga. Kvalitu výuky pozitivně
ovlivňuje zapojení pěti rodilých mluvčích i reciproční spolupráce s vysokými školami
(odborníci pro výuku programování, část učitelů souběžně působí v terciárním školství nebo
na pozici vedoucích pedagogické praxe). Převaha zkušených a odborně způsobilých učitelů
zaručuje kontinuitu kvality vzdělávání, sdílení pedagogických zkušeností i systematicko u
metodickou pomoc začínajícím a nově nastupujícím pedagogům. Vyučující aktivně
spolupracují v oblasti podpory žáků, při organizaci rozšiřujících vzdělávacích aktivit,
projektového vyučování a zájmové činnosti.
Příkladné další vzdělávání pedagogických pracovníků probíhá podle jasně definova nýc h
záměrů a rovnoměrně ve všech vzdělávacích oblastech. Jeho přínos je na úrovni školy
pravidelně vyhodnocován. Individuální a kolektivní vzdělávací semináře vycházejí
z identifikovaných potřeb školy, reagují na nové výukové trendy a podporují seberealizac i
většiny vyučujících, např. tandemová výuka, vzdělávání žáků s odlišným mateřským
jazykem, práce s talentovanými žáky. K prezentaci a výměně edukativních zkušeností
přispívá i soustavná činnost vedení školy v oborových asociacích a na mezinárod níc h
konferencích.
Efektivním vícezdrojovým financováním a aktivním zapojením managementu školy do
získávání dalších finančních prostředků se ředitelce daří kvalitně naplňovat všechna
zaměření školního vzdělávacího programu. Získané zdroje jsou účelně využívány k rozšíření
vzdělávací nabídky, podpoře učitelů i žáků a průběžnému zlepšování materiálního zázemí,
mj. konverzace v cizích jazycích, primární prevence, doučování, příspěvky na školní akce
pro sociálně znevýhodněné žáky.
Kultivované vzdělávací prostředí a výborné materiálně technické vybavení pro vzdělává ní,
volnočasové aktivity i školské služby dokládají systematické naplňování koncepčních
záměrů ředitelky. Gymnázium disponuje odpovídajícím počtem kmenových i odborných
učeben, např. počítačové a jazykové pracovny, laboratoře přírodovědných předmětů,
vybavených moderními didaktickými pomůckami, informačními a komunikač ními
technologiemi i softwarovými programy. Nadstandardní jsou podmínky pro tělovýcho vné
i zájmové aktivity (víceúčelový sportovní areál, dvě tělocvičny, posilovna). Promyšlený
koncept školního prostředí nabízí žákům možnost seberozvoje i studentského života, např.
nová multimediální knihovna se studovnou, prostory školního poradenského pracoviště,
studentský klub, Wi-Fi síť, nahrávací studio i kavárna. Moderní školní jídelna zajišťuje
žákům nutričně vyváženou i dietní stravu. Uspořádání vnitřních prostor a dodržování
nastavených pravidel napomáhá k zajištění větší bezpečnosti žáků. Od posledního
inspekčního hodnocení se také zlepšilo vnější zabezpečení školy (vstupní turnikety a nový
kamerový systém).




2022/2023                                   3
                          Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá promyšle ná
organizace výuky (dělené hodiny, laboratorní cvičení), účelné využití disponibilní časové
dotace vzhledem k jednotlivým zaměřením a provázanost teoretické výuky s praktickým
využitím poznatků. Rozvoj potencialit žáků je zajištěn systémově, např. diferenciac í
jazykových skupin podle úrovně pokročilosti, koncepcí povinně volitelných předmětů ve
vyšších ročnících podporujících specializaci a vzdělávání žáků nadaných i žáků s profilac í.
Systém zároveň umožňuje reagovat na individuální pokrok každého žáka (prostupnost
jazykových skupin), koncepčně napomáhá propojování vzdělávacích oblastí, podporuje
akademické dovednosti a budoucí profesní směřování žáků.
Charakteristickým znakem sledované výuky byla příznivá pracovní atmosféra s důrazem na
samostatnost žáků a utváření jejich studijních návyků. Účinně byly využívány elektronické
výukové materiály i koncept domácí přípravy ve výukové platformě školy. Vysoký počet
žáků ve třídách je kompenzován dělenými hodinami i vzájemným dodržováním pravidel
komunikace a respektováním stanovených postupů práce. Výhodu menších skupin ale
využili učitelé pouze částečně. Pojetí výuky do jisté míry ovlivňoval přístup učitele,
projevovaný zájem o vyučovací předmět, účelné využívání aprobace a množství
pedagogických zkušeností. Přidaná hodnota vzdělávání narůstá ve vyšších ročnících
gymnázia, žáci tak často prokazovali výbornou úroveň jazykových dovedností, schopnost
samostatně prezentovat odborná témata a vést kvalifikovanou diskuzi.
Většina hospitovaných hodin splňovala standardy gymnaziálního vzdělávání a vyznačova la
se přiměřenou náročností a metodickou propracovaností vzhledem ke specifikům žáků
jednotlivých zaměření. Převážná část hodin měla promyšlenou strukturu s jasným
vymezením cíle a tématu, obvykle byly metodicky dobře připraveny a zvládnuty. Dílčí
nedostatky v některých hodinách se projevovaly méně efektivní časovou organizací, menší
účelností didaktických postupů, což se odráželo v nižší míře aktivizace žáků i jejich zapojení
do hodnotících činností. Vzdělávací strategie zpravidla rozvíjely vědomosti i dovednosti
žáků a ve vyšších ročnících cíleně směřovaly k přípravě na maturitní zkoušku. Ve
společenskovědních předmětech byla vhodně rozvíjena postojová složka cíle
prostřednictvím aktualizace probíraných témat. Učitelé také propojovali učivo v širších
souvislostech a vedli žáky k pochopení vzájemných vztahů. Zařazováním rozšiřujíc ího
učiva účelně podporovali žáky s větším zájmem o vyučovaný předmět. Pedagogové
efektivně využívali mezipředmětové přesahy, interdisciplinární vazby i propojování učiva
s praktickými příklady a zkušenostmi žáků. Vyučující často uplatňovali frontální formu
výuky v kombinaci s dialogickou metodou a samostatnou prací žáků. Pouze v části hodin
byly využity kooperativní formy práce (párová a skupinová) k podpoře sociálníc h
a komunikativních kompetencí žáků. Naopak na výborné úrovni byla v přírodovědné m
vzdělávání zařazena prakticky orientovaná výuka s problémovými úkoly, které žáky vedly
k aplikaci nebo vyvozování nových poznatků a rozvíjely jejich nadání i klíčové kompetence.
Funkčně zařazené experimenty sloužily k doložení předchozích tvrzení, interpretac i
záměrných pozorování pro odvození základních vztahů. Příkladně byla také využita práce
s chybou jako prostředku k hlubšímu porozumění a poznání. Účelné používání didaktickýc h
pomůcek, demonstrativních metod a specializovaných softwarových programů v části hodin
přispívalo k názornosti a zvýšení motivace žáků. Didaktická technika byla uplatněna
s ohledem na stanovený vzdělávací cíl, např. poslech s porozuměním, filmový dokument,
interaktivní výukové prezentace. Na požadované úrovni byla zařazována komplexní práce
s textem (uměleckým i odborným) a různými informačními zdroji. Žáci prokazovali
schopnost kriticky myslet, aplikovat své znalosti a správně používat odbornou terminolo gii.
Různorodost činností a promyšlené střídání aktivit ve výuce cizích jazyků vedlo


2022/2023                                     4
k rovnoměrnému rozvoji produktivních a receptivních dovedností žáků, k upevňová ní
gramatických struktur i obohacení slovní zásoby. Ojediněle ale nebyl v dostatečné míře
vytvářen prostor pro mluvený projev žáků, který by více podpořil rozvoj jejich interaktivníc h
řečových dovedností. Učitelé ve všech sledovaných hodinách věnovali potřebné množství
času k procvičení a upevnění probírané látky, poskytovali žákům průběžnou zpětnou vazbu
využitelnou při dalším učení. V některých případech bylo vhodně uplatněno i motivač ní
hodnocení. Míra individualizace vzdělávacích postupů vycházela z identifikovaných potřeb
žáků, např. časová diferenciace, vizualizace zadání úkolu a respektování stabilního
prostorového uspořádání. Role asistenta pedagoga měla charakter spíše osobní asistence
žákům s tělesným znevýhodněním.
Účinnost vzdělávacího procesu v některých případech snižovaly dílčí metodické
a didaktické nedostatky, např. málo efektivní střídání činností, nižší pestrost metod a forem
výuky s nerovnoměrným zapojením žáků. Učitelé rovněž v menší míře uplatnili formativní
hodnocení žáků a jen ojediněle vedli žáky k sebereflexi nebo vzájemnému hodnocení podle
předem známých kritérií. Ve větší části sledovaného vzdělávání pedagogové nevyužili
didaktického závěru vyučovací hodiny, mj. opomíjení shrnutí probraného učiva
a vyhodnocení stanoveného vzdělávacího cíle s ohledem na dosažený pokrok žáků. Napříč
vyučovacími předměty nebyl také v potřebné míře vytvářen prostor pro souvislejší mluve ný
projev žáků, případně pro usměrňování jeho kvality.
Zapojení žáků do mezinárodních projektů a celoškolních akcí cíleně přispívá k všestranné mu
rozvoji jejich osobnosti, kulturně historickému rozhledu i k utváření demokratickýc h
hodnot, např. projekt GAIA, Den osobností, tematické studijní cesty. Periodicky zařazované
aktivity propojují teoretickou výuku s praxí a umožňují tak ověřovat naplňování klíčovýc h
kompetencí - exkurze, odborné týdny, soustředění talentů a sportovní kurzy.


                          Hodnocení výsledků vzdělávání
Výsledky vzdělávání žáků pozitivně ovlivňuje dostatečný výběr uchazečů na základě
jednotné přijímací zkoušky i předchozí úspěšnosti v základním vzdělávání. Gymnázium pro
zájemce pořádá přípravné kurzy s ověřením studijních předpokladů prostřednictvím
přijímací zkoušky „na nečisto“.
Od poslední inspekční činnosti došlo ke zvýšení podílu žáků s potřebou podpůrných opatření
a k rozšíření možností společného vzdělávaní žáků podle jejich vzdělávacích potřeb. Pro
jeho realizaci byly vytvořeny příznivé materiální, prostorové a personální podmínky. Nové
školní poradenské pracoviště (výchovná poradkyně, koordinátor prevence, kariérový
poradce, školní psycholožka a asistentka pedagoga) poskytuje žákům komplexní
psychologickou, preventivní a inkluzivní péči, zajišťuje interní koordinaci stanovenýc h
postupů i vnější spolupráci s rodiči a specializovanými pracovišti. Systémová opatření
v rámci otevřeného vzdělávacího prostředí, tj. prevence školní neúspěšnosti, podpora žáků
při ukončování studia, funkční způsob depistáže vzdělávacích potřeb i uplatňova ní
podpůrných opatření, umožňuje většině žáků zvládnout nároky gymnaziálního vzdělává ní
na požadované úrovni (k termínu inspekce 4 % žáků se speciálními vzdělávacími potřebami
včetně žáků se smyslovým a tělesným znevýhodněním, 4 % žáků nadaných, 7 % žáků-
cizinců). Efektivita realizovaných postupů, např. plány pedagogické podpory, individuá lní
strategie nebo úprava organizace vzdělávání pro nadané žáky, souběžné zahraniční studium,
systém doučování a konzultací, je na úrovni školy pravidelně vyhodnocována a v případě
potřeby jsou přijímána další opatření, např. doučování z českého jazyka pro nově přijaté
ukrajinské žáky (ve školním roce 2022/2023 11 žáků). Účinnost subvence dokládají
srovnatelné výsledky žáků s potřebou podpůrných opatření s ostatními žáky, kdy ve


2022/2023                                     5
2. pololetí školního roku 2021/2022 dosáhla více než polovina těchto žáků stejného nebo
lepšího studijního průměru než žáci dané třídy.
Adaptační a preventivní postupy jsou realizovány systémově v průběhu celého vzdělávac ího
cyklu, např. adaptační a sportovní kurzy, tematicky zaměřené programy primární prevence,
třídnické dny. Jejich nedílnou součást tvoří bohaté spektrum mimoškolních aktivit
podporujících prosociální chování a zájmy žáků, např. kroužky, charitativní akce. Příkladně
jsou využívány závěry z periodických dotazníkových šetření ve vybraných třídách, na
jejichž základě jsou přijímána konkrétní opatření, mj. podpora psychické pohody žáků,
sociometrie. Nastavené preventivní mechanismy jsou funkční a přispívají k eliminac i
rizikového chování žáků, což dokládá i nízký počet ukládaných kázeňských opatření
a neomluvených hodin. Ojedinělé závažné porušení školního řádu je řešeno jednáním
s rodiči a v souladu s určenými pravidly, např. hodnocení sníženým stupněm z chování.
Škola vytváří motivační prostředí pro vzdělávání a soustavně oceňuje žáky za jejich aktivní
práci a příkladnou reprezentaci v předmětových soutěžích na regionální i mezinárod ní
úrovni. Vysoké množství udělovaných pochval je doplněno i každoročním vyhodnocením
nejlepších žáků formou tzv. „Arabského vysvědčení“.
K posouzení dosažené úrovně znalostí a dovedností žáků a k ověření zvládnutí očekávaných
výstupů školního vzdělávacího programu používá škola různorodé nástroje i výsledky
interního a externího testování, např. rozřazovací a srovnávací testy, výběrová zjišťová ní.
Z jejich výstupů je zřejmé, že žáci dosahují výborných výsledků nejen v hlavníc h
předmětech, ale i v oblasti informační a sociální gramotnosti. Rozvoj studijního potenciálu
a míru získaných kompetencí dokládá rovněž vysoká úroveň ročníkových prací, účast ve
Středoškolské odborné činnosti a úspěšnost žáků při absolvování mezinárod níc h
certifikovaných zkoušek z anglického a německého jazyka.
Individuální i skupinové výsledky vzdělávání žáků jsou na úrovni vedení školy
a předmětových komisí systematicky vyhodnocovány. Nastavení jednotných pravidel
hodnocení je doplněno podrobnějšími kritérii pro jednotlivé předměty, včetně vymeze ní
hranice povinné účasti žáků ve výuce.
Celkové výsledky vzdělávání žáků ve sledovaném období tří školních let byly stabilní,
období distančního vzdělávání se do nich negativně nepromítlo. Přibližně třetina žáků
prospěla s vyznamenáním, podíl neprospívajících se pohyboval v rozmezí 1 - 3 %. Školou
identifikovaný výkyv v nárůstu omluvené absence ve školním roce 2021/2022 souvisel
s uplatňováním karanténních opatření. Pozitivním zjištěním je stabilně nízký podíl žáků
s neuzavřenou klasifikací k 30. 6.
Významným ukazatelem kvalitativního rozvoje žáků je jejich velmi dobrá úspěšnost
u maturitních zkoušek. Ve sledovaném období prospěla s vyznamenáním více než polovina
žáků, neprospěli pouze jednotlivci. Výsledky ve společné a profilové části maturitní zkoušky
byly vyvážené. Z jejich podrobnější analýzy vyplývá, že žáci ve všech předmětech společné
části dosahovali lepších výsledků, než je průměr dané skupiny oborů. Účinnost nastavené
profilace žáků v jednotlivých zaměřeních studia se projevuje v maximální úspěšnosti žáků
v dané zkoušce společné části, tj. humanitní třídy v českém jazyce a přírodovědné třídy
v matematice, kde dosahují úrovně osmiletých gymnázií. Nejlepší výsledky vykazují žáci
všech zaměření ve zkoušce z cizího jazyka, přičemž asi tři čtvrtiny z nich nahrazují její
profilovou část mezinárodním certifikátem. Vyšší úspěšnost než republikový průměr
dosahují žáci v rozšiřující zkoušce Matematika+, kterou si volí asi 20 % žáků, zejména ze
specializace programování.


2022/2023                                    6
S vysokou mírou osvojených znalostí a dovedností žáků koresponduje rovněž úspěšnost
absolventů gymnázia v terciárním vzdělávání, kterou škola systematicky vyhodnoc uje.
Analýzy ukazují, že přijetí žáků na vysoké školy dlouhodobě odpovídá jejich profilaci.


                                        Závěry
Vývoj školy
- od poslední inspekční činnosti v roce 2014 mírně vzrostla naplněnost gymnázia, zvýšil se
  podíl žáků s potřebou podpůrných opatření
- vzdělávání zajišťuje kvalifikovaný pedagogický sbor, jenž prochází přirozenou
  personální obměnou, došlo k personální změně na pozici zástupců ředitelky
- vzniklo nové školní poradenské pracoviště zajišťující komplexní podporu žáků v oblasti
  psychologické, inkluzivní a preventivní péče
- rozvíjené partnerské vztahy podporují profilaci žáků a vzdělávání nadaných žáků
- vedení školy kontinuálně zlepšuje materiálně technické vybavení pro výuku, mimoško lní
  činnost a školské služby
- gymnázium si zachovává vysokou úroveň poskytovaného vzdělávání a výstupů žáků
Silné stránky
- funkční řízení ve všech oblastech činnosti školy a účinná evaluace kvality výchovně
  vzdělávacího procesu
- koncepční naplňování jednotlivých zaměření vzdělávacího programu a využívá ní
  partnerských vazeb přispívá k rozvoji potenciálu žáků a jejich další profesní orientaci
- systematický rozvoj kompetencí učitelů v rámci dalšího vzdělávání pedagogickýc h
  pracovníků
- kultivované vzdělávací prostředí a efektivní využívání materiálně technického zázemí pro
  výuku a široké spektrum zájmových aktivit
- prakticky orientovaná výuka s využitím názornosti rozvíjí hlubší zájem žáků o vyučovaný
  předmět a jejich nadání
- dlouhodobě výborné výsledky vzdělávání a příkladné zapojení žáků do reprezentace
  školy
- motivační prostředí a podpora všestranného osobnostního rozvoje žáků formou projektů
  a rozšiřujících vzdělávacích aktivit
Slabé stránky a/nebo příležitosti ke zlepšení
- méně časté využívání kooperativních forem práce a zapojení žáků do evaluačních aktivit
  prostřednictvím vzájemného kriteriálního hodnocení a sebereflexe v části výuky
- méně efektivní časové a organizační rozvržení činností a opomíjení didaktického závěru
  v části vyučovacích hodin
- menší prostor pro souvislejší ústní vyjádření žáků napříč vyučovacími předměty




2022/2023                                   7
Příklad inspirativní praxe
- systémová realizace konceptu společného vzdělávání v gymnáziu s účinnou podporou
  individuálních strategií pro žáky podle jejich vzdělávacích potřeb, rodného jazyka, nadání
  a zájmů
Doporučení pro zlepšení činnosti školy
- více zapojovat žáky do evaluačního procesu prostřednictvím formativního hodnocení,
  vzájemného hodnocení podle stanovených kritérií a sebereflexe vlastního pokroku
- lépe časově a organizačně strukturovat výuku a věnovat větší pozornost didaktickému
  závěru vyučovací hodiny ke shrnutí probraného učiva a zhodnocení práce žáků
- ve větší míře podporovat souvislejší ústní vyjádření žáků a kultivovat jejich projev
- nadále implementovat poznatky z dalšího vzdělávání pedagogů do výuky a zacílit
  vzdělávací semináře na možnosti formativního hodnocení


            Seznam dokladů, o které se inspekční zjištění opírají
 1.    Potvrzení ve funkci ředitele školy ze dne 26. 3. 2018, s účinností od 1. 8. 2018
 2.    Školní vzdělávací program pro čtyřleté gymnázium, denní forma vzdělávání, platný
       od 1. 9. 2009 včetně dalších aktualizací, poslední úprava od 1. 9. 2021
 3.    Školní řád, Gymnázium, Praha 6, Arabská 14, s účinností od 1. 9. 2022, včetně příloh
 4.    Třídní knihy, školní roky 2021/2022 a 2022/2023 vedené k termínu inspekce
 5.    Rozvrh vyučovacích hodin, školní rok 2022/2023
 6.    Školní matrika vedená k termínu inspekce (vybraný vzorek)
 7.    Výběr z personální dokumentace pedagogických pracovníků vedené k termínu
       inspekce
 8.    Záznamy z pedagogické rady, školní roky 2021/2022 a 2022/2023 vedené k termínu
       inspekce
 9.    Zápisy z předmětových komisí, školní roky 2021/2022 a 2022/2023 vedené k termínu
       inspekce
10.    Portfolio činnosti školního poradenského pracoviště, školní roky 2021/2022
       a 2022/2023 vedené k termínu inspekce
11.    Výroční zprávy o činnosti školy za školní roky 2020/2021 a 2021/2022
12.    Vybrané výstupy z účetnictví organizace za roky 2021 a 2022




2022/2023                                    8
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Petra Stoklasová, školní inspektorka,
 vedoucí inspekčního týmu

 Mgr. Bc. Lenka Rose, školní inspektorka


 Mgr. Tomáš Šimek, školní inspektor


 Mgr. Hana Šinská, školní inspektorka


 Bc. Šárka Snížková, kontrolní pracovnice


V Praze 27. 10. 2022


Podpis ředitelky školy potvrzující převzetí inspekční zprávy


 RNDr. Bc. Zdeňka Hamhalterová
 ředitelka školy




2022/2023                                     9
