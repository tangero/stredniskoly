CSI0X00BRGYH




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-983/23-Z
                                       Sp. zn. ČŠIZ-S-201/23-Z


Název                               Střední průmyslová škola strojnická Vsetín
Sídlo                               Pod Strání 1776, 755 01 Vsetín
E-mail                              spss@spssvs.inext.cz
IČO                                 00 843 407
Identifikátor                       600 018 245
Právní forma                        příspěvková organizace
Zastupující                         Ing. Miroslav Václavík
Zřizovatel                          Zlínský kraj
Místo inspekční činnosti            Pod Strání 1776, Vsetín
Inspekční činnost na místě          9. 10. a 11. − 13. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Zřizovatelem právnické osoby je Zlínský kraj. Právnická osoba Střední průmyslová škola
strojnická Vsetín (dále „škola“) vykonává činnost střední školy, domova mládeže a školní
jídelny.
Ve školním roce 2023/2024 výuka probíhala celkem ve dvou oborech vzdělání s maturitní
zkouškou - 23-41-M/01 Strojírenství a 63-41-M/01 Ekonomika a podnikání. Ve škole se
vzdělávalo celkem 315 žáků, z nichž bylo v době inspekce identifikováno 10 žáků se
speciálními vzdělávacími potřebami (dále „SVP“) s přiznaným 1. - 3. stupněm podpůrného
opatření. V domově mládeže bylo ubytováno 44 žáků.


                         Hodnocení podmínek vzdělávání
Škola má srozumitelně a přehledně vypracovanou koncepci svého dalšího rozvoje s reálně
nastavenými a promyšlenými cíli odpovídajícími jejím aktuálním podmínkám a potřebám.
Při vypracování koncepčních záměrů škola vycházela z velmi dobře zpracované analýzy
z předešlého období, z inovací rámcových vzdělávacích programů, reálných materiálníc h,
personálních i finančních podmínek a z požadavků trhu práce na absolventy školy.
Stanovené cíle vedoucí ke zkvalitnění v oblasti výchovně vzdělávací, celoživotního
vzdělávání zaměstnanců, k modernizaci materiálně technického vybavení školy, vytváření
bezpečného klimatu a rozvoje spolupráce s partnery na národní a mezinárodní úrovni se
dařily průběžně naplňovat.
Pravidla a mechanismy k organizování vlastní činnosti školy byly nastaveny cíleně a účinně.
Při řízení pedagogického procesu vedení školy účelně využívalo práce předmětových
komisí. Kontrola výchovně vzdělávacího procesu byla realizována systematick y,
z hospitační činnosti vyučující dostávali dobrou zpětnou vazbu podporující rozvoj jejich
pedagogických dovedností. V malé míře se dařilo vedení školy sledovat zařazování úloh
rozdílné kognitivní náročnosti do výuky.
Vzdělávání probíhalo podle školních vzdělávacích programů, se kterými vyučující aktivně
pracovali. V souladu s revizí rámcových vzdělávacích programů a dle požadavků na trhu
práce škola provedla účelné změny. Programy byly průběžně evaluovány a inovovány.
Zejména ve školním vzdělávacím programu pro strojírenství došlo k postupným úpravám,
vytvoření nového vyučovacího předmětu a ke změnám v obsahu učební praxe. Provedené
úpravy odpovídaly aktualizovaným obsahovým okruhům odborného vzdělávání a
kompetencím absolventa vzhledem k potřebám jeho osobního rozvoje, reagovaly na nové
pedagogické trendy a novinky ve vyučovaných oborech vzdělání.
Vzdělávání ve škole bylo zabezpečeno účelně složeným kvalifikovaným pedagogickým
sborem. Vedení školy cíleně podporovalo udržení profesních kompetencí pedagogů,
systematicky motivovalo k jejich dalšímu rozvoji odborných znalostí a dovedností.
Vzájemná spolupráce a sdílení pedagogických zkušeností mezi vyučujícími realizo va né
formou aktivit zaměřených na využívání a integraci inovativních metod za pomoci
digitálních technologií byly přínosné především ve výuce všeobecně vzdělávacích předmětů.
Škola má dobré materiální a finanční podmínky pro realizaci vzdělávacích programů.
Prostory školy byly udržované, čisté a vkusně upravené. Společné prostory nabízely místa
vhodné k relaxaci i studiu. K bezpečnosti a ochraně zdraví vedení školy přistupova lo
zodpovědně, pravidelně vyhodnocovalo rizika a následně přijímalo případná opatření
k jejich odstranění. Modernizací vybavení odborných učeben, obměňováním učebních
pomůcek včetně nástrojů a nářadí i pořizováním digitálních technologií a didaktické
techniky spolu se softwarovým vybavením byly vytvářeny optimální podmínky pro jejich
využívání ve výuce. Praktické vyučování probíhalo ve specializovaných pracovištíc h
školních dílen a odborných učeben, které jsou součástí budovy školy, a v pracovištíc h
smluvních partnerů. Příznivé podmínky měla škola také pro tělovýchovné a pohybové
aktivity. Ubytovací služby nejen pro žáky školy poskytoval účelně vybavený domov
mládeže.




                                           2/7
Školní jídelna umožňovala stravování žákům školy, celodenní stravování ubytovaným
žákům domova mládeže a také připravovala stravu pro žáky jiné střední školy ve městě. Žáci
měli možnost výběru ze dvou druhů hlavních jídel, skladba jídelních lístků respektovala
pestrost a výživovou hodnotu nabízené stravy.
Poradenské služby byly kvalitně zabezpečovány školním poradenským pracovištěm
tvořeným výchovnou poradkyní a metodičkou prevence, které společně s ředitelem školy a
ostatními učiteli systematicky koordinovaly péči o žáky se SVP a o žáky s výchovnými
a vzdělávacími potížemi. K zefektivnění podpory žáků se SVP přispívala jejich včasná
identifikace i pravidelná spolupráce se školskými poradenskými zařízeními. V oblasti
kariérového poradenství bylo žákům cíleně pomáháno při výběru vhodné budoucí profese.
Škola aktivně a účelně spolupracovala s vnějšími partnery. Dlouhodobá a vzájemně přínosná
byla spolupráce se školami různých stupňů vzdělávání, počínaje mateřskými školami až po
vysoké školy, a dále také s firmami a se sociálními partnery. Velmi významná pro školu byla
také kvalitní mezinárodní spolupráce související s mobilitou žáků i vyučujících při
projektové činnosti probíhající formou odborných stáží ve firmách a na pracovištíc h
zahraničních odborných škol. Na velmi dobré úrovni probíhala účinná kooperace školy se
zřizovatelem a zákonnými zástupci žáků.
Škola v potřebném rozsahu a vhodnými komunikačními prostředky průběžně informo va la
o své vzdělávací nabídce, podmínkách studia, organizaci přijímacího řízení a o kritériíc h
přijetí ke vzdělávání.


                          Hodnocení průběhu vzdělávání
Průběh vzdělávání byl sledován v českém jazyce, literatuře a umění, cizích jazycích,
dějepisu, matematice, fyzice a v odborných předmětech teoretického i praktického
charakteru obou vyučovaných oborů vzdělání.
Výuka probíhala v příjemné a vstřícné pracovní atmosféře, vzdělávání vycházelo ze školních
vzdělávacích programů. K lepší názornosti přispěla efektivně využívaná audiovizuá lní
technika. Žáci průběžně dostávali účinnou zpětnou vazbu využitelnou k jejich dalšímu
učení.
V českém jazyce byli žáci velmi dobře vedeni k rozboru literárních děl, aktivně se zájmem
pracovali na zadaných úkolech. Výklad učitelů byl účelně kombinován se skupinovou prací
žáků. Při analýzách textu bylo dostatečně rozvíjeno jejich kritické myšlení, cíleně byli
vedeni k charakteristice a rozpoznání literárních žánrů a pojmů. Hodiny jazyka německého
a anglického byly ve všech případech cíleně a efektivně vedeny v daném cizím jazyku.
Náležitě byly rozvíjeny sociální a komunikativní kompetence žáků, ať už při práci ve dvojici,
tak při skupinových pohybových aktivitách. Převažovaly aktivizační metody a formy výuky
zvyšující motivaci žáků. Ve výuce dějepisu byla efektivně využita vstupní motivace
podporující zájem a přirozenou zvídavost žáků, současně také byla rozvíjena jejich kreativita
spolu s občanskými kompetencemi. Výuka matematiky a fyziky byla vzhledem k obsahu
učiva organizačně zvládnutá velmi dobře. Ke vstupní a průběžné motivaci žáků byly vhodně
využívány dosavadní znalosti a praktické zkušenosti žáků. Zvolené metody a formy práce
byly promyšlené, společně s aktivním procvičováním a upevňováním probíraného učiva
měly pozitivní vliv na kvalitu vzdělávání. Ve výuce byli žáci cíleně vedeni k logickým
úvahám, utváření vlastního názoru, dovednosti formulovat své myšlenky a k dodržování
správné odborné terminologie. Během výuky měli dostatečný prostor pro komunikaci. Práce
s chybou byla vhodně využita jako prostředek k rozvoji kritického myšlení. V tělesné


                                            3/7
výchově byly žákům vytvářeny podmínky ke zvládnutí nových pohybových dovedností,
k jejich upevňování, k podávání sportovních výkonů, k prožitku z pohybových aktivit a ke
kompenzaci negativních vlivů způsobu života. Sledované hodiny byly dobře organizač ně
promyšlené. Účelně zvolené výukové metody s účinným využitím sportovních a cvičebníc h
pomůcek přispěly k aktivizaci žáků a jejich zapojení do pohybových aktivit.
Výuka všeobecně vzdělávacích předmětů byla řádně ukončena shrnutím obsahu učiva
podporujícím další učení žáků, do závěrečného shrnutí učiva byli často zapojeni i žáci.
V malé míře se objevilo vzájemné hodnocení a sebehodnocení žáků.
Ve výuce odborných předmětů oboru Strojírenství byly nejčastěji preferovanými metodami
málo efektivní frontální výklad s podporou jednoduché prezentace učiva a řízeným
rozhovorem. V průběhu i závěru vyučovacích hodin žáci získávali zpětnou vazbu ke své
činnosti. Aktivizační metody a formy práce se vyskytly pouze ojediněle. Pozitivem výuky
odborných předmětů oboru vzdělání Ekonomika a podnikání bylo důsledné propojování
učiva s praxí a s novými poznatky v daném oboru. Převažovala většinou dominantní role
učitele nad aktivitami žáků. Malá pozornost byla věnována organizaci vyučovacích hodin,
zhodnocení průběhu výuky a splnění vzdělávacích cílů v závěru jednotlivých vyučovac íc h
hodin. Podpora komunikativních dovedností žáků ve výuce odborných předmětů
teoretického charakteru obou sledovaných oborů vzdělání byla nízká, chybělo systematické
vedení k uceleným odpovědím a argumentaci.
V promyšlené výuce učební praxe oboru Strojírenství respektující jeho specifika si žáci
osvojovali a rozvíjeli široké spektrum odborných dovedností a znalostí, pracovali převážně
samostatně, účelně bylo využito také práce ve dvojicích. Kvalita dovedností a znalostí žáků
byla průběžně vyhodnocována, žákům byla poskytována účelná zpětná vazba, kterou mohli
využít pro své další vzdělávání. Při výuce ekonomických odborných předmětů s praktickým
charakterem žáci převážně pracovali samostatně na zadaných úkolech, dobře ovládali
speciální software, používali pomůcky a odborné učebnice. Vhodným způsobem aplikova li
teoretické poznatky do praktických úkolů. V hodinách techniky administrativy byli žáci
cíleně vedeni k osvojení základů psaní na klávesnici desetiprstovou hmatovou metodou.
Zpětnou vazbu získávali vyučující v průběhu hodin většinou ověřováním, jak by žáci byli
schopni aplikovat získané znalosti v praxi.
Činnosti domova mládeže umožňovaly žákům kvalitní trávení volného času a stanovené cíle
byly úspěšně realizovány. Žákům bylo vytvářeno pozitivní klima podporující jejich
vzdělávání.


                         Hodnocení výsledků vzdělávání
Během školního roku škola systematicky zjišťovala úspěšnost žáků ve vzdělávání. Interní
šetření vzdělávacích výsledků žáků bylo realizováno formou srovnávacích testů
v matematice, fyzice a informačních a komunikačních technologiích. V rámci externího
ověřování znalostí proběhlo testování v mediální, finanční a čtenářské gramotnosti, ve
vědomostech a dovednostech žáků z českého jazyka, matematiky a anglického jazyka, při
kterém škola dosáhla srovnatelných výsledků s výsledky celorepublikovými. Formou
dotazníkového šetření probíhalo také žákovské hodnocení výuky všech předmětů. Se
zjištěnými výsledky dále účelně pracovaly předmětové komise, analyzovaly a navrhova ly
případná opatření pro zkvalitnění výuky. Efektivitu přijatých opatření škola systematick y
vyhodnocovala.




                                           4/7
Výsledky vzdělávání žáků odpovídaly očekávaným výstupům vzdělávacích programů.
Škola se pravidelně zabývala úspěšností žáků v průběhu i při ukončování jejich studia.
Průběžné výsledky vzdělávání jednotlivých žáků společně s výsledky tříd vedení školy
projednávalo a analyzovalo, na základě vyhodnocování byla přijímána účelná opatření
k jejich zkvalitnění.
Škola systematicky pracovala s žáky ohroženými školním neúspěchem i s žáky se SVP,
poskytovala dostatečnou pozornost a podporu také pedagogům při vzdělávání těchto žáků.
Neúspěchy a neprospěchem se pedagogové v součinnosti s vedením školy průběžně zabývali
a hledali společně s žáky i jejich zákonnými zástupci optimální řešení pro zajištění účinné
podpory. Poskytování podpůrných opatření bylo průběžně sledováno a vyhodnocová no.
Všem žákům byla v případě jejich zájmu poskytována potřebná systematická podpora
formou doučování a konzultačních hodin.
Značná pozornost byla věnována také sledování úspěšnosti žáků u maturitní zkoušky.
Výsledky společné i profilové části maturitní zkoušky v posledních třech letech byly na
dobré úrovni. Zejména u oboru vzdělání Strojírenství ve školním roce 2022/2023 došlo
k výraznému zlepšení v obou částech maturitní zkoušky. Maturitními výsledky se vedení
školy i předmětové komise pravidelně zabývaly, analyzovaly je a průběžně vyhodnocova ly.
Na základě těchto výsledků škola každoročně zpracovávala podrobnou analýzu
s vyhodnocením a stanovenými opatřeními k jejich dalšímu zlepšení. Jedním z přijatých
opatření vedoucím ke zlepšení žákovských výsledků vzdělávání bylo doučování realizo va né
především v odborných předmětech.
Škola zajišťovala vhodné podmínky a cíleně motivovala své žáky k zapojení do aktivit
s pozitivním dopadem na rozvoj jejich odborných kompetencí. Žáci byli systematick y
informováni a podporováni v možnostech zapojení se do řady kroužků a soutěží v oblastech
humanitních, přírodovědných, odborných a sportovních, kterých se pravidelně zúčastňova li.
Mezi nejvýznamnější úspěchy patřila jejich velmi dobrá umístění v cizojazyčnýc h,
matematických a přírodovědných soutěžích pořádaných na krajské úrovni a v odborných
soutěžích konaných na republikové úrovni.
Škola má dlouhodobě zavedený systém pro zjišťování uplatnění svých absolventů a získané
poznatky efektivně využívá pro svůj další rozvoj.


                                         Závěry
Vývoj školy
– Účelným využitím finančních zdrojů z projektů se zvýšila úroveň materiálních podmínek
  pro odborné vzdělávání a zapojení digitálních technologií a techniky do výuky.
Silné stránky
– Výrazná podpora aktivního zapojení žáků a vyučujících do národních a mezinárod níc h
  projektů. (1.5)
– Dlouhodobě cílená práce školy s výsledky vzdělávání žáků včetně výsledků u maturitníc h
  zkoušek vedoucí k jejich zkvalitnění. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)



                                            5/7
– Nízká míra využívání činností podporujících iniciativu žáků ve výuce odborných
  předmětů teoretického charakteru. (4.2)
– Absence možnosti výběru úloh odlišné kognitivní náročnosti a učebních aktivit
  odpovídajících vývoji jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšení míry využívání aktivizačních metod a forem práce podporujících iniciativu žáků
  ve výuce odborných předmětů teoretického charakteru.
– Při plánování dalšího vzdělávání pedagogických pracovníků se zaměřit na rozvoj
  v oblasti využívání metod a forem nabízejících žákům aktivity podporující jejich učení.
– Při plánování dalšího vzdělávání pedagogických pracovníků se zaměřit na postupy
  pracující s odlišnou náročností úloh.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Střední průmyslové školy strojnické, Vsetín, Pod Strání 1776,
      čj. 1146/2001/ŠK ze dne 12. 9. 2001 vydaná Zlínským krajem, ve znění dodatků 1 až
      6 ke dni 19. 4. 2021
 2.   Rozhodnutí ve věci zápis změny v údajích vedených v rejstříku škol a školských
      zařízení čj. 99097/2022 ze dne 5. 12. 2022, vydané Krajským úřadem Zlínského kraje
 3.   Jmenovací dekret ředitele Střední průmyslové školy strojnické Vsetín ze dne
      19. 12. 2022 s účinností od 1. 2. 2023
 4.   SWOT analýza školy a Koncepce dalšího rozvoje školy na období 2022-2026 ze dne
      15. 12. 2021
 5.   Akční plán realizace strategických opatření školy ve školním roce 2023/2024 k datu
      inspekce
 6.   Školní řád s účinností od 1. 9. 2020
 7.   Školní vzdělávací programy ve školním roce 2023/2024 k datu inspekce
 8.   Rozvrh vyučovacích hodin a třídní knihy ve školním roce 2023/2024 k datu inspekce
 9.   Vnitřní řád a školní vzdělávací program domova mládeže ve školním roce 2023/2024
      k datu inspekce
10.   Zápis z jednání pedagogické rady a předmětových komisí ve školním roce 2022/2023
      a 2023/2024 k datu inspekce


                                            6/7
11.   Výroční zprávy o činnosti školy za školní rok 2020/2021, 2021/2022 a 2022/2023
12.   Doklady o dosaženém vzdělání pedagogů ve školním roce 2023/2024 k datu inspekce
      (vzorek)
13.   Dokumentace výchovného a kariérového poradenství a prevence rizikového chování
      žáků ve školním roce 2022/2023 a 2023/2024 k datu inspekce
14.   Prováděcí předpis pro adaptaci začínajících či nově přicházejících učitelů
      s účinností od 1. 9. 2017
15.   Dokumentace k zajištění podmínek bezpečnosti a zdraví žáků a školního stravování
      ve školním roce 2023/2024 k datu inspekce
16.   Podklady k vyhodnocení příjmů a výdajů školy za rok 2021, 2022 a 2023 k datu
      inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Radovan Zicháček, školní inspektor
 Mgr. Zuzana Tydlačková, školní inspektorka
 Ing. Anna Zámečníková, kontrolní pracovnice
 Ing. Ilona Ptáčková, školní inspektorka
 Ing. Jaroslav Lednický, odborník na strojírenství
1. 11. 2023




                                         7/7
