                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-186/23-H


Název                                ACADEMIA MERCURII soukromá střední škola,
                                     s.r.o.
Sídlo                                Smiřických 740, 547 01 Náchod
E-mail                               djarolimova@amnachod.cz
IČO                                  62028561
Identifikátor                        600012271
Právní forma                         společnost s.r.o.
Zastupující                          Mgr. Dana Jarolímová
Zřizovatel                           Bc. Sarah Sharplesová
Místo inspekční činnosti             Smiřických 740, 547 01 Náchod
Inspekční činnost na místě           13. 2. − 15. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů dle § 174 odst. 2 písm. b) zákona č. 561/2004
Sb. o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm.
c) školského zákona, ve znění pozdějších předpisů.
                                   Charakteristika
ACADEMIA MERCURII soukromá střední škola, s. r. o. (dále „škola“) vykonává činnost
střední školy. Ve školním roce 2022/2023 realizuje střední stupeň vzdělání v denní formě
vzdělávání v oborech vzdělání 78-42-M/02 Ekonomické lyceum a 65-42-M/02 Cestovní
ruch. K termínu inspekce se ve škole vzdělávalo 198 žáků. Škola je testovacím střediskem
ECDL, přidruženou školou „UNESCO“, členem „Klubu ekologické výchovy ČR“,
držitelem titulu „Škola udržitelného rozvoje“ a součástí projektu „Bezbariérová škola“.
                                Hodnocení podmínek
Ředitelka využívá při řízení školy svých dřívějších profesních zkušeností, ve své funkci
je od roku 2011. Od školního roku 2022/2023 je nově obsazena pozice zástupkyně ředitelky,
na kterou postupně převádí část svých řídicích a kontrolních kompetencí. Škola nemá
zpracovanou dlouhodobou koncepci s časovým vymezením a konkrétními kroky
k naplňování vytyčených cílů. Ředitelka školy se opírá především o roční plán školy.
Dlouhodobou vizí školy je obstát v rámci místní konkurenceschopnosti škol a aktivně
prezentovat školu na veřejnosti. Postupně se daří zkvalitňovat materiální podmínky
pro vzdělávání a klást důraz na budoucí profesní uplatnění žáků.
Organizační struktura školy je funkční. Zavedený systém pravidelných provozních porad,
pedagogických rad a operativních porad vedení zajišťuje plynulý vnitřní přenos informac í
mezi všemi zaměstnanci. Pedagogické rady se kromě organizačních záležitostí zabývají
průběžnými výsledky vzdělávání žáků, stanovují příslušná výchovná opatření a přijíma jí
opatření k jejich nápravě. Na soulad výuky s platnými školními vzdělávacími programy
se zaměřují tři předmětové komise (všeobecně vzdělávacích předmětů, odborných předmětů
a cizích jazyků), které kromě sdílení výukových materiálů navrhují aktivity pro doplnění
učiva a obnovu učebních materiálů. Ředitelka školy má přehled o kvalitě vzdělává ní
prostřednictvím četných hospitací, které realizuje systematicky u každého vyučujíc ího
v průběhu školního roku. V rámci pohospitačního rozhovoru se zabývá kromě výuky oblastí
sebevzdělávání. V hospitačních záznamech však chybí doporučení ke zlepšení kvality práce
pedagogů. Ředitelka školy sleduje a vyhodnocuje každoročně klima školy i jednotlivých tříd
prostřednictvím dotazníkového šetření, které je žákům a zákonným zástupcům zadáváno
pravidelně v pololetí školního roku.
Nejdůležitějším příjmem školy byly dotace přidělené ze státního rozpočtu a školné od žáků
a jejich zákonných zástupců. Krajský úřad Královéhradeckého kraje škole poskytl dotaci
na polytechnickou výchovu, vzdělávání a podporu digitalizace, dále škole zapůjčil mobilní
učebnu na podporu technického, přírodovědného a humanitního vzdělávání. Multimediá lní
učebna je vybavena počítači, interaktivní tabulí s ozvučením a vizualizérem, zajišťujíc í m
detailní snímání plošných předloh. Nově byly zrekonstruovány šatny a sociální zaříze ní
pro žáky. K dalšímu zkvalitnění materiálních podmínek pro vzdělávání byly využity
finanční prostředky přidělené z MŠMT, spolufinancované z EU v rámci projektů. Podpora
prevence digitální propasti a Moderní vzdělávání, Šablony II a Šablony III, Erasmus +.
Ředitelka školy podporuje profesní růst pedagogických pracovníků. V plánu dalšího
vzdělávání určila oblasti, na které bude v letošním školním roce další vzdělávání zaměřené.
Jedna vyučující v současné době dokončuje magisterské studium ke splnění kvalifikač níc h
předpokladů, výchovný poradce absolvuje studium k výkonu specializačních činností.
Školení, kterých se pedagogové v letošním školním roce již zúčastnili, byla zaměřená
na spolupráci pedagogů, prohlubování znalostí v jednotlivých předmětech, práci
v elektronickém informačním systému, přijímací řízení středních škol, rozvoj kariérového
poradenství, řízení školy a bezpečný pohyb v kyberprostoru. Začínajícím pedagogům byli


                                           2/7
přiděleni uvádějící učitelé, kteří je seznamují s pedagogickou praxí a jsou jim oporou
v začátcích profesní kariéry.
Aktivní spolupráce školy s mnoha sociálními a profesními partnery přispívá
ke zkvalitňování vzdělávání i budoucí profilaci žáků. Škola je členem asociace „Junior
Achievement“ (studentské firmy). Dlouhodobá zahraniční spolupráce se středními školami
(Nizozemí, Velká Británie) umožňuje kromě oboustranné mobility žáků a vyučujících také
sdílení dobré praxe.
                          Hodnocení průběhu vzdělávání
Organizace vzdělávání vhodně propojuje budoucí zaměření žáků školy a účelně spojuje
teoretické vzdělávání s odborným. Průběh vzdělávání byl hodnocen ve vybraných
všeobecně vzdělávacích a odborných teoretických předmětech. Společným znakem všech
hospitovaných hodin bylo příjemné školní klima a vzájemný respekt pedagogů a žáků.
Organizace vzdělávání ve škole je nastavena v souladu s učebními plány školních
vzdělávacích programů jednotlivých oborů vzdělání. Učitelé v odborných ekonomickýc h
předmětech vhodně navazovali na vzdělávací obsah s praktickými souvislostmi, které žáci
využívali na školních praxích. Výuka probíhala ve velmi podnětném prostředí. Využití
disponibilních hodin k posílení jazykového a odborného vzdělávání bylo efektivní. Učitelé
měli ve většině hospitovaných hodin přehled o úspěšnosti žáků při řešení zadané práce.
Žákům poskytovali dostatek času pro zpracování zadaného úkolu. Přibližně v polovině
hodin nebyla digitální technika využívána účelně, učitelé používali interaktivní tabule pouze
k prezentaci učiva. Vyučovací hodiny byly ze strany vyučujících připravené a promyšle né,
zvolené úlohy odpovídaly schopnostem žáků. Učitelé se snažili motivovat žáky k aktivní
práci. Převažovala frontální výuka vedená formou výkladu učitele, což nebylo vždy zcela
efektivní s ohledem na nízkou míru aktivního zapojování žáků do výuky. Pouze v části hodin
byla zaznamenána spolupráce žáků ve dvojicích nebo skupinách. Ve většině hodin se
nevyskytlo zhodnocení práce žáků učitelem, sebehodnocení ani vrstevnické hodnocení žáků.
Formativní hodnocení za účelem pokroku jednotlivých žáků nebylo využito. Ojediněle se
objevilo vhodné mezipředmětové propojení učiva. Vyučující vhodně doplňovali výklad
učiva reálnými příklady ze života a praxe. Míru získaných vědomostí ověřovali učitelé
v malé míře, neposkytovali žákům potřebnou zpětnou vazbu. Účelná práce s chybou, která
by měla být žáky vnímána jako zdroj učení, nebyla zaznamenána v žádné z hospitovanýc h
hodin. Učitelé využívali v malé míře diferenciace a individualizace práce s ohledem na žáky
s rozdílnými schopnostmi a odlišným pracovním tempem. Závěr hodiny se shrnutím učiva
se objevil v polovině hospitujících hodin.
                          Hodnocení výsledků vzdělávání
Hodnocení výsledků vzdělávání žáků probíhá podle pravidel uvedených ve školním řádu.
Škola má jednotná kritéria pro hodnocení průběžných a celkových výsledků vzdělává ní
v předmětech stejného charakteru. Stupnice hodnocení je nastavena zvlášť pro maturitní
předměty, cvičení a pro ostatní předměty. Sjednocujícími kritérii jsou počty známek
v jednotlivých klasifikačních obdobích a přepočet procentuální úspěšnosti na známky.
Mezi nejčastější nástroje, které vyučující pro hodnocení využívají, patří ústní zkoušky,
písemné práce, zpracované projekty a didaktické testy.
Škola má nastaven funkční systém informovanosti všech aktérů vzdělávání o hodnocení
žáků. Vedení školy, žáci a jejich zákonní zástupci jsou o průběžných výsledcích vzdělává ní
informováni prostřednictvím elektronického systému. Zákonní zástupci jsou o hodnocení
výsledků vzdělávání a chování svých dětí informováni osobně na třídních schůzkách



                                            3/7
a v případě potřeby, např. při výrazném zhoršení prospěchu nebo kázeňském problému,
na individuálních konzultacích.
Škola nemá zavedeny mechanismy, které by jí umožňovaly v průběhu vzdělávání žáků získat
objektivní informace o dosažené úrovni výstupů stanovených školními vzdělávac ími
programy (např. vlastní vstupní nebo srovnávací testy, externí testování), což se projevuje
mimo jiné i ve vyšším počtu opravných zkoušek v průběhu vzdělávání a nižší úspěšností
u maturitní zkoušky.
Ve školním roce 2021/2022 (k 30. 6. 2022) z celkového počtu 26 žáků prospělo
s vyznamenáním 8 % žáků (dva žáci),73 % žáků prospělo (19 žáků), neprospělo nebo nebylo
hodnoceno 19 % žáků (pět žáků). Hrubá neúspěšnost žáků u maturitních zkoušek v jarním
zkušebním období 2022 byla 23 % (šest žáků z 26 přihlášených). Systémovým opatřením
přijatým ve školním roce 2022/2023 pro zlepšení výsledků vzdělávání bylo navýšení
a rozdělení hodin českého jazyka a literatury na literární a mluvnickou část, zařazení jedné
hodiny nepovinného předmětu přípravy k vykonání didaktických testů a konání maturity
nanečisto.
K osobnostnímu rozvoji žáků přispívá zapojení žáků do činnosti studentské rady, jejímž
prostřednictvím se podílejí na plánování aktivit a ovlivňují klima a podmínky. Škola
motivuje žáky k účasti v soutěžích. K významným úspěchům patří např. postup tří žáků
do celorepublikové soutěže ve finanční gramotnosti nebo účast v krajském kole ekonomické
olympiády a celostátním kole dějepisné olympiády. Srovnání se školami v dosažených
výsledcích v anglickém jazyce se dostává žákům v celosvětové on-line soutěži „Best
in English“.
Poradenské služby ve škole zabezpečují výchovná poradkyně, metodik prevence a kariérový
poradce. Mají účelně rozdělené kompetence. Škola organizuje adaptační, sportovní kurzy,
konzultace s odborníky z pedagogicko-psychologické poradny, plánované programy
primární prevence, přednášky a besedy. Třídní učitelé v rámci pravidelných třídnick ýc h
hodin věnují pozornost případným projevům rizikového chování, v případě jejich výskytu
situaci řeší se žáky bezodkladně v součinnosti se zákonnými zástupci a členy školního
poradenského pracoviště. Školní metodik prevence zjišťuje sociometrické měření atmosféry
ve třídě prostřednictvím placeného portálu. S výsledky dále účelně pracuje školní výchovná
poradkyně ve spolupráci s třídními učiteli. Ve škole je zaveden systém konzultací pro žáky
ohrožené školním neúspěchem, ale i pro žáky, kteří mají zájem si vylepšit své dosavadní
výsledky. Podporováni jsou i žáci s odlišným mateřským jazykem, a to jednou hodinou
výuky českého jazyka týdně.
                                          Závěr
Vývoj školy
- Od poslední inspekční činnosti došlo ke zlepšení materiálních podmínek. Byly nově
  zrekonstruovány šatny a sociální zařízení pro žáky. Všechny třídy jsou vybaveny novým
  žákovským nábytkem, tabulemi s dataprojektory. Dále byla vybudována přírodovědná
  laboratoř vybavená vhodnými učebními pomůckami pro rozvoj přírodovědné
  gramotnosti, výuku fyziky a chemie.
- Od školního roku 2022/2023 byla nově obsazena pozice zástupkyně ředitelky školy.
- K termínu inspekční činnosti nebyl realizován obor vzdělání 79-41-K/41 Gymnázium.




                                            4/7
Silné stránky
- Zapojení školy do mezinárodních projektů a získávání finančních prostředků z dalších
  zdrojů.
Slabé stránky a/nebo příležitosti ke zlepšení
- Škola nemá zpracovanou dlouhodobou koncepci školy s konkrétními cíli a časovým
  vymezením.
- Hospitační záznamy neobsahovaly doporučení ke zlepšení kvality práce učitelů.
- V hospitovaných hodinách učitelé v malé míře využívali vhodné metody a formy, které
  by vedly k aktivnímu zapojení všech žáků do výuky a jejich vzájemné spolupráci.
- Neefektivní využívání digitální techniky.
- Nízká míra diferenciace a individualizace výuky s ohledem na odlišné vzdělávací potřeby
  a úroveň jednotlivých žáků.
- Nedostatečné využívání různých forem hodnocení ve výuce (prvky formativního
  hodnocení, sebehodnocení, vrstevnické hodnocení).
- Škola nesleduje průběžně úroveň dosahovaných výstupů žáků, což se projevuje mimo
  jiné i ve vyšším počtu opravných zkoušek v průběhu vzdělávání a nižší úspěšností
  u maturitní zkoušky.
Doporučení pro zlepšení činnosti školy / školského zařízení
- Zpracovat dlouhodobou koncepci školy.
- Poskytovat průběžnou zpětnou vazbu vyučujícím ohledně kvality jejich práce.
- Zařazovat do výuky různé metody a formy s cílem aktivního zapojení všech žáků
  do vyučovacího procesu a jejich spolupráce.
- Zefektivnit využívání digitální techniky pro zkvalitnění procesu učení.
- Více diferencovat a individualizovat práci s ohledem na rozdílné schopnosti a pracovní
  tempo žáků.
- Účelně využívat formativní zpětnou vazbu, sebehodnocení a vrstevnické hodnocení žáků.
- Zavést mechanismy s ohledem na zkvalitnění dosažených vzdělávacích výsledků žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb. o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


                                              5/7
           Seznam dokladů, o které se inspekční zjištění opírají
 1.   Zřizovací listina Soukromé střední školy podnikatelské vydaná zřizovatelem školy
      Ing. Annou Ptáčkovou dne 26. 8. 1992, s účinností od 1. 9.1992 včetně dodatků
 2.   Výpis správního řízení vydaný Ministerstvem školství, mládeže a tělovýcho vy,
      č. j. MSMT-177/2021-2, dne 12. 1. 2021 s účinností od 12. 1. 2021
 3.   Jmenování do funkce ředitelky školy vydané zřizovatelkou a jednatelkou společnosti
      s účinností od 1. 9. 2011
 4.   Výpis z rejstříku škol a školských zařízení ze dne 30. 1. 2023
 5.   Plán DVPP na školní rok 2022/2023
 6.   Doklady o dosaženém vzdělání pedagogických pracovníků a osvědčení o dalším
      vzdělávání pedagogických pracovníků za školní roky 2021/2022 a 2022/2023
 7.   Dokumentace k zajištění bezpečnosti žáků (včetně knihy úrazů) vedená ve školním
      roce 2022/2023
 8.   Dokumentace k hodnocení materiálních a finančních podmínek školy za školní roky
      2021/2022 a 2022/2023
 9.   Výsledky sociometrického měření atmosféry ve třídě za školní rok 2022/2023
10.   Školní vzdělávací programy platné ve školním roce 2022/2023 v oborech vzdělání
      78-42-M/02 Ekonomické lyceum a 65-42-M/02 Cestovní ruch.
11.   Školní řád střední školy platný ve školním roce2022/2023
12.   Pracovní náplně zaměstnanců školy vedené ve školním roce 2022/2023 (vzorek)
13.   Organizační řád školy platný ve školním roce 2022/2023
14.   Výroční zpráva o činnosti školy za školní rok 2021/2022
15.   Inspekční zpráva Čj. ČŠIH-673/15-H ze dne 9.11. 2015
16.   Doklady o přijetí žáků ke střednímu vzdělávání ve školním roce 2022/2023 (vzorek)
17.   Rozvrhy hodin tříd a pedagogů střední školy platné ve školním roce 2022/2023
18.   Klasifikace žáků vedená elektronicky ve školním roce 2022/2023 (vzorek)
19.   Školní matrika vedená ve školním roce 2022/2023
20.   Hospitační záznamy ředitelky školy a zástupkyně ředitelky školy pro střední školu
      vedené ve školním roce 2022/2023
21.   Záznamy z jednání pedagogické rady vedené ve letech 2021/2022 a 2022/2023
22.   Školní preventivní program včetně strategie školní neúspěšnosti platný ve školním
      roce 2022/2023
23.   Dokumentace žáků se speciálními vzdělávacími potřebami vedená ve školním roce
      2022/2023


                                      Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 15 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu, a to
k rukám ředitelky inspektorátu.



                                          6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
Titul, jméno, příjmení, funkce
 Ing. Markéta Kvasničáková, školní
 inspektorka, vedoucí inspekčního týmu

 Mgr. Iva Suchánková, školní inspektorka

 Mgr. Alena Josefová, Ph.D., školní
 inspektorka

 Bc. Věra Jiránková, kontrolní pracovnice

Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
