                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3028/25-A
                                      Sp. zn. ČŠIA-S-489/25-A


Název                               Střední škola designu a umění, knižní kultury
                                    a ekonomiky Náhorní
Sídlo                               U Měšťanských škol 525/1, Kobylisy, 182 00 Praha 8
E-mail                              ssnahorni@ssnahorni.cz
IČO                                 61 388 262
Identifikátor                       600 170 021
Právní forma                        příspěvková organizace
Zastupující                         Ing. Hana Pavelková
Zřizovatel                          Hlavní město Praha
Místo inspekční činnosti            U Měšťanských škol 525/1, Kobylisy, 182 00 Praha 8
Inspekční činnost na místě          1. 10. 2025 – 2. 10. 2025, 6. 10. 2025 − 7. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola designu a umění, knižní kultury a ekonomiky Náhorní (dále
„škola“ nebo „instituce“) poskytuje vzdělávání v denní formě ve čtyřletých oborech
zakončených maturitní zkouškou Ekonomika a podnikání, Knihkupecké a nakladatelské
činnosti, Informační služby, Grafický design (zaměření Propagační grafika, Knižní grafika
a ilustrace, Prostorový design a výstavnictví) a ve dvouletém nástavbovém oboru Propagace.
Dále poskytuje vzdělávání s výučním listem v denní formě ve tříletém oboru vzdělání
Aranžér.
Od posledního inspekčního hodnocení v roce 2020 došlo k nárůstu počtu žáků o 22 %,
naplněnost školy tak vzrostla na 95 %. K termínu inspekční činnosti se ve škole vzděláva lo
ve 21 třídách 599 žáků, z toho 82 žáků ve tříletém oboru a 51 žáků v nástavbovém oboru
vzdělání.
Škola je dlouhodobě pořadatelem celostátní literární soutěže Čapkoviny aneb Žijeme
s knihou, která je určena pro žáky základních a středních škol, pravidelně se zapojuje
do kulturních aktivit v městské části (výstava prací žáků) a pořádá přípravné výtvarné kurzy
na talentové přijímací zkoušky na střední školy pro žáky základních škol. V oblasti
celoživotního učení instituce nabízí žákům, zaměstnancům i veřejnosti certifikační program
ECDL (rozvoj počítačových dovedností). V rámci mezinárodního projektu škola získala
ocenění „škola dobré praxe“ za realizaci výuky odborných předmětů a souvisejíc íc h
všeobecně vzdělávacích předmětů, s důrazem na výuku v mimoškolním prostředí.


                         Hodnocení podmínek vzdělávání
Ředitelka školy (dále „ředitelka“) ve své funkci dlouhodobě a úspěšně naplňuje svoji vizi
odborného vzdělávání ve všech vzdělávacích oborech školy. Na základě vlastního hodnocení
a v souladu s aktuálními požadavky trhu práce, společenské poptávky i potřeb instituce
realizuje aktualizovanou koncepci rozvoje školy, např. doplnění školních vzdělávac íc h
programů (dále „ŠVP“) o současné odborné poznatky s ohledem na jejich reálné využití
v praxi i účelné využití disponibilních hodin pro jazykové a odborné vzdělávání. Koncepční
záměry vedení školy sdílí všichni pedagogové, spolupracují mj. na prezentačních akcích
školy, přípravě žáků na účast v různých soutěžích či jejich zapojení do četných
mimoškolních aktivit. Ředitelka přijala ke všem zjištěním z proběhlých inspekčních činností
opatření, která se pozitivně promítla do průběhu i výsledků vzdělávání žáků, mj. posílení
poradenského pracoviště školy, úprava kritérií přijímacího řízení a systému přípravy žáků
k maturitní zkoušce (dále „MZ“), zejména v českém jazyce, sjednocení výchovné ho
působení pedagogů.
Navázané partnerské vztahy s četnými sociálními partnery, včetně vysokých škol
odpovídajícího odborného zaměření, a úzká spolupráce se zřizovatelem cíleně podporují
kvalitní naplňování vzdělávacích programů, realizaci odborných vzdělávacích akcí
a zahraničních žákovských výjezdů a výměnných pobytů, a tím i rozvoj jazykovýc h
a odborných kompetencí žáků. Dlouhodobě rozvíjená a realizovaná spolupráce s odbornými
pracovišti umožňuje pedagogům i žákům seznamovat se s aktuálními trendy v oboru, vytváří
tak nezbytnou vazbu mezi teoretickým vzděláváním a praxí. Zákonní zástupci žáků se
aktivně podílejí na chodu školy prostřednictvím školské rady, žáci s vedením školy
spolupracují při pravidelném setkávání zástupců tříd.
Od poslední inspekční činnosti došlo ve vedení školy ke změně na pozici zástupkyně
ředitelky školy. Funkční vícestupňový systém řízení (ředitelka a její tři zástupci) vychází
z účelného delegování některých kompetencí nově i na dalších pracovníky. Zpřesnění
kontrolních a hodnoticích mechanismů a nově nastavený elektronický systém komunikace
mezi pedagogy i se zákonnými zástupci a žáky přispívají k plynulému přenosu informac í
a k optimálnímu fungování školy. Na četných provozních poradách i jednáních pedagogické
rady pedagogové sdílejí svá zjištění z výuky a projednávají všechny záležitosti týkající se
vzdělávání i zásadní pedagogické dokumenty. Realizované změny v práci předmětových
komisí s důrazem na vzájemnou mezipředmětovou spolupráci pedagogů se pozitivně


                                            2/9
promítají do výuky. Učitelé spolupracují na tvorbě studijních e-learningových materiálů,
při analýze výsledků vzdělávání žáků, přípravě a realizaci ročníkových žákovských
projektů/klauzurních prací, napříč předměty cíleně připravují žáky na složení závěrečné
i maturitní zkoušky i na jejich účast v odborných soutěžích. S vedením školy spolupracují
na kontrole naplňování ŠVP. V menší míře a v rozdílné kvalitě se však zabývají hodnocením
účinnosti zvolených metod a forem práce a volbou nástrojů ke vzdělávání žáků s různými
studijními předpoklady nebo sdílením pedagogických zkušeností např. formou vzájemnýc h
hospitací. Úroveň vzdělávání a kvalitu práce pedagogů vyhodnocuje vedení školy
prostřednictvím četné hospitační činnosti v teoretickém i odborném vzdělávání. Z jejích
závěrů vyplývají konkrétní metodická doporučení, ne vždy je však všichni vyučujíc í
v průběhu vzdělávání respektují a uplatňují.
Kvalitní realizace vzdělávání v souladu s nastavenou koncepcí školy se odráží
mj. i v personálních podmínkách. Od posledního inspekčního hodnocení došlo k mírné mu
navýšení počtu pedagogických pracovníků. Vzdělávání k termínu inspekce zajišťoval téměř
plně kvalifikovaný sbor pedagogických pracovníků (68), včetně školní psycholožk y
a školního speciálního pedagoga. Téměř polovinu sboru tvoří učitelé odborných předmětů
nebo praktického vyučování, často se zkušenostmi z odborné praxe nebo umělecké činnosti,
což se pozitivně promítá do výuky. Nově příchozím a dosud studujícím pedagogům
je poskytována pravidelně vyhodnocovaná metodická podpora uvádějícího a dalšího
konzultující učitele, včetně cílené pomoci ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je plánovitě zaměřeno např. na aktualizaci oborových poznatků, na oblast primární
prevence a výchovného poradenství, bezpečnosti ve škole nebo problematiku AI a digitá lní
kompetence. V menší míře však cílí na využívání aktivizačních metod a forem ve výuce
konkrétních předmětů. Systematická podpora profesního růstu pedagogů ze strany vedení
školy pozitivně obohacuje pedagogický proces včetně vzájemné spolupráce pedagogů
a realizace navazujících vzdělávacích aktivit a soutěží. Vedení školy klade potřebný důraz
na svůj profesní růst.
Efektivní vícezdrojové financování vytváří kvalitní podmínky pro naplňování všech
vzdělávacích programů a zajištění plynulého chodu školy. Ředitelce se daří pokračovat
ve zkvalitňování materiálně-technických podmínek zejména odborného vzdělává ní
v souladu s nejmodernějšími trendy a také pro zajištění rozšiřujících vzdělávacích aktivit.
Od posledního inspekčního hodnocení došlo k vybudování nových učeben pro teoretické
i praktické vzdělávání, např. přednášková aula, multimediální/multifunkční a jazykové
učebny, odborná pracoviště, dílny, zlepšilo se materiálně technické zázemí pro žáky
i pedagogy. Obnova a doplnění vybavení učeben didaktickou technikou, výrazná obměna
informačních a komunikačních technologií (mj. i sady přenosných notebooků), včetně
softwaru, účelně podpořily odborné vzdělávání i efektivitu procesu učení napříč předměty.
Ve všech učebnách byly nově nainstalované klimatizace a čističky vzduchu a proběhla
částečná obměna osvětlení, což vytváří lepší podmínky pro učení a práci žáků. Škola žákům
zajišťuje výtvarné potřeby, žáci mají možnost zapůjčit si digitální techniku např. iPAD.
Venkovní učebna na školní zahradě je využívána také k relaxačním aktivitám. Žáci využíva jí
odpočinkové zóny, potravinové a nápojové automaty, wifi připojení, počítače a 3D-scannery
s tiskárnou, školní knihovnu. Výuka tělesné výchovy je realizována v tělocvičně školy
i na nově vybudovaném školním hřišti. Elektronicky zabezpečený vstup a stálá služba
na vrátnici, včetně kamerového systému ve škole, přispívají k větší bezpečnosti a ochraně
majetku. Stravování žáků je zajištěno ve spolupráci se smluvním partnerem.




                                           3/9
                          Hodnocení průběhu vzdělávání
Odborné vzdělávání, včetně realizace praktické výuky v prostorách školy i na pracovištíc h
smluvních partnerů, probíhá v souladu s koncepcí školy na velmi dobré úrovni. Způsob
realizace praktické výuky umožňuje zdokonalovat průběh odborného vzdělávání tak,
aby dovednosti a znalosti žáků vycházely především z očekávaných výstupů uvedených
v ŠVP a co nejvíce odpovídaly aktuálním požadavkům reálné praxe. Efektivita praktického
vyučování byla v převážné části výuky zvyšována jasným vymezením a návazností úkolů,
které žáci následně plní formou praktických cvičení. Také vhodně zvolené navazujíc í
odborné aktivity přispívají k prohlubování odborných kompetencí žáků (odborné
workshopy, projektové dny). V kvalitě poskytovaného vzdělávání se také pozitivně promítá
účelné využití specializovaných odborných učeben a ateliérů, mj. keramická pec, vybavení
informačními a komunikačními technologiemi, odborných strojů a zařízení i materiálů, často
využívaných v reálné praxi. Ve sledovaných hodinách žáci pracovali po výkladu a názorné
ukázce vedené učitelem samostatně nebo v malých skupinách. Příležitostí ke zlepšení je
ve větší míře uplatňovat individuální přístup některých vyučujících k žákům, více
propojovat teoretickou a praktickou složku vzdělávání s uplatněním v reálné praxi a vytvářet
také větší prostor pro sebehodnocení a vzájemné hodnocení žáků. Vyučující převážně kladli
důraz na dodržování vhodných postupů, v kombinaci s prostorem pro rozvoj kreativity
přispívaly ke zvyšování motivace žáků i k jejich samostatnému uměleckému vyjádření.
Při práci s digitální technologií a odbornými programy si žáci samostatně osvojovali
mj. typografické a kaligrafické dovednosti. Podle oboru byli také vhodně vedeni
ke správné prezentaci své práce, včetně zpracování písemné dokumentace. Nedílnou
součástí výuky byl důraz na vhodné uspořádání pracovního prostředí. Nejen na pracovištíc h
sociálních partnerů byli žáci vedeni k dodržování hygienických a bezpečnostních předpisů,
popř. k bezpečné práci s nástrojovým vybavením, se zařízeními a stroji, i ke správnému
používání požadovaných individuálních pracovních pomůcek.
Kvalitu výuky všech sledovaných hodin teoretických odborných i všeobecně vzdělávac íc h
předmětů pozitivně ovlivňovala odbornost a zaujetí pedagogů pro vyučovaný předmět.
Společným znakem bylo dodržování nastavených pravidel komunikace a chování i jednotný
přístup celého pedagogického sboru k vytváření a posilování pozitivních vztahů. Vyučujíc í
aktualizují obsah učiva v souladu s novými poznatky ve vyučovaných oblastech. Efektivitu
výuky téměř všech předmětů podporuje aktivní využívání elektronického úložiště studijníc h
materiálů, procvičovacích úloh a dalších informačních zdrojů.
V převážné části sledovaných hodin se vyučujícím dařilo aktivizovat žáky promyšle ným
střídáním činností. Učitelé vhodně volili frontální výuku v kombinaci s řízeným rozhovorem
a samostatnou prací žáků, s častým využitím žákovské spolupráce. Účelně také propojovali
učivo s reálnými situacemi, často využívali znalosti a zkušenosti žáků, dbali na názornost
výuky (pracovní listy, didaktická technika a pomůcky, práce s odbornou literaturo u)
a dostatečné procvičování učiva napříč předměty. K pochopení probíraných jevů v širších
souvislostech přispívalo časté zařazení mezipředmětových poznatků a příkladů z reálné
praxe, důraz byl kladen i na ekologickou a environmentální výchovu, zejména v souvislos ti
s praktickým vyučováním (např. zpracování odpadů). Účelné využívání různých
informačních zdrojů napříč předměty často přispívalo k rozvíjení funkčních gramotností
a kritického myšlení, včetně ověřování výstupů AI. Efektivní práce s chybou a analýza
možných postupů řešení vedla žáky k samostatnému zdůvodnění a aplikaci správného
postupu. Žáci často reagovali na položené otázky, neobávali se sami dotazovat na detaily
nebo souvislosti k probíranému tématu, často také iniciativně přistupovali k řešení zadaného
úkolu a prokazovali odpovídající míru znalostí a požadovaných dovedností. Napříč


                                            4/9
předměty byli žáci většinou zdařile vedeni k obsahově náročné komunikaci a způsobu
vyjadřování, včetně opravy používané nespisovné češtiny. Výuka humanitních předmětů
byla napříč obory podpořena prvky zážitkového učení a kreativními aktivitami, které více
motivují žáky k četbě a přispívají tak k rozvoji jejich čtenářské gramotnosti. Hospitované
hodiny českého jazyka a obsahově navazujících předmětů byly dobře připraveny
a promyšleny, s jasně stanoveným vzdělávacím cílem a definovaným tématem. Vzdělávac í
strategie rozvíjely vědomosti i dovednosti žáků a průběžně směřovaly k přípravě
na maturitní zkoušku – komplexní práce s textem, tvořivé psaní či znalost literárně
historického kontextu s důrazem na znalost odborné terminologie. V hodinách
cizojazyčného vzdělávání byla výuka vedena převážně v cílovém jazyce, s aplikací
probíraných gramatických jevů v reálné komunikační situaci, účelně podpořena poslechem
či prací s textem. V rámci výuky teoretických odborných předmětů vycházely zvolené
vzdělávací strategie z charakteru probíraného učiva, přispívaly k rozvoji dovednostně
praktických a odborných kompetencí žáků. Vyučující aktualizovali obsah učiva s přesahem
do reálné praxe. Výuka byla zaměřena na úspěšné zvládnutí závěrečné nebo profilo vé
maturitní zkoušky žáky i jejich následné uplatnění na trhu práce. V převážné části
sledovaných hodin učitelé zohledňovali speciální vzdělávací potřeby jednotlivců, zejména
navýšením času pro zpracování zadaných úkolů. Pedagogové respektovali rozdílné pracovní
tempo žáků, poskytovali jim příležitost pro dotazy a individuální podporu. Vyučující si také
často ověřovali pochopení učiva žáky, využívali ocenění dílčích pokroků žáků k jejich
povzbuzení a poskytovali jim tak efektivní zpětnou vazbu využitelnou v jejich dalším
procesu učení. V převážné většině sledovaných hodin pedagogové v jejich závěru vytváře li
dostatečný prostor pro společné shrnutí důležitých poznatků či sebereflexi žáků vzhlede m
k probíranému učivu.
Pouze ojediněle v některých sledovaných hodinách snižovaly účinnost výuky některé dílčí
metodické a didaktické nedostatky, např. převaha předávání hotových poznatků, neefektivní
časové a organizační rozvržení hodiny. Výuka v některých všeobecně vzdělávac íc h
předmětech byla pouze ojediněle vhodně diferencována s ohledem na žáky s většími
znalostmi či zájmem o předmět nebo rychlejším tempem práce, jejich vzdělávací potenciál
tak nebyl plně využit. Všichni žáci plnili převážně stejné typy úloh bez odlišné míry
obtížnosti, gradované úkoly nebyly využity. Méně často byli žáci vedeni k objektivnímu
hodnocení práce spolužáků nebo svého vlastního pokroku v učení. S ohledem na zaměření
školy nebyla v části sledované výuky dostatečná pozornost věnována jazykové kultuře.
Výuka je pravidelně doplňována četnými kulturními a vzdělávacími akcemi, například
odbornými zahraničními výjezdy, tematickými i odbornými exkurzemi a přednáškami,
malířskými kurzy a aktivitami, které mj. podporují také adaptační proces nových žáků
a napomáhají k utváření a posilování vzájemných pozitivních vztahů (např. sportovní den).
Zapojení žáků do realizace konkrétních projektů sociálních partnerů a zřizovatele v reálné
praxi přispívá k posilování žákovských klíčových i odborných kompetencí, jejich
sounáležitosti se školou a podporuje i jejich zájem o zvolený obor vzdělání. Od posledního
inspekčního hodnocení nově otevřený Klub knih, debat a deskových her přispívá k rozvoji
čtenářské a informační gramotnosti, kritického myšlení, vedení diskuse a názorové
argumentace. Pravidelné zapojení žáků do charitativních akcí podporuje osobnostní rozvoj
žáků.

                          Hodnocení výsledků vzdělávání
V oblasti poskytování poradenských služeb došlo od posledního inspekčního hodnocení
k personálnímu posílení školního poradenského pracoviště. Úzká spolupráce všech členů


                                            5/9
poradenského týmu (dvě výchovné poradkyně, metodička prevence a nově také školní
psycholožka a školní speciální pedagog) s vedením školy, třídními učiteli i ostatními
pedagogy a zákonnými zástupci umožňuje komplexní a multidisciplinární přístup ke všem
účastníkům vzdělávání. Na základě vlastní diagnostiky či v souladu s doporučením
školského poradenského zařízení je realizována cílená podpora identifikovaných žáků
(k termínu inspekce 10 % žáků se speciálními vzdělávacími potřebami), např. pedagogická
intervence, individualizace vzdělávacích strategií žákům s dlouhodobými zdravotními
problémy i plány pedagogické podpory. Účinnost podpůrných opatření je na úrovni školy
sledována a pravidelně vyhodnocována. Z podrobnější analýzy výsledků vzdělávání těchto
žáků ve druhém pololetí školního roku 2024/2025 je zřejmé, že nastavené podpůrné
mechanismy jsou převážně funkční, evidovaní žáci zpravidla prospěli se srovnatelným
studijním průměrem dané třídy. Při předcházení školnímu neúspěchu žáků jsou uplatňová ny
standardní podpůrné kroky individuální podpory, např. umístění výukových materiálů
v informačním systému školy, individuální konzultace a doučování, pomoc při posílení
sebeorganizace a studijní motivace. Žákům s odlišným mateřským jazykem (k termínu
inspekce 8 %) škola nabízí navíc i doučování českého jazyka, příp. doporučuje kurzy
českého jazyka pro žáky-cizince. Škola dlouhodobě vytváří vhodné podmínky pro rozvoj
nadání a individuálního potenciálu žáků, např. zapojení do jazykových, literár níc h
a odborných soutěží.
Průběžně realizované adaptační a preventivní aktivity prolínají celým vzdělávacím cyklem
i do obsahů některých předmětů (např. zahajovací adaptační kurzy realizované za účasti
třídních učitelů, členů poradenského týmu i několika žáků vyšších ročníků, tematické
programy) a přispívají ke zvládnutí nároků středoškolského studia, k utváření pozitivníc h
vazeb a ke včasnému podchycení vzdělávacích problémů nebo rizikových projevů chování.
Zařazované aktivity i ve spolupráci s externími organizacemi reagují na aktuální potřeby
žáků, např. podpora duševního zdraví, prevence návykových látek a závislostí. Škola účelně
využívá ke sledování dynamiky v třídních kolektivech nástroj sociomapování. Zazname na né
výchovně vzdělávací problémy jednotlivců a třídních kolektivů jsou pak řešeny podle školou
nastavených postupů a pravidel, mj. výchovné pohovory se žáky či jednání s rodiči,
kázeňská opatření, snížené známky z chování. Ke školou identifikovaným problémům patří
zejména vyšší absence žáků ve výuce, pozdní příchody a opožděné omlouvání absence.
Z inspekčních zjištění je zřejmé, že díky realizaci přijatých opatření se škole podařilo
od posledního inspekčního hodnocení výrazně snížit krátkodobou absenci ve výuce
a minimalizovat absenci neomluvenou. Nadále však přetrvává vyšší celkový počet
omluvených hodin na žáka, což je způsobeno především dlouhodobými zdravotními
problémy či hospitalizací některých žáků. Škola motivačně oceňuje žáky za jejich výborné
výsledky a aktivní přístup ke vzdělávání.
Na základě vlastní analýzy i předchozího inspekčního hodnocení škola upravila kritéria
přijímacího řízení, což se také pozitivně promítá do průběžných výsledků vzdělávání žáků.
Napříč obory došlo k mírnému zvýšení minimální bodové hranice nutné pro přijetí žáka,
a to jak v rámci školní talentové zkoušky, tak i výsledků jednotné přijímací zkoušky.
Součástí školní přijímací zkoušky je nově také test z českého jazyka (u oborů s talentovou
zkouškou) nebo motivační pohovor s uchazečem či zkoušky zručnosti podle oboru.
Výsledky vzdělávání žáků jsou pravidelně vyhodnocovány vedením školy, na jednáních
pedagogické rady i v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, cvičné praktické práce žáků, vstupní či srovnávací testy v některých
předmětech. Rozvoj odborných kompetencí žáků je systémově vyhodnocován zejména
při prezentaci žákovských prací a projektů a praktické činnosti v odborném vyučová ní,


                                            6/9
např. fiktivní firma, předmětová portfolia prací žáků, umělecká díla, klauzurní práce
ve výtvarných předmětech. Vedení školy také analyzuje výsledky žáků v rámci přípravy
na maturitní zkoušky, např. cvičné části celé zkoušky i zapojení školy do externího testování
didaktických testů. V externím testování ČŠI dosáhli žáci školy průměrných výsledků
v oblasti přírodovědné a čtenářské gramotnosti.
Od posledního inspekčního hodnocení došlo k výraznému zlepšení výsledků žáků v průběhu
vzdělávání i při ukončování studia. Ve sledovaném období dvou školních let 2023/2024
a 2024/2025 ke 30. 6. pouze jednotlivci neprospěli a následně opakovali ročník, nebo
předčasně ukončili vzdělávání z důvodu neprospěchu. Téměř čtvrtina žáků školy prospěla
s vyznamenáním, přičemž lepších výsledků dosahují žáci čtyřletého maturitní studia.
Výsledky žáků při ukončování vzdělávání jsou mírně lepší než v průběhu studia.
Ve sledovaném období uzavřených školních let 2022/2023 až 2024/2025 všichni žáci
tříletého oboru vzdělání konající závěrečnou zkoušku uspěli, v maturitních oborech
neprospěli nebo zkoušku nekonali pouze jednotlivci. Ve společné části MZ skládali žáci
zkoušky pouze z českého a anglického jazyka. Od posledního inspekčního hodnocení
se realizovaná opatření, např. cvičné didaktické testy ve třetím ročníku, pozitivně promítla
do výsledků žáků ve společné části MZ z českého jazyka. Za celé sledované období tří
školních let z českého jazyka neprospěli pouze dva žáci (obor Ekonomika a podnikání).
V anglickém jazyce všichni žáci čtyřletých oborů vzdělání prospěli, v nástavbovém oboru
neprospělo celkem šest žáků. Vyšší míra hrubé neúspěšnosti v daných předmětech obou
oborů byla v celostátním srovnání dále ovlivněna také počtem žáků, kteří zkoušku
po přihlášení nekonali. V profilové části zkoušky ve sledovaném období neprospěli celkem
pouze tři žáci ze všech oborů vzdělání v odborných předmětech. Z podrobné analýzy
výsledků didaktických testů vyplývá, že úspěšní žáci všech oborů dosáhli v celostátním
srovnání dané skupiny oborů v průměru srovnatelných nebo lepších výsledků v anglické m
jazyce, přičemž v profilové části zkoušky až 36 % žáků (2024/2025) uplatnilo jazykové
certifikáty, často úrovně C1, jednotlivci i C2.
Motivační vzdělávací prostředí podporuje osobnostní rozvoj všech žáků a umožňuje jejich
zapojení do různých školních projektů i oborových soutěží, např. Čapkoviny (celostátní),
Anglická povídková soutěž (školní). V odborných a výtvarných soutěžích i v olympiádác h
a předmětových soutěžích dosahují žáci výborných či velmi dobrých výsledků
(např. propagační materiály, tematická tvorba anglický jazyk, dějepis, ekonomické
předměty, finanční gramotnost). Výstava děl a prací ve školní galerii i v prostorách
zřizovatele a od posledního inspekčního hodnocení nově realizovaná školní akademie
vytváří žákům prostor pro jejich sebeprezentaci na veřejnosti v různých oblastech,
mj. v autorském čtení.
Úzká spolupráce se sociálními partnery, i možnost získání odborného europassu, se také
promítá do profesního směřování končících žáků. Téměř tři čtvrtiny absolventů maturitníc h
oborů pokračují v obsahově navazujícím studiu v terciárním vzdělávání, včetně žáků
nástavbového oboru, ostatní nacházejí uplatnění v reálné praxi vystudovaného oboru
vzdělání.

                                         Závěry
Vývoj školy
– Od posledního inspekčního hodnocení v roce 2020 došlo ke změně na pozici zástupkyně
  ředitelky školy, školní poradenské pracoviště bylo personálně posíleno o školní
  psycholožku a školního speciálního pedagoga,


                                            7/9
– zvýšil se počet žáků, došlo k částečné obměně a mírnému nárůstu počtu pedagogů,
  kvalifikovanost pedagogického sboru se nezměnila,
– ve škole došlo k výrazné obnově materiálně technického zabezpečení,
– nově nastavený infomační a komunikační systém školy pozitivně přispívá ke komunikac i
  všech aktérů vzdělávání,
– škola si udržuje vysoký standard poskytovaného odborného vzdělávání v souladu
  s aktuálními požadavky reálné praxe,
– ředitelka školy přijala ke všem zjištěním z předchozích inspekčních činností opatření,
  která se pozitivně promítla do průběhu i výsledků vzdělávání žáků,
– došlo k výraznému zlepšení výsledků vzdělávávní           žáků při ukončování       studia
  ve společné části maturitní zkoušky – v českém jazyce.

Silné stránky
– funkční řízení v souladu se strategií rozvoje školy reflektuje společenskou poptávku,
  požadavky trhu práce a potřeby školy v oblasti personálních, finančních a materiálníc h
  zdrojů; (1.1)
– dlouhodobá spolupráce se sociálními partnery umožňuje realizaci odborného vzdělává ní
  na vysoké úrovni a přispívá k rozvoji odborných kompetencí žáků a jejich kariérního
  směřování; (1.5)
– dlouhodobý aktivní přístup ředitelky ke zkvalitňování materiálních podmínek školy
  nejmodernějšími pomůckami umožňuje propojování odborného vzdělávání s reálnou
  praxí; (2.4)
– realizovaná výuka v souladu s koncepčními materiály školy se pozitivně promítá
  do odborného vzdělávání žáků; (4.1)
– systematická podpora rozvoje talentu a individuálního potenciálu žáků prostřednictvím
  soutěží a navazujících mimoškolních aktivit. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– v menší části vyučovacích hodin všeobecně vzdělávacích předmětů nižší míra
  diferenciace výuky vzhledem k individuálním vzdělávacím potřebám žáků s větším
  zájmem o vyučovaný předmět nebo rychlejším tempem práce a méně časté využívá ní
  hodnocení vlastního pokroku žáky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– v souladu s koncepčními záměry systémově posílit další vzdělávání pedagogů
  v oblasti aktivizačních metod a forem výuky a sebehodnocení žáků, v teoretickém
  i praktickém vzdělávání,
– v odborném praktickém vzdělávání více uplatňovat individuální přístup, propojovat
  teoretickou a praktickou složku vzdělávání s důrazem na uplatnění v reálné praxi,



                                            8/9
– více uplatňovat aktivizační metody a formy práce, zvyšovat efektivitu vzdělává ní
  častějším využitím časově či obsahově diferencovaných úkolů vzhledem k individuá lním
  vzdělávacím potřebám žáků, včetně žáků s rychlejším tempem práce nebo nadaných,
– žáky průběžně více zapojovat do evaluačního procesu, podporovat vzájemné hodnocení
  žáků podle stanovených kritérií a více rozvíjet sebereflexi vlastního pokroku, včetně
  efektivního využití závěrů hodin,
– více dbát na jazykovou kulturu ve výuce a usměrňovat používání nespisovné češtiny.


           Seznam dokladů, o které se inspekční zjištění opírají
 1.   Potvrzení ve funkci ředitelky školy, č. j. MHMP 542193/2024, ze dne 18. 3. 2024,
      s účinností od 1. 8. 2024
 2.   Výpis z rejstříku škol a školských zařízení – platný k termínu inspekční činnosti
 3.   Koncepční dokumenty školy platné k termínu inspekční činnosti
 4.   Dokumentace podle § 28 odst. 1 školského zákona za období školního 2024/2025
      a 2025/2026 vedené k termínu inspekční činnosti
 5.   Souhrnná dokumentace školního poradenského pracoviště, včetně oblasti primární
      prevence, vedená k termínu inspekční činnosti
 6.   Dokumentace ke zhodnocení bezpečnosti a ochrany zdraví žáků, vedená k termínu
      inspekční činnosti
 7.   Webové stránky školy www.ssnahorni.cz



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Ing. Stanislav Paris, školní inspektor
 Mgr. Hana Šinská, školní inspektorka
 Mgr. Tomáš Šimek, školní inspektor
 MgA. Evžen Šimera, Ph.D., přizvaná osoba
31. 10. 2025


                                          9/9
