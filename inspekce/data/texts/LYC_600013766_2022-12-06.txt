CSI0X00AWXZP
Počet listů: 9




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1916/22-B


Název                                Střední škola Brno, Charbulova,
                                     příspěvková organizace
Sídlo                                Charbulova 1072/106, Černovice, 618 00 Brno
E-mail                               podatelna@charbulova.cz
IČO                                  60552255
Identifikátor                        600013766
Právní forma                         příspěvková organizace
Zastupující                          RNDr. Jana Marková
Zřizovatel                           Jihomoravský kraj
Místa inspekční činnosti             Charbulova 106, Trnitá 8, Veslařská 54, Nové Sady 44,
                                     Česká 11, Brno
Inspekční činnost na místě           6. 12. 2022 − 12. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola Brno, Charbulova, příspěvková organizace (dále škola), vykonává činnost
střední školy a školní jídelny. V tomto školním roce poskytuje vzdělávání v sedmi oborech
ukončených maturitní zkouškou – fotograf, kosmetické služby, cestovní ruch, ekonomika
a podnikání, hotelnictví, gastronomie, podnikání (nástavbové studium) a v sedmi oborech
ukončených závěrečnou zkouškou – cukrář, aranžér, kuchař-číšník, pekař, řezník-uze nář,
kadeřník, prodavač. Všechny obory jsou nabízeny v denní formě, šest oborů je realizo vá no
také ve zkrácené formě.
K 30. 9. 2022 ve škole vzdělávalo 1780 žáků a od poslední inspekční činnosti došlo
k průběžnému poklesu žáků, který byl ovlivněn především demografickým vývojem.
Z celkového počtu žáků bylo 13 % se speciálními vzdělávacími potřebami. Dále škola k datu
inspekční činnosti vzdělávala 70 cizinců.
Teoretické a část praktického vyučování probíhá v komplexu budov na ulici Charbulova
a další praktická výuka probíhá na pracovištích na ulicích Trnitá, Veslařská, Nálepkova,
Nové Sady a Česká v Brně a také na vysokém počtu smluvních pracovišť.
Žáci si mohou ve školní jídelně vybírat ze tří jídel a mají možnost využít i nabídku školního
bufetu a nápojových automatů. Školní jídelna je také jedno z pracovišť, kde probíhá
praktické vyučování.
Škola kromě hlavní činnosti realizuje kurzy celoživotního               vzdělávání   formou
rekvalifikačních kurzů a zkoušek profesních kvalifikací.


                         Hodnocení podmínek vzdělávání
Škola má zpracovaný dlouhodobý plán svého rozvoje, který vychází z pravidelné
autoevaluace a stanovuje jednoznačné cíle, které jsou v souladu s profilem absolventa a jeho
uplatněním v praxi. Koncepční strategie školy je promyšlená a vytváří vhodné předpoklady
pro realizaci školních vzdělávacích programů. Ve školním akčním plánu rozvoje vzdělává ní
jsou podrobně zpracovány postupy k dosažení stanovených cílů, které se škole daří postupně
naplňovat. Škola aktivně komunikuje o svých strategických plánech se všemi účastníky
vzdělávacího procesu i s řadou partnerů podílejících se na zajištění především praktického
vyučování.
K úspěšné realizaci koncepčních záměrů přispívá také vícestupňový systém řízení, který
zohledňuje specifika školy. Ředitelka školy při řízení vychází především ze svých
dlouholetých zkušeností na vedoucím pracovním místě. Vzhledem k velikosti školy
a oborové skladbě jsou pro řízení vytvořeny dvě sekce, a to gastronomická a sekce obchodu
a služeb. Ředitelka jednoznačně vymezila oblasti působnosti svým zástupcům i dalším
pedagogickým pracovníkům. K prioritám vedení školy patří budování otevřeného
přátelského prostředí, ve kterém je možné konstruktivně komunikovat, spolupracovat
a vzájemně se respektovat. Nastavený systém pravidelných porad včetně jednání
pedagogické rady a interní elektronický informační systém umožňují průběžné předávání
informací, což přispívá ke zefektivnění vzdělávacího procesu. Pedagogové mají díky
specifické informační elektronické platformě přístup k veškeré školní dokumentaci, která
kromě toho také poskytuje zaměstnancům i vedení školy zpětnou vazbu o splnění zadaných
úkolů.




                                            2/9
Také činnost studentského parlamentu je přínosná pro zlepšování komunikace vedení školy,
učitelů a žáků a vytváří podmínky pro jejich aktivní spolupráci při řešení případných
problémů a organizování mnoha školních aktivit.
Kontrolní činnost vedení školy je systematická a je prováděna kontinuálně v rámci
každodenního chodu instituce. Kvalita vzdělávání je posuzována pravidelnou hospitační
činností, která vychází z předem stanovených priorit a vyúsťuje v konkrétní doporučení ke
zlepšení pedagogické práce.
Ředitelka klade velký důraz na personální podmínky školy. Kvalifikaci a další profesní růst
pedagogů považuje za klíčový předpoklad kvalitní práce s žáky. K rozvoji pedagogickýc h
kompetencí všech pedagogů napomáhá komplexně pojaté další vzdělávání pedagogickýc h
pracovníků, které vychází z potřeb školy i zájmu jednotlivců. Jedním z cílů vedení školy je
systematicky zapojovat do dalšího vzdělávání také učitele praktického vyučování, což se
úspěšně daří. Ale i přestože vedení školy intenzivně podporuje všechny formy dalšího
vzdělávání pedagogů, ne všichni učitelé efektivně aplikovali získané informace a dovednosti
do výuky. Začínajícím a nově příchozím vyučujícím je poskytována odpovídající metodická
i organizační pomoc.
Systém poradenských služeb je účelně nastaven s ohledem na velikost školy. Pracovníci
školního poradenského pracoviště mají jasně vymezený rozsah své činnosti a působnosti,
jeho vedení efektivně zajišťuje školní speciální pedagožka. Výchovné poradkyně ve
spolupráci se školní speciální pedagožkou zajišťují především poskytování podpůrných
opatření pro žáky se speciálními vzdělávacími potřebami, vedou přehledně jejich
dokumentaci, poskytují těmto žákům, případně jejich rodičům a učitelům metodickou
podporu v oblasti vytvoření vhodných podmínek pro jejich vzdělávání. Významno u
pozornost věnují dále vyhodnocování podpůrných opatření, prevenci školní neúspěšnosti
a nastavení cílené individuální podpory s ohledem na aktuální vzdělávací potřeby žáků.
Podpora je realizována i ve vztahu k ostatním skupinám žáků, zejména cizincům (plány
adaptace, zajištění výuky českého jazyka, doučování, pomoc školní asistentky pedagoga),
sportovně nadaným žákům (úprava organizace vzdělávání, individuální konzultace, výukové
materiály) a žákům s poruchou autistického spektra (adaptační dny ve škole před zahájením
studia v rámci seznámení se s novým prostředím).
Rovněž oblast prevence rizikového chování je systematicky sledována. Díky realizova ným
preventivním aktivitám (např. preventivní semináře a programy, individuální konzultace,
třídnické hodiny, adaptační kurzy) a cílené spolupráci s třídními učiteli se daří včas
vyhledávat nevhodné projevy chování a přijímat účinná opatření k jejich řešení. V této
oblasti je významná i činnost školního psychologa, který zajišťuje v případě zájmu cílenou
krizovou intervenci a individuální terapeutickou péči žákům při řešení osobních
či vztahových problémů, zvládání stresu, popř. řešení školní neúspěšnosti. Kariérové
poradenství se zaměřuje mimo jiné na individuální poradenství a metodickou podporu
v oblasti dalšího vzdělávání a uplatnění na trhu práce po ukončení vzdělávání.
Pracovníci školního poradenského pracoviště efektivně využívají ve své činnosti k přenosu
informací a metodické podpoře všech účastníků vzdělávacího procesu nejen formu osobních
setkání, ale také sdílení metodických materiálů a jiných informací prostřednictvím školního
informačního systému. Systematickou metodickou podporu učitelů zejména v oblasti
vzdělávání žáků se speciálními vzdělávacími potřebami se daří dobře realizovat i díky
vysoké odborné erudovanosti pracovníků školního poradenského pracoviště a dostatečného
množství odborné literatury a materiálů, které jsou učitelům nabízeny a některými aktivně
využívány v rámci dalšího vzdělávání.



                                           3/9
Vícezdrojové financování školy se pozitivně promítá do materiálního zázemí pro výuku.
Materiálně technické podmínky jsou na velmi dobré úrovni a jejich zlepšování je
dlouhodobým strategickým cílem školy, který se daří plnit. Od poslední inspekční činnosti
došlo k rozšíření pracovišť školy, a to o objekt na ulici Česká v Brně. V této budově byla
zřízena učňovská kavárna a školní prodejna. Na všech pracovištích probíhají průběžné
rekonstrukce a instalace nových zařízení, což má pozitivní dopad na zlepšování prostředí
pro realizaci výuky. Škola má také vhodné podmínky pro výuku tělesné výchovy a pro
sportovní vyžití žáků, součástí školní budovy jsou dvě tělocvičny a dvě posilovny.
Kvalitní naplňování vzdělávacích programů a profilu absolventa podporuje široká síť
sociálních partnerů. Partnerství školy s mnoha organizacemi, profesními svazy, státními
i soukromými subjekty včetně přínosné spolupráce se zřizovatelem funguje na
nadstandardní úrovni, což je zřejmé napříč vzdělávacími obory. Aktivní kooperace
s profesními svazy, asociacemi nebo společenstvy se uplatňuje zejména při přípravě
a organizaci odborných přednášek, kurzů, soutěží s regionální i celostátní působností. Od
Asociace hotelů a restaurací ČR škola obdržela významné ocenění „Škola roku 2022“ za
vynikající profesní přípravu mladé generace. Hospodářská komora a profesní cechy
spolupracují se školou při zajišťování zkoušek profesní kvalifikace, hodnotitelsk ýc h
zkoušek nebo organizaci seminářů pro pedagogy. Škola působí zároveň jako poradenské
centrum a zajišťuje také pedagogické praxe studentům vysokých škol. K hlavním prioritám
školy patří i rozvoj mezinárodní spolupráce s partnerskými organizacemi a zapojení školy
do mezinárodního projektu Erasmus+.


                          Hodnocení průběhu vzdělávání
Průběh vzdělávání byl sledován a hodnocen jak v praktickém vyučování, tak i v teoretických
vyučovacích předmětech většiny vzdělávacích oblastí.
Úroveň výuky všeobecně vzdělávacích a odborných teoretických předmětů byla ovlivně na
různou mírou pedagogických zkušeností a profesní jistoty učitelů. Převážná část
hospitovaných hodin byla odborně i organizačně dobře připravena a zvládnuta. Společným
rysem sledovaných hodin byla pozitivní atmosféra založená na vzájemném respektu.
Sledovaná výuka nebyla narušována kázeňskými problémy, žáci pod vedením učitelů
pracovali na zadaných úkolech. Převažovala frontální forma vedení výuky a učitelé většinou
efektivně využívali digitální technologie. Ojediněle byla využita skupinová práce žáků
a práce ve dvojici. Tyto formy výuky zvyšovaly její efektivitu a podporovaly žákovskou
spolupráci a vzájemnou výměnu znalostí a praktických zkušeností. Ve většině hodin byli
žáci do výuky zapojováni především řízeným rozhovorem, ale ne vždy pedagogové cíleně
podporovali rozvoj jejich komunikačních dovedností. Vyučující pouze v části hodin
efektivně pracovali s cílem hodiny a na konci výuky vyhodnotili jeho splnění. O žácích
s potřebou podpůrných opatření měli učitelé sice dobrý přehled, ale jejich podpora
a zohledňování vzdělávacích potřeb nebylo ve všech sledovaných vyučovacích hodinách
dostatečně viditelné. Většinou se učitelé omezili pouze na ověřování pochopení a zvládnutí
učiva. Až na výjimky chyběla diferenciace obsahu vzdělávání a zadávaných úkolů
s ohledem na vzdělávací možnosti a potřeby žáků, což ne vždy vedlo k zajištění optimálníc h
podmínek pro jejich maximální pokrok ve vzdělávání. Při hodnocení všech žáků bylo
využíváno především ocenění pochvalou či známkou. Jiné způsoby hodnocení včetně
formativního hodnocení byly využívány výjimečně. Podpora rozvoje čtenářské gramotnosti
byla cíleně rozvíjena zejména v jazykovém vzdělávání. V ostatních předmětech scházela
soustavnější práce s textem nebo učebnicí, práce s různými informačními zdroji a samostatné
vyhledávání informací.


                                           4/9
Ve sledované vzdělávací oblasti Jazyk a jazyková komunikace žáci většinou dostávali
dostatek příležitostí k tomu, aby mohli rozvíjet veškeré klíčové kompetence jak v českém,
tak v anglickém jazyce. V českém jazyce byl důraz kladen na procvičování pravopisnýc h
jevů, tam, kde vyučující smysluplně rozdělili žákovské role, byla přínosná i práce ve skupině
nebo ve dvojici. V hodinách anglického jazyka se žáci aktivně zapojovali do požadovaných
činností, vyjadřovací schopnosti některých žáků svědčily o tom, že umí aktivně využívat
osvojenou slovní zásobu. Z poslechových aktivit bylo zřejmé, že slyšenému rozumí a dokáží
správně aplikovat probírané gramatické jevy. Odlišné byly hodiny německého jazyka, kde
byly pouze omezeně rozvíjeny cizojazyčně komunikativní dovednosti. Výuka byla vedena
převážně v českém jazyce s minimální aktivitou žáků.
V hodinách matematiky učitelé účelně volili různé strategie výuky a v několika hodinách
mohli žáci využít k vyhledávání informací i internet. Pedagogové často využívali připravené
pracovní listy. V hodinách informatiky učitelé rozvíjeli u žáků především znalosti v oblasti
bezpečného chování na internetu. V případě, že žáci pracovali s kancelářským a grafick ým
softwarem, plnili úkoly, které vhodně navazovaly na zvolený obor studia. V přírodovědnýc h
předmětech byly vhodně využity mezipředmětové vztahy a zkušenosti z reálného života, což
významně napomáhalo k pochopení probíraného učiva. Také ve společenskověd níc h
předmětech byly využívány osobní zkušenosti a žáci se aktivně zapojovali do výuky.
Aktualizací probíraných témat a učením v souvislostech vyučující napomáhali k formová ní
postojů žáků. Vhodně byly uplatněny rovněž regionální vazby. Sledované hodiny tělesné
výchovy rozvíjely pohybové dovednosti žáků, hodiny měly přesně danou strukturu
odpovídající požadavkům na fyziologický pohyb. Vyučující instruovali žáky o bezpečném
provádění pohybových činností a upozorňovali na možné chybné postupy při cvičení. Žáci
se aktivně zapojovali do skupinových i individuálních cvičení, spolupracovali při cvičení ve
dvojicích, dodržovali bezpečnostní pravidla.
V hospitovaných odborných předmětech byl kladen důraz na využívání odborné
terminologie, praktické řešení problémů, získávání nových informací, znalostí a dovedností.
Nejvíce přínosné pro žáky byly vyučovací hodiny, v nichž učitelé volili formy a metody
výuky podporující aktivní zapojení žáků, diskuzi k zadaným úkolům, samostatné
vyhledávání informací a vyvozování závěrů, a to alespoň v části vyučovací hodiny, zejména
při opakování učiva. Metody vedení výuky byly zaměřeny zejména na upevňování znalostí
na základě dříve získaných poznatků a na jejich využití v běžném životě, směřovaly
k rozvoji klíčových kompetencí žáků, zejména kompetencí k učení a kompetencí
komunikativních. Efektivně byly ve většině hodin využívány názorné pomůcky, prezentace
a pracovní listy.
Praktické vyučování bylo sledováno jak na školních pracovištích, tak u smluvních partnerů.
Pracovní činnosti a dovednosti žáků jsou velmi dobře provázány s teoretickou přípravou.
Škola má kvalitně zpracovanou koncepci a strategii fungování jednotlivých pracovišť pro
výkon pracovních činností, návyků a dovedností žáků v praktickém vyučování, včetně
produktivní práce, kterou sledují učitelé odborného výcviku. Škola přikládá reálnému
pracovnímu prostředí velký význam, což vede ke zkvalitňování vzdělávacího obsahu a lepší
uplatnitelnosti žáků na trhu práce. Ve všech pracovních skupinách byla zajištěna účelná
organizace prováděných činností. Pracovní operace žáků probíhaly v souladu s tematickým
rozvržením učiva. Z výukových forem převažovala samostatná individuální práce, případně
práce ve dvojicích nebo menších skupinách. Diferencovaný přístup k žákům odpovídal
jejich vzdělávacím potřebám. Z hlediska motivace žáků se pozitivně uplatňovaly především
individuální podpora, oceňování snahy a přiměřená náročnost učitelů odborného výcviku.
Průběžná kontrola samostatné práce byla zaměřena zejména na přesnost a správnost
provádění jednotlivých pracovních operací, důraz byl kladen na dodržování technologick ýc h


                                            5/9
postupů a znalost stanovených pravidel při činnostech s používanými technickými
zařízeními a přístroji. Hodnocení žáků probíhalo průběžně, bylo zdůvodněné a zohledňo va lo
jejich individuální schopnosti. V komunikaci byl kladen důraz na dodržování odborné
terminologie. Upozornění na případné nedostatky v práci bylo ze strany vyučujíc íc h
prováděno taktně a povzbuzujícím způsobem. Vztahy mezi učiteli odborného výcviku
a žáky byly pozitivní a vytvářely příznivé podmínky pro učební činnosti. Kromě odborných
kompetencí byly ve výuce rozvíjeny zejména kompetence komunikativní, sociální
a personální a kompetence k řešení problémů. U většiny žáků byla patrná samostatnost
a zvládnutí procvičovaných pracovních operací.


                          Hodnocení výsledků vzdělávání
Ke zjišťování dosažené úrovně znalostí žáků škola používá kromě běžných interníc h
nástrojů také žákovská portfolia, a to především v praktických předmětech a odborném
výcviku. Individuální, skupinové i celkové výsledky vzdělávání jsou vyhodnocová ny
v rámci jednání pedagogické rady a předmětových týmů. Zápisy z jednání pedagogické rady
a podrobné analýzy prospěchu i absence žáků dokládají systematickou evidenci a sumarizac i
výsledků vzdělávání žáků.
Zákonní zástupci jsou o výsledcích vzdělávání i absenci žáků informováni prostřednictvím
elektronického systému. Třídní učitelé prospěch i chování žáků průběžně sledují a v případě
potřeby ve spolupráci se školním poradenským pracovištěm vyvolávají četná jednání se žáky
a jejich zákonnými zástupci. Pro zlepšení výsledků vzdělávání žáků přijala škola již řadu
opatření. V případě ohrožení školním neúspěchem škola nabízí žákům doučování. Jestliže
žák i přes tuto pomoc nedokáže ve vzdělávání úspěšně pokračovat, škola umožňuje a nabízí
možnost přestupu do jiného oboru, což je dáno oborovou prostupností ve vzdělávací nabídce.
V této oblasti aktivně pracují kariéroví poradci, kteří s žáky ohroženými školním
neúspěchem individuálně konzultují případnou změnu oboru.
Celkové výsledky vzdělávání žáků jsou za poslední tři školní roky srovnatelné. Úspěšnost
žáků při ukončování středního vzdělávání s výučním listem se v posledních třech školních
letech pohybuje průměrně na 94 %, přičemž se v posledních dvou letech úspěšnost žáků
zvýšila a přiblížila se k 97 %.
Při ukončování středního vzdělávání s maturitní zkouškou se úspěšnost liší podle oborů.
Nejmenší hrubou neúspěšnost, která vypovídá o tom, jak velká část žáků z celkového počtu
žáků přihlášených k maturitní zkoušce nebyla úspěšná, za poslední tři školní roky vykazují
u maturitní zkoušky obory cestovní ruch a hotelnictví. Nejvyšší hrubou neúspěšnost za
poslední tři školní roky vykazuje u maturitní zkoušky obor gastronomie a to průměrně
40,1 %.
Dokladem úrovně dosažených odborných kompetencí je i úspěšnost absolventů na trhu
práce. Žáci mají také možnost prezentovat svoje dovednosti na dni otevřených dveří nebo
přehlídkách škol.
Množství příležitostí, kdy si žáci ověřují svoje odborné znalosti a dovednosti, seznamují se
s novými trendy a technologiemi v kontextu s reálnými podmínkami, je pro ně pozitive m,
které průběžně podporuje rozvoj jejich osobnosti. Příznivé podmínky pro prezentaci
výsledků vzdělávání společně s cíleným zapojováním žáků do odborných soutěží umožňují
rozvoj jejich nadání a individuálního potenciálu. Škola je Centrem odborného vzdělává ní
a gestorem Českých ručiček pro obory služeb a gastronomie v Jihomoravském kraji, je
pořadatelem odborných celostátních soutěží s mezinárodní účastí. Mezi nejvýznamnějš í


                                            6/9
patří Brněnský vánoční pohár (mezinárodní soutěž v nápojové gastronomii v kategoriíc h
sommelier, barman junior do 21 let, barista), Birell Cup (soutěž čepování a servisu piva),
Brněnské zrcadlo (soutěž mladých kadeřníků a kosmetiček), soutěž cukrářských dovedností
Moravský pohár a další soutěže včetně školních kol odborných soutěží jednotlivých oborů
vzdělání. Žáci se rovněž velice aktivně účastní celostátních soutěží Mistrovství ČR Řeznická
sekyra, Pekař roku, Těšínská karafa, Trophée Bohemia Sekt, Sommelier Moravy, Harmonie,
Gastro Makro Cup Přerov, Gastro Kroměříž a další. Žáci pravidelně dosahují četných
úspěchů na regionální i celostátní úrovni. Příkladem může být 1. místo Trophée Bohemia
Sekt 2022, 1. místo v soutěži Mistrovství ČR Řeznická sekyra 2022, 1. místo soutěže Pekař
roku 2022 junior, 1. místo Gastrojunior Praha 2022 obor cukrář, tři 1. a dvě 2. místa
v celostátní soutěži aranžérů AR JUNIOR 2022 České Budějovice, 3. místo v celostátním
kole Webové stránky fiktivních firem, přední oceňovaná místa v celostátní soutěži Tvýma
očima (obor fotograf) a mnoho dalších.


                                         Závěry
Vývoj školy
- Snížení počtu žáků, ovlivněné demografickým vývojem
- Změna v místech poskytovaného vzdělávání
- Zkvalitnění materiálního vybavení pro praktické vyučování
Silné stránky
- Systém řízení je promyšlený a jasný a vedení školy vynakládá maximální úsilí pro
  zapojení všech účastníků vzdělávacího procesu do plánování strategického rozvoje školy
- Vedení školy podporuje další vzdělávání pedagogů a vytváří podmínky pro vzájemno u
  spolupráci
- Systematické zlepšování materiálních podmínek zvláště pro praktické vyučování má
  pozitivní dopad na získávání odborných kompetencí žáků
- Nadstandardní partnerská spolupráce na národní i mezinárodní úrovni přispívá k rozvoji
  sociálních i jazykových kompetencí žáků
- V praktickém vyučování volili vyučující efektivní metody a formy tak, aby dosáhli
  stanovených cílů
Slabé stránky a/nebo příležitosti ke zlepšení
- Ve sledovaných teoretických hodinách učitelé věnovali menší pozornost diferenciac i
  výuky s ohledem na individuální vzdělávací potřeby žáků, ojediněle pracovali se
  vzdělávacími cíli a zřídka žáky vedli k vyhledávání informací z různých zdrojů
- Málo důsledná podpora rozvoje komunikačních dovedností žáků, včetně komunikač níc h
  dovedností v druhém cizím jazyce
Doporučení pro zlepšení činnosti školy
- Podporovat sdílení poznatků z dalšího vzdělávání a jejich aplikaci do výuky teoretických
  předmětů
- V teoretickém vyučování systematicky pracovat s výukovými cíli, zařazovat
  kooperativní formy a metody výuky, vzdělávací obsah diferencovat s ohledem na
  vzdělávací potřeby a možnosti žáků


                                            7/9
           Seznam dokladů, o které se inspekční zjištění opírají
 1.   Výpis z rejstříku škol a školských zařízení, elektronická verze, dne 30. 11. 2022
 2.   Výkazy M8 o střední škole a R13 o ředitelství školy, oba podle stavu k 30. 9. 2022
 3.   Školní řád čj. 1.5.0.2014.01 účinný od 1. 11. 2022
 4.   Zápisy z jednání pedagogické rady a zápisy z porad vedení ve školním roce
      2021/2022 a 2022/2023
 5.   Záznamy z hospitační a kontrolní činnosti vedení školy ve školním roce 2022/2023
 6.   Plán práce školy 2022/2023
 7.   Školní akční plán rozvoje vzdělávání na období 2019 až 2022
 8.   Dlouhodobý plán školy 2021-2026
 9.   Další vzdělávání pedagogických pracovníků školy – vzorek dokumentace
10.   Souhlas s odlišnou organizací ve školním roce 2021/2022, č. j. MSMT-14476/2022
11.   Interní elektronický informační systém – sdílené prostředí pro pedagogy školy
      (veškerá dokumentace)
12.   Výroční zprávy ze školních roků 2019/2020, 2020/2021 a 2021/2022
13.   Elektronický informační systém školy (žáci, zákonní zástupci) vedený ve školním
      roce 2022/2023
14.   Webové stránky školy vedené ve školním roce 2022/2023
15.   Plán činnosti výchovného poradce, platný ve školním roce 2022/2023
16.   Preventivní program, platný ve školním roce 2022/2023, včetně strategie prevence
      školní neúspěšnosti a krizový plán platný ve školním roce 2022/2023
17.   Seznamy žáků se speciálními vzdělávacími potřebami vedené za jednotlivé sekce
      a seznam žáků cizinců, platné ke dni inspekční činnosti
18.   Osobní dokumentace žáků se speciálními vzdělávacími potřebami (vzorek)
19.   Ostatní dokumentace školního poradenského pracoviště (zápisy z jednání s žáky,
      zápisy z jednání výchovné komise, přehledy o činnosti, zápisy z porad aj.) vedená ve
      školním roce 2021/2022 a 2022/2023 ke dni inspekční činnosti
20.   Školní vzdělávací programy platné ve školním roce 2022/2023
21.   Rozvrhy hodin platné ve školním roce 2022/2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                           8/9
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Ilona Ptáčková, školní inspektorka,
 vedoucí inspekčního týmu

 Ing. Renata Boková, školní inspektorka

 Mgr. Milan Heroudek, školní inspektor

 PhDr. Renata Horáková, Ph.D.,
 školní inspektorka

 Mgr. Kateřina Veselá, školní inspektorka

 Mgr. Pavel Fridrich, školní inspektor

 Ing. Helena Binderová,
 odborník na střední vzdělávání
 Mgr. Monika Súkupová,
 kontrolní pracovnice
 Mgr. Jitka Priknerová,
 odborník na střední vzdělávání




V Brně 12. 1. 2023




                                            9/9
