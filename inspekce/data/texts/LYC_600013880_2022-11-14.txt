CSI0X00AU810
Počet listů: 8




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1735/22-B


Název                                Hotelová škola s.r.o.
Sídlo                                Bosonožská 9, 625 00 Brno
E-mail                               info@hotskolabrno.cz
IČO                                  25322192
Identifikátor                        600013880
Právní forma                         společnost s ručením omezeným
Zastupující                          PhDr. Ludmila Bartoňová
Zřizovatel                           PhDr. Ludmila Bartoňová, Čápkova 36, 602 00 Brno
Místo inspekční činnosti             Bosonožská 9, Brno
Inspekční činnost na místě           14. 11. 2022 − 16. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Hotelová škola s. r. o. (dále škola) vykonává činnost střední školy. V tomto školním roce
poskytuje v denní formě střední vzdělání zakončené maturitní zkouškou v oboru 65-42-
M/01 Hotelnictví.
K 30. 9. 2022 se v 10 třídách vzdělávalo 223 žáků, jejich počet v posledních třech letech
stoupá. Škola aktuálně eviduje 16 žáků se speciálními vzdělávacími potřebami (dále SVP)
a 16 žáků s odlišným mateřským jazykem.
Škola sídlí v pronajaté části budovy jiného školského subjektu, u kterého má zároveň
zajištěno školní stravování. Převážná část praktického vyučování je realizována u smluvníc h
partnerů, kterými jsou významné hotely a cestovní kanceláře.



                          Hodnocení podmínek vzdělávání
Zvolené strategie vzdělávacího procesu a realizace jednotlivých cílů jsou založeny
především na spolupráci se zřizovatelem a jsou primárně zaměřené na rozvoj profilu
absolventa. Ředitelka školy při řízení vychází především z dlouholetých zkušeností
a v rámci vedení školy přenesla významnou část kompetencí na svého zástupce, vedoucí
učitelku pro praktické vyučování a částečně také na předsedy předmětových komisí
a metodického sdružení. Širší vedení školy se schází na pravidelných poradách, kde jsou
projednávány průběžné informace a záležitosti, ale kontrola plnění zadaných úkolů není ze
strany ředitelky školy vždy systematická a důsledná, což se projevilo v některých zjištěnýc h
nedostatcích. V systému vedení základní dokumentace školy nebyla nastavena jednoznačná
pravidla, což mělo dopad nejen na řízení školy, ale v některých oblastech i na informova no st
účastníků vzdělávání. Hlavním poradním orgánem ředitelky je pedagogická rada. Obsahem
jejich jednání byly převážně informace o prospěchu žáků školy a organizační záležitosti, ale
vzhledem ke stručnosti zápisů nelze doložit, jaké konkrétní závěry vyplývaly z jejích jednání
a jaká byla přijímána případná opatření. Nedostatky byly zjištěny v oblasti sledování kvality
vzdělávacího procesu. Hospitační činnost byla ze strany vedení školy prováděna, ale nebylo
zřejmé, jakou dostávají vyučující zpětnou vazbu o vhodnosti uplatňovaných metod a forem
ani o celkové kvalitě pedagogického procesu.
Jedním z poradních orgánů ředitelky školy je také poradní sbor, který je tvořen zástupci
školy a zástupci firem. Jeho úkolem je především zajištění spolupráce se zaměstnavate li,
uplatnění absolventů a projednávání obsahu a organizace praktického vyučování, což
významně přispívá k získávání klíčových kompetencí žáků.
Vzdělávání ve škole je zabezpečeno pedagogickým sborem, ve kterém dochází k častým
obměnám. Pro další vzdělávání pedagogických pracovníků zpracovala ředitelka školy plán
a výběr a realizaci vzdělávacích aktivit pro učitele přenechala na předmětových komisíc h
a jednotlivých vyučujících. Přínos vzdělávacích aktivit pro zkvalitnění vzdělávacího procesu
není ze strany vedení školy sledován. Podpora začínajících učitelů, z nichž někteří si
aktuálně dokončují vzdělání potřebné pro získání odborné kvalifikace, je realizována spíše
neformální kolegiální výměnou zkušeností a v případě potřeby konzultacemi s vedením
školy.
Vedení školy průběžně vyhodnocuje materiální podmínky pro vzdělávání žáků a postupně
se daří je zlepšovat, čímž je naplňován jeden z jeho strategických cílů. Pro zvýšení efektivity
výuky byly vybaveny další učebny informačními a komunikačními technologiemi. Nově
byla zřízena školní knihovna se studovnou, což pozitivně ovlivňuje rozvoj čtenářské


                                             2/8
gramotnosti žáků. K zajištění výuky tělesné výchovy je využívána sportovní hala, která sice
patří jiné právnické osobě, ale je ve stejné budově jako škola.
Poskytování veškerých poradenských služeb (výchovné a karierní poradenství, primární
prevence) ve škole zajišťuje jeden pedagogický pracovník, který zajišťuje administrativní
činnosti související s vzděláváním žáků se SVP žáků se SVP i žáků s odlišným mateřským
jazykem a informuje učitele o jejich podpůrných opatřeních. Dosud neabsolvoval studium
pro výkon žádné specializované činnosti v této oblasti, což se negativně odrazilo v jeho
menší orientaci v dané problematice, ve vedení povinné dokumentace žáků se SVP
i v oblasti zpracování strategie předcházení školní neúspěšnosti. Nadané žáky škola
vyhledává, učitelé jsou o nich informováni, metodickou podporu k pedagogické práci s těmi
žáky však výchovný poradce poskytuje učitelům jen v minimální míře. V průběhu
hospitační činnosti bylo zřejmé, že část pedagogů neměla přehled o podpůrných opatřeních
žáků se SVP. Výchovný poradce nezískává efektivní zpětnou vazbu o poskytovanýc h
podpůrných opatřeních žákům se SVP. Výchovné problémy řeší nejprve především třídní
učitelé, následně pak spolupracují s výchovným poradcem. Plán činnosti metodika prevence
je zpracován a uvedené aktivity jsou realizovány, což se projevuje v nízké míře výskytu
rizikových jevů.
Škola efektivně podporuje zájem žáků o život školy, regionální problematiku, i současné
dění. Při plnění vzdělávacích cílů škola spolupracuje také s celou řadou partnerů, a to
obzvláště s těmi, u kterých je realizováno praktické vyučování. Pro kontakt s reálným
pracovním prostředím se pravidelně uskutečňuje řada odborných exkurzí a stáží. Škola
cíleně podporuje také mezinárodní mobilitu žáků a získává a využívá finanční zdroje na
pořádání zahraničních aktivit. Žáci mají v rámci těchto akcí možnost si cíleně upevňovat
a rozvíjet své komunikační dovednosti v cizím jazyce, a to například při zahranič níc h
stážích v Německu, Itálii, Rakousku a Francii.



                          Hodnocení průběhu vzdělávání
Průběh vzdělávání žáků byl sledován jak v teoretickém vyučování, tak v části praktického
vyučování realizovaného na pracovišti ve škole i u smluvních partnerů.
V převážné části sledovaného teoretického vyučování panovala příznivá pracovní atmosféra.
Vzájemná komunikace učitelů a žáků byla přirozená, založená na partnerském přístupu. Žáci
měli osvojená pravidla práce, průběh vyučovacích hodin nebyl narušován kázeňskými
problémy a většina žáků plnila zadané úkoly a spolupracovala s vyučujícími, kteří na ně
kladli přiměřené a srozumitelné požadavky. V části vyučovacích hodin učitelé nevěnova li
dostatečnou pozornost práci se vzdělávacím cílem. Žáky seznamovali většinou jen
s tématem či programem vyučovací hodiny, chybělo účelné vyhodnocení naplnění
stanoveného vzdělávacího cíle. Jen ojediněle byli žáci vedeni k sebehodnocení své práce
nebo práce spolužáků. Výraznější diferenciace výuky zohledňující individuální potřeby
a schopnosti žáků, včetně žáků se SVP, nebyla ve sledovaných hodinách zaznamená na.
Efektivita průběhu vzdělávání byla rozdílná v závislosti na vytvořených podmínkách pro
aktivní zapojení žáků. Zájem žáků se projevoval více v části výuky, kde pracovali převážně
samostatně, nebo ve skupinách či dvojicích a byli podněcováni k aktivitě vhodně zvolenými
činnostmi. V hodinách, kde převládal frontální způsob práce a metoda výkladu učiva,
se většina žáků stávala pouze pasivními posluchači. V části výuky byly učiteli efektivně
využívány digitální technologie, ale vyhledávání informací z různých zdrojů bylo ojedinělé.



                                            3/8
Ve sledovaných hodinách jazykového vzdělávání a komunikace byly rozvíjeny cizojazyč né
komunikativní dovednosti žáků na rozdílné úrovni. Ve většině navštívených hodin
německého jazyka nebyli žáci cíleně vedeni a motivováni k aktivnímu používá ní
praktických řečových dovedností, velká část hodin byla vedena v českém jazyce, pouze
ojediněle byla hodina vedena v cílovém jazyce. V hodinách byly zařazeny metody
individuální práce s učebnicí, poslech i skupinová práce, při skupinové práci však nebyla
korigována správná výslovnost a nedařilo se vždy všechny žáky zapojit do práce. Ojediněle
žáci vedli cizojazyčné dialogy, po poslechu dělali rozbor slyšeného sdělení, trénovali čtení
a byl kladen důraz na správnou výslovnost. V hodinách českého jazyka a literatury žáci plnili
zadané úkoly ve dvojicích i při individuální práci a efektivně byl podporován rozvoj
čtenářské gramotnosti.
Ve sledovaných hodinách tělesné výchovy žákům byly vytvářeny podmínky ke zvládnutí
pohybových dovedností, k jejich upevňování, k podávání sportovních výkonů, k prožitku
z pohybových aktivit a ke kompenzaci negativních vlivů způsobu života. Vyučujíc í
odpovídajícím způsobem instruovala žáky o bezpečném provádění pohybových činností.
Ve výuce odborných předmětů byli žáci vhodně vedeni k dodržování správné odborné
terminologie a vyučující propojovali efektivně vzdělávací obsah s jejich reálnými
zkušenostmi z běžného života i praktického vyučování. Pochopení obsahově náročnějšíc h
témat napomáhalo právě uplatnění příkladů z praxe.
Praktické vyučování probíhalo v pracovních skupinách pod dohledem učitelů nebo
instruktorů a organizace prováděných pracovních činností byla až na výjimky zajištěna
většinou účelně. Žáci byli vedeni k používání odborné terminologie, avšak byly zjištěny
rezervy v dodržování hygienických pravidel při práci v kuchyni. Zjištěným nedostatkem na
pracovištích smluvních partnerů byla nejednotně stanovená evidence docházky žáků. Kromě
odborných kompetencí byly ve výuce rozvíjeny zejména kompetence komunikativní,
sociální a personální.



                          Hodnocení výsledků vzdělávání
Pro zjišťování a hodnocení výsledků vzdělávání žáků využívají učitelé převážně běžné
evaluační nástroje, jako je písemné, ústní, případně praktické ověřování žákovských znalostí
a dovedností. Informace o čtvrtletních výsledcích žáků si předávají učitelé na jednáních
pedagogické rady. Hodnocení výsledků vzdělávání je založeno na jejich sumarizac i
a statistickém zhodnocení, chybí systematická analýza příčin neúspěchu, následné přijetí
a realizace odpovídajících opatření. Vedení školy rámcově vyhodnocuje nejen průběžné
výsledky vzdělávání žáků, ale i jejich výsledky dosažené při ukončování jejich vzdělává ní
maturitní zkouškou. Celkové výsledky vzdělávání žáků vykazovaly v průběhu posledních tří
let srovnatelnou nižší úroveň. Výsledky žáků ve společné části maturitní zkoušky byly
v posledních třech letech pod průměrem škol ze stejné oborové skupiny. Horších výsledků
dosahovali žáci v cizích jazycích.
Předávání informací zákonným zástupcům o prospěchu a chování žáků probíhá
prostřednictvím elektronického informačního systému školy, emailové a telefonické
komunikace a hovorových hodin. Škola věnuje trvalou pozornost absenci žáků a pravidla
pro její omlouvání jsou nastavena ve školním řádu, který mimo jiné stanovuje nutnost
přezkoušení žáka z vyučovacího předmětu, ve kterém dosáhla absence 30 %.




                                            4/8
Zásadním problémem, který byl zjištěn analýzou průběžných výsledků vzdělávání žáků, byl
velký podíl žáků, kteří dosahují v některých profilových předmětech slabé vzdělávac í
výsledky. Z předložené dokumentace školy nebylo zřejmé, zda vedení školy pravidelně
sleduje individuální a skupinové výsledky v průběhu klasifikačního období a jak
s případnými zjištěními pracuje. Přestože se ve škole vyskytují žáci ohroženi rizike m
školního neúspěchu, zpracovaný minimální preventivní program odpovídá potřebám školy
jen částečně, protože strategie přecházení školní neúspěšnosti nebyla jednoznačně
stanovena. V době inspekční činnosti byla dopracována a stanoveny podmínky její realizace.
Práce se žáky ohroženými školním neúspěchem spočívala pouze v individuálním přístupu
jednotlivých učitelů k této problematice, což není plně efektivní. Žáci mohou využít
konzultace s učiteli, doučování ani jinou formu podpory studijní úspěšnosti škola
nerealizuje. Zpětná vazba, týkající se výsledků vzdělávání žáků, směrem od učitelů
k výchovnému poradci není funkčně zajištěna. Tuto možnost využívají pedagogové
minimálně, častěji volí rozhovor s třídním učitelem.
Škola vytváří vhodné podmínky a motivuje své žáky k zapojení do mnoha soutěží. Příprava
k těmto soutěžím je využívána ke zvýšení motivace žáků ke studiu i k prezentaci oboru na
veřejnosti. Odborné kompetence žáků jsou rozvíjeny i formou odborných kurzů,
zajišťováním gastronomických akcí a exkurzemi. Škola aktivně podporuje a rozvíjí osobnost
žáka i v dalších oblastech např. zapojením do velkého množství projektů. Přínosná pro
všestranný rozvoj klíčových kompetencí žáků, a to především sociálních a komunikačníc h,
je zvláště spolupráce v rámci mezinárodního projektu Erasmus+.




                                         Závěry
Vývoj školy
- Zvyšující se počet žáků a tříd
- Zkvalitňování materiálního vybavení
- Zřízení školní knihovny se studovnou
Silné stránky
- Spolupráce s řadou partnerských subjektů má pozitivní dopad na rozvoj klíčovýc h
  kompetencí žáků
- Zapojením do projektů mají žáci možnost zúčastnit se zahraničních pobytů, které
  pozitivně ovlivňují získání jejich jazykových dovedností
Slabé stránky a/nebo příležitosti ke zlepšení
- Systém podpory žáků se speciálními vzdělávacími potřebami není jednoznačně nastavený
- Nastavený kontrolní systém školy a jeho realizace neposkytuje efektivní zpětnou vazbu
  pro zlepšení vzdělávacího procesu
- Při realizaci některých hodin praktické výuky nevedli vyučující žáky k respektování
  všech hygienických pravidel
- Některé sledované hodiny výuky cizích jazyků nepodporovaly rozvoj cizojazyč nýc h
  dovedností žáků



                                           5/8
- Škola v malé míře věnuje pozornost výsledkům vzdělávání žáků, zvláště přijímá ní
  opatření k jejich zlepšení, chybí promyšlená realizace strategie předcházení školní
  neúspěšnosti
- Vyučující méně pracovali se vzdělávacím cílem a nevytvářeli vhodné podmínky pro
  zapojení žáků do vyhodnocování jeho naplnění.
Doporučení pro zlepšení činnosti školy
- Sjednotit kontrolní mechanizmy tak, aby byly přínosem pro zlepšení kvality výuky
- V praktické výuce důsledně vést žáky k dodržování hygienických pravidel
- Jednotně stanovit pravidla pro práci s výsledky vzdělávání žáků, analyzovat je a přijímat
  efektivní opatření
- Jednotně nastavit systém péče o žáky s rizikem školního neúspěchu, motivovat žáky
  a pedagogické pracovníky k jeho uplatňování a pravidelně vyhodnocovat jeho účinnost.
- Hospitační činnost zaměřit na poskytování podpůrných opatření žákům se SVP
  a specifickou práci s nadanými žáky, na práci s výukovými cíli a jejich naplňování ve
  výuce a cíleně sledovat výuku zejména v předmětech společné části maturitní zkoušky



Pro účely zvýšení dotací právnická osoba vykonávající činnost školy školského zaříze ní
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.




            Seznam dokladů, o které se inspekční zjištění opírají
 1.   Zřizovací listina školy ze dne 2. 9. 1992, včetně dodatku ze dne 6. 3. 2006
 2.   Společenská smlouva o založení společnosti s ručením omezeným Hotelová škola s.
      r. o. ze dne 21. 2. 2006
 3.   Jmenování ředitelky školy ze dne 2. 9. 1992
 4.   Personální dokumentace pedagogů ve školním roce 2022/2023
 5.   Plán hospitací na školní rok 2022/2023
 6.   Plán hospitací ve smluvních organizacích pro školní rok 2022/2023


                                           6/8
 7.   Vnitřní kontrolní systém ze dne 19. 8. 2013
 8.   Záznamový arch hospitační činnosti zástupce ředitelky školy – vzorek, školní rok
      2021/2022
 9.   Zápisy z jednání pedagogické rady ve školním roce 2021/2022 a 2022/2023
10.   Seznamy žáků v jednotlivých třídách ve školním roce 2022/2023 – aktuální stav
11.   M8 Výkaz o střední škole podle stavu k 30. 9. 2022
12.   Rozvrhy hodin pro všechny třídy ve školním roce 2022/2023
13.   Plán práce školy na školní rok 2022/2023 ze dne 20. 8. 2022
14.   Plán uvádění, školní rok 2022/2023
15.   Plán dalšího vzdělávání pedagogických pracovníků 2022/2023
16.   Výroční zpráva o činnosti školy za školní roky 2019/2020. 2020/2021, 2021/2022
17.   Zápisy z jednání předmětových komisí
18.   Elektronický informační systém (matrika školy, žákovská knížka)
19.   Třídní knihy všech tříd ve školním roce 2022/2023
20.   Dokumentace k finančním podmínkám, ověření poskytování školního stravování
      a zajištění bezpečnosti žáků v době jejich pobytu ve škole
21.   Školní vzdělávací program Hotelnictví a turismus platný od 1.9.2018, Školní
      vzdělávací program Hotelnictví a turismus platný od 1.9.2020, Školní vzdělávac í
      program Hotelnictví a turismus platný od 1.9.2022
22.   Školní řád platný od 1.9.2021
23.   Plán práce výchovného poradce na školní rok 2022/23
24.   Práce se žáky se speciálními vzdělávacími potřebami ve školním roce 2022/23
25.   Práce se žáky cizího původu ve školním roce 2022/2023
26.   Seznam žáků se speciálními vzdělávacími potřebami a seznam žáků s odlišným
      mateřským jazykem ke dni inspekční činnosti
27.   Plán práce se nadanými žáky ve školním roce 2022/23
28.   Preventivní program školy na školní rok 2022/23, Školní preventivní strategie
29.   Záznamy o činnosti školního metodika prevence ve školním roce 2022/23
30.   Zápisy z jednání výchovné komise ve školním roce 2022/23
31.   Zápis z porady pedagogických a nepedagogických pracovníků ze dne 31.8.2022
32.   Spisy k přijímacímu řízení vedené ve školním roce 2021/2022



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na výše uvedenou adresu, a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                         7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Ilona Ptáčková, školní inspektorka,
 vedoucí inspekčního týmu

 Mgr. Kateřina Veselá, školní inspektorka

 Ing. Helena Binderová, odborník na střední
 odborné vzdělávání

 Bc. Dana Haláková, kontrolní pracovnice




V Brně 15. 12. 2022




                                            8/8
