CSI0X00AWTF9
Počet listů: 9




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-2173/22-T


Název                                VÍTKOVICKÁ STŘEDNÍ PRŮMYSLOVÁ ŠKOLA
Sídlo                                Hasičská 1003/49, 700 30 Ostrava-Hrabůvka
E-mail                               skola@vitkovickastredni.cz
IČO                                  26836025
Identifikátor                        650069021
Právní forma                         školská právnická osoba
Zastupující                          Mgr. Andrea Pytliková
Zřizovatel                           VÍTKOVICE, a.s.
Místo inspekční činnosti             Hasičská 1003/49, 700 30 Ostrava-Hrabůvka
                                     Provaznická 470/16, 700 30 Ostrava-Hrabůvka
                                     Závodní 92/9, 700 30 Ostrava-Hrabůvka
Inspekční činnost na místě           5. 12. 2022 − 9. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
Inspekční činnost na základě podnětu podle § 174 odst. 6 školského zákona.
                                    Charakteristika
VÍTKOVICKÁ STŘEDNÍ PRŮMYSLOVÁ ŠKOLA (dále „škola“) vykonává činnost
střední školy. Poskytuje střední vzdělávání s výučním listem v oborech vzdělání 23-51-H/01
Strojní mechanik, 23-51-H/01 Strojní mechanik, 23-56-H/01 Obráběč kovů, 23-68-H/01
Mechanik       opravář motorových        vozidel,   26-51-H/01 Elektrikář,         26-51-H/02
Elektrikář-silnoproud a 33-56-H/01 Truhlář; střední vzdělávání s maturitní zkouškou
v oborech vzdělání 18-20-M/01 Informační technologie, 23-45-L/01 Mechanik seřizovač,
23-45-L/02 Letecký mechanik, 26-41-L/01 Mechanik elektrotechnik, 63-41-M/01
Ekonomika a podnikání a nástavbový obor vzdělání 23-43-L/51 Provozní technika v denní
(dvouleté) i dálkové (tříleté) formě vzdělávání pro absolventy tříletých strojírenských oborů
vzdělání.
Obory v denní formě vzdělávání jsou podporovány prospěchovou složkou stipendia
poskytovanou zřizovatelem VÍTKOVICE, a.s. s cílem zvýšit zájem žáků o vzdělává ní
a motivovat je k dosahování nadprůměrných výsledků při vzdělávání.
K termínu inspekční činnosti se ve 31 třídách vzdělávalo 687 žáků, z toho 319 žáků v oboru
vzdělání s výučním listem a 368 žáků v oboru vzdělání s maturitní zkouškou (z toho 55 žáků
v nástavbovém studiu). Speciální vzdělávací potřeby škola evidovala u 22 žáků. Dva žáci se
vzdělávali podle individuálního vzdělávacího plánu (jeden žák s odlišným mateřským
jazykem a jeden žák na základě doporučení školského poradenského zařízení). Školou bylo
identifikováno 29 nadaných žáků. Od roku 2020 škola neposkytuje žákům ubytování
v domově mládeže.
Svou činnost škola prezentuje ve výročních zprávách a na svých webových stránkách
(www.vitkovickastredni.cz).


                         Hodnocení podmínek vzdělávání
Ředitelka školy (dále „ředitelka“) zastává funkci od dubna roku 2021. Ve stejném roce došlo
ke změně osoby ve funkci jednoho ze zástupců ředitelky. Škola úspěšně realizuje strategický
plán rozvoje školy, který reflektuje problematickou situaci na trhu práce v technickýc h
profesích i reálné uplatnění žáků. Prioritou koncepce je rozvoj odborných znalostí
a praktických dovedností žáků na základě funkčního propojení teorie s praxí v celém
procesu vzdělávání. Dokladem o úspěšném naplňování koncepce je intenzívní spolupráce se
smluvními partnery zejména při zajišťování praktického vyučování. Škola je také zapojena
do řady projektů a aktivit podporujících kvalitu odborného vzdělávání, rozvoj nadaných
žáků, mobilitu, získávání profesních dovedností a zkušeností žáků i učitelů (např. projekty
Vzdělávání pro všechny II, Talentcentrum VSPŠ, Erasmus+). Přínosné partnerské vztahy ke
zvýšení motivace a zájmu o polytechnické vzdělávání jsou rozvíjeny také se základními
školami (společné akce např. Talenty pro firmy T – profi, Rozvíjíme dovednosti pro život).
Stanovená organizační struktura a účelné delegování kompetencí zajišťují funkční přenos
informací a stanovují postupy při řešení běžných i mimořádných pracovních situací. Systém
plánování je efektivní, adresný, zohledňuje potřeby žáků i pedagogických pracovníků
a zajišťuje zpětnou kontrolu plnění úkolů. Vedení školy v systému řízení vhodně přihlíží
k závěrům jednání pedagogické rady, opírá se o výsledky práce předmětových komisí
a účelně využívá zpětnovazebné mechanismy z hospitační činnosti, pravidelné ho
vyhodnocování dosahovaných výsledků vzdělávání žáků. Zohledňuje také podněty školního
parlamentu a školské rady.



                                            2/9
Složení pedagogického sboru umožňuje plnit záměry a cíle školních vzdělávacích programů,
větší část pedagogů jsou odborníci z praxe. Začínajícím učitelům vedení školy vytvoř ilo
vhodné podmínky pro adaptaci stanovením uvádějících učitelů, poskytováním pomoci od
ostatních vyučujících či vzájemnými hospitacemi. Další vzdělávání pedagogickýc h
pracovníků probíhá plánovitě a vychází z potřeb školy, je realizováno s ohledem na finanč ní
možnosti školy a nabídku vzdělávacích institucí. Zaměřovalo se především na rozvoj
a prohlubování odborných znalostí pedagogů (např. CLIL ve výuce na střední škole, stáže
pedagogů u zaměstnavatele). V nízké míře byly využívány aktivizační metody a formy
práce, především v teoretickém vyučování.
Stav materiálně technického vybavení školy vedení průběžně sleduje a vyhodnoc uje.
Kooperací se zřizovatelem, využitím prostředků z projektové činnosti, doplňkové činnosti
a sponzorských darů se škole daří úspěšně realizovat koncepční záměry v dané oblasti.
K obnově materiálového vybavení školy dochází postupně. Modernizace učeben vychází ze
současných potřeb a nároků kladených na výuku všeobecně vzdělávacích a odborných
předmětů i praktického vyučování. Od minulé inspekční činnosti byly moderními učebními
pomůckami a digitální technikou vybaveny odborné učebny ve škole, žákovský klub
a centrum kariérového poradenství. Zcela nové učebny a dílny na odborném výcviku byly
doplněny o potřebnou techniku (např. 3D měření, 3D tiskárny, robotické stavebnice,
laserová gravírka). Škola disponuje dostatečným počtem kmenových a odborných učeben
umožňujících naplňování školních vzdělávacích programů.
Poradenské služby ve škole jsou zajišťovány výchovnou poradkyní, školní metodičkou
prevence, koordinátorem nadání a dvěma kariérovými poradkyněmi. V rámci prevence nebo
eliminace problémového chování žáků i možnosti pomoci samotným pedagogům škola
využívá služby školního psychologa. Činnost školního poradenského pracoviště je zacílená
zejména na péči o žáky se speciálními vzdělávacími potřebami, žáky s výchovnými
a vzdělávacími problémy a systematickou práci s nadanými žáky. Pro úspěšnou integrac i
žáků prvních ročníků se pravidelně na začátku školního roku uskutečňují motivač ně
adaptační workshopy v prostorách školy. Žáci využívají služeb školského poradenského
pracoviště také v případě potřeby řešení osobních problémů. Žákům závěrečných ročníků je
poskytováno kariérové poradenství zaměřené na možnosti dalšího studia a pracovního
uplatnění. Výrazný prostor pro diskusi mají žáci prostřednictvím pravidelných setkání
školního parlamentu s vedením školy. Případná školní neúspěšnost je řešena ve spolupráci
s rodiči žáků.
V oblasti bezpečnosti a ochrany zdraví škola vyhodnocuje možná rizika a poskytuje žákům
potřebné informace k jejich prevenci, což dokládá klesající míra úrazovosti. Od posledního
inspekčního hodnocení se zlepšilo zabezpečení školy (např. vstup do školy odděluje školu
od komerční zóny, rozšíření dohledového kamerového systému).


                          Hodnocení průběhu vzdělávání
Teoretické vyučování všeobecných i odborných předmětů a praktické vyučování se
vyznačovalo zpravidla příjemnou atmosférou, kterou byly vytvářeny příznivé podmínky pro
vzdělávání. Výuka byla většinou dobře organizována, začínala používáním aktivizač ní
metody pro opakování učiva. V menší části výuky byly zvolené metody a formy práce méně
efektivní, což se projevovalo nižší motivací žáků a jejich nerovnoměrným zapojením do
výuky. Nízká míra diferenciace zadávaných úloh v části hospitovaných hodin dostatečně
nepodporovala rozdílné pracovní tempo a individuální možnosti žáků. Zhodnocení hodiny
učitelem probíhalo v mnoha případech formálně, neposkytovalo žákům potřebnou zpětnou


                                            3/9
vazbu o míře zvládnutého učiva a o naplnění stanovených cílů. V průběhu výuky nebyla
dostatečně poskytována formativní zpětná vazba, pouze minimálně bylo využívá no
sebehodnocení nebo vzájemné hodnocení žáků. Malá část pedagogů vedla žáky ke kooperaci
při párové nebo skupinové práci.
Hospitované hodiny českého jazyka a literatury se vyznačovaly vysokou mírou aktivního
zapojení žáků do výuky. Účelně volené metody a formy práce podporovaly vzájemno u
spolupráci, rozvoj žákovských kompetencí i formování jejich postojů. Při práci s literárními
ukázkami a texty byla efektivně rozvíjena čtenářská gramotnost. K motivaci žáků účinně
přispěl optimální výběr textů a využití aplikace při upevnění a procvičení učiva. V průběhu
výuky byly vytvářeny dostatečné příležitosti pro řečové projevy, žáci byli vedeni k vyjádření
vlastních názorů a samostatnému odvozování nových poznatků.
Ve výuce cizích jazyků byla efektivně využita didaktická technika pro poslech
s porozuměním. Výuka se vyznačovala efektivními činnostmi s pracovními listy. Z forem
a metod volili vyučující frontální výuku a řízený rozhovor. Průběžně byla poskytována
zpětná vazba a pomoc jednotlivým žákům. V rámci přípravy k maturitní zkoušce se
osvědčila práce s tématy a zadáními písemných prací a didaktických testů společné části
maturitní zkoušky. Nižší úroveň jazykových znalostí vykazovali žáci ve třídách
nematuritních oborů. Ojediněle docházelo k projevům nevhodného chování žáků narušujíc í
pracovní atmosféru ve třídě a účinnost vzdělávacího procesu.
Ve sledované výuce společenskovědních předmětů (dějepis, základy společenských věd
a občanská nauka) byly cíleně formovány postoje žáků. V rámci práce ve skupinách byli
žáci vedeni k argumentaci, diskusi a prezentaci své práce před třídou. Efektivně byly využity
příležitosti pro sebehodnocení i vzájemné hodnocení žáků. Učivo bylo propojeno
s aktuálním děním ve společnosti, situacemi z běžného života a vlastními zkušenostmi žáků.
Účelně byly zařazeny vhodně vybrané videoukázky. Zadávané úkoly vedly žáky k práci
s různými informačními zdroji. Využití mezipředmětových vztahů umožnilo porozumění
učivu v širších souvislostech. Zájem žáků o probírané učivo podpořil ve výuce dějepisu
poutavý výklad s četnými zajímavostmi.
Při vzdělávání v matematice byl kladen důraz na názornost a srozumitelnost předkládaného
učiva a jeho upevnění. V průběhu výuky byl vytvářen dostatečný prostor pro osvojení
správných postupů řešení a důkladné procvičení problémových jevů. Efektivitu vzdělává ní
zvyšovala cílená práce s chybou. Žáci byli vedeni k přemýšlení, tvorbě vlastních příkladů,
zdůvodnění a vysvětlení postupu řešení úloh. Průběžně byla žákům poskytována zpětná
vazba k podpoře dalšího učení. Pro dosažení vzdělávacích cílů byla účinně využita práce
žáků ve skupině k podpoře vzájemného učení žáků i samostatná práce žáků s případnou
podporou vyučujícího.
Při výuce tělesné výchovy většinou byly dodržovány zásady bezpečnosti a ochrany zdraví.
Žákům byly vytvořeny vhodné podmínky k efektivnímu motorickému učení
a kompenzování negativních vlivů způsobu sedavého životního stylu. Ve výuce byla
podporována samostatnost i spolupráce žáků. Byl stanovován cíl hodiny a v závěru
vyhodnocen. Formy a metody práce byly většinou vhodně voleny. Ve sledovaných hodinách
žáci rozvíjeli obratnost a vytrvalost soutěživou formou.
K realizaci a zvládnutí nároků teoretické části odborného vzdělávání účelně napomáhala
promyšlená organizace výuky (např. dělené hodiny, málopočetné skupiny žáků). Pozitivním
rysem realizované výuky bylo její vedení ve vzájemných mezipředmětových souvislostec h,
zejména ve vztahu k využití poznatků v praxi. V metodickém a didaktickém vedení
vyučovacích hodin nebyly zaznamenány výraznější rozdíly mezi výukou žáků maturitníc h
a nematuritních oborů vzdělání. Pojetí výuky ovlivňovala osobnost učitele a praktická


                                            4/9
zkušenost. Ve větší části sledovaných hodin teoretického odborného vzdělávání se
vyučujícím dařilo zvyšovat názornost výuky účelným využitím didaktické techniky nebo
trojrozměrných učebních pomůcek (např. strojní součásti a modely).
Průběh praktického vyučování sledovaný na vybraných pracovištích napříč hospitovanými
obory měl odpovídající odbornou úroveň. Vyznačoval se promyšlenou organizac í
pracovních činností respektující specifika jednotlivých oborů. Rozsah pracovních činností,
schopnost žáků pracovat samostatně i ve skupinách byly na dobré úrovni. Učitelé
poskytovali žákům zpětnou vazbu využitelnou k jejich dalšímu učení, sledovali a hodnotili
výkon, produktivitu a kvalitu práce. Bylo dbáno na upevňování zásad bezpečné práce
a ochrany zdraví. Z přímého pozorování bylo patrné, že si žáci při získávání odborných
dovedností systematicky osvojují technologické postupy nezbytné pro budoucí praxi,
upevňují důležité pracovní návyky, získávají smysl pro kvalitu, přesnost a zodpovědnost.
V hospitované teoretické výuce i při praktickém vyučování bylo zřejmé, že škola
dlouhodobě vytváří dobré podmínky pro vzdělávání žáků se speciálními vzdělávac ími
potřebami, k jejich potřebám přistupuje individuálně a vhodnou podporu jim zajišťuje
v souladu s doporučeními školských poradenských zařízení nebo výsledky vlastní
pedagogické diagnostiky.
Z pozorování zaměřeného na vztahy mezi učiteli a žáky ve vybraných třídách, lze usuzovat,
že klima školy je ovlivňováno řadou specifických faktorů. Patří mezi ně různorodost nabídky
vzdělávacích oborů a s tím úzce související heterogenní složení žáků, častá proměna třídního
kolektivu vlivem fluktuace žáků, zejména v prvních ročnících. Vyskytují se i výchovné
problémy týkající se nevhodného chování žáků a nerespektování autority učitele, na něž se
škola snaží systémově reagovat (např. třídnické hodiny, činnost školního psychologa),
vyvíjet preventivní aktivity (např. adaptační dny, besedy s Policií ČR, spolupráce
s diagnostickým ústavem, osvěta pedagogů) a zároveň flexibilně řešit individuá lní
problémové případy.
K všestrannému rozvoji osobnosti žáků přispívají aktivity, které vhodně navazují na školní
vzdělávací programy např. projekt Erasmus+ podporující spolupráci a mobilitu ve všech
sférách vzdělávání (efektivní práce s IT technologiemi, posílení jazykových znalostí žáků,
rozšíření multikulturního rozhledu, příprava k uplatnění se na evropském trhu práce
a podpora sociálně slabých žáků) a společné projekty pro podporu technického vzdělává ní
(Festival Art & Science − seznámení s vědou netradičním způsobem).


                          Hodnocení výsledků vzdělávání
Informace o výsledcích vzdělávání jsou žákům i zákonným zástupcům dostupné
prostřednictvím elektronického informačního systému. Škola průběžně identifikuje žáky
s vysokou absencí i žáky ohrožené školním neúspěchem a individuálně zjišťuje příčiny
těchto jevů. Žákům jsou vytvářeny plány pedagogické podpory, nabízena možnost
konzultací, příp. v některých předmětech doučování. I přes nastavené a uplatňované postupy
práce s těmito žáky je absence žáků i školní neúspěšnost poměrně vysoká.
V maturitních oborech ve školním roce 2021/2022 prospělo 91 % žáků, neprospělo 9 %
žáků. Ve školním roce 2020/2021 prospělo 82 % žáků, neprospělo 18 % žáků. Ve školním
roce 2021/2022 došlo ve srovnání s předchozími školními roky 2020/2021 a 2019/2020
k výraznému zlepšení výsledků v jarním zkušebním období. Nejlepších výsledků dosáhli
žáci oboru vzdělání Letecký mechanik.




                                            5/9
Výsledky vzdělávání žáků tříletých oborů vzdělání s výučním listem v období posledních
dvou let jsou vyrovnané. Zvýšená neúspěšnost žáků se projevila u oboru vzdělání Obráběč
kovů, kdy došlo k meziročnímu zhoršení o 29 % zejména v písemné a ústní formě
závěrečných zkoušek. Nejlepších výsledků tříletých oborů dosahují žáci v oborech vzdělání
Truhlář a Strojní mechanik.
Žáci absolvují v průběhu vzdělávání různé tematicky zaměřené preventivní aktivity, které
jsou podle potřeby operativně doplňovány o akce s ohledem na aktuálně vzniklou situaci ve
škole. Po návratu žáků po distanční výuce škola reagovala na vyšší výskyt nevhodného
chování žáků organizováním školních i mimoškolních aktivit k posilování vzájemnýc h
vztahů mezi žáky i mezi žáky a pedagogy a zaměřením třídnických hodin na zvládání stresu,
organizování času a na bezpečné používání digitálních technologií. Rizikové projevy
chování žáků škola řeší bezodkladně ve spolupráci s třídními učiteli, výchovnou poradkyní,
školním psychologem a podle potřeby i externími odborníky. Jsou prováděny pohovory
se žáky, důraz je kladen na spolupráci se zákonnými zástupci, průběžně je monitoro vá na
situace v problémových třídách. Závažnější projevy chování jsou projednávány ve
výchovných komisích, škola úzce spolupracuje s Policií ČR. Operativně je zařazováno
vzdělávání pedagogů a žáků k aktuálně vzniklým situacím.
Školní poradenské pracoviště se cíleně zaměřuje na vyhledávání nadaných žáků, každý
s nich má přiděleného mentora. Žáci pod jejich vedením jsou zapojeni do různých aktivit
i projektů. Spolupráce žáků napříč všemi obory vzdělání jim umožňuje uplatnit získané
teoretické znalosti i praktické dovednosti (např. Talentcentrum, pod jehož záštitou žáci
sestavují funkční model Čistička odpadních vod).
Systematicky vytvářené motivační prostředí, individuální přístup pedagogů k nadaným
žákům a žákům s hlubším zájmem o studovaný obor přispívá k četným úspěchům na
regionální, celostátní i mezinárodní úrovni (např. Mladý řemeslník roku, Kovo
Junior − obráběč kovů, Řemeslný jarmark, Roztočíme motory s patentem Tesly Nikoly,
Klastr českých nábytkářů, Soutěž o nejlepší esej).
Činnost školy pozitivně ovlivňuje dlouhodobě rozvíjená spolupráce s četnými smluvními
partnery. Škola využívá tuto partnerskou spolupráci k realizaci praktického vyučování i jako
zdroj informací pro hodnocení dosahovaných výsledků vzdělávání, zejména v oblasti
utváření a rozvoje požadovaných odborných kompetencí žáků. Žáci se v průběhu vzdělává ní
účastní exkurzí do provozů firem, jsou pro ně realizovány přednášky odborníků z praxe.
Uplatnitelnost a konkurenceschopnost žáků na trhu práce zvyšuje i možnost získání
řidičského a svářečského průkazu během studia. Úspěšní absolventi školy často vstupují do
zaměstnaneckého poměru u smluvních partnerů anebo pokračují v terciálním vzdělává ní
v oborech s navazujícím zaměřením.


                                         Závěry
Vývoj školy
- Od poslední inspekční činnosti uskutečněné ve školním roce 2017/2018 došlo opakovaně
  ke změně na pozici ředitele školy. Ke dni 31. 12. 2019 z důvodu prodeje budovy byl
  ukončen provoz domova mládeže. Od 2. 9. 2020 je zřizovatelem školy jen společnost
  VÍTKOVICE, a.s. Ve školním roce 2021/2022 bylo zahájeno vzdělávání žáků v oboru
  vzdělání 18-20-M/01 Informační technologie a byla započata činnost školního
  parlamentu.




                                            6/9
- Průběžně docházelo k vybudování nových učeben a dílen, k doplnění odborných učeben
  o digitální technologie a moderní učební pomůcky.
- Doporučení z minulé inspekční činnosti byla zohledněna (např. analýza příčin vysoké
  absence žáků a stanovení strategiie za účelem jejího snížení). Částečně byla realizo vá na
  opatření vedoucí ke zvyšování účinnosti zvolených forem a metod výuky zejména
  využitím aktivizačních činností.
Silné stránky
- Dlouhodobá efektivní spolupráce se sociálními partnery spočívající v propojení teorie
  s praxí pozitivně podporuje kvalitu odborného vzdělávání a zvyšuje uplatnitelno st
  absolventů na trhu práce.
- Koncepční řízení reflektuje potřeby školy, společenskou poptávku a systémový přenos
  požadavků trhu práce do aktivní podpory vzdělávání a rozvoje odborných dovedností.
- Postupné a systematicky promyšlené zlepšování materiálních podmínek pro realizac i
  a zvyšování kvality vzdělávání.
Slabé stránky a/nebo příležitosti ke zlepšení
- Ojedinělé využívání formativního hodnocení a reflexe vzdělávacího pokroku žáků.
  Sporadicky jsou zařazovány aktivity rozvíjející kritické myšlení, formování postojů žáků
  a práce s více informačními zdroji.
- Nízká míra diferenciace ve výuce reflektující individuální potřeby žáků z hlediska
  přizpůsobení obsahu, metod a forem vzdělávání.
- I přes nastavenou strategii práce s žáky s vysokou absencí a školním neúspěchem
  přetrvává zvýšená absence žáků i vyšší procento neúspěšnosti v některých oborech
  vzdělání v průběhu vzdělávání a při jeho ukončování.
Doporučení pro zlepšení činnosti školy
- Zaměřit další vzdělávání pedagogických pracovníků na formativní hodnocení žáků, na
  oblasti používání metod a forem práce vedoucích k efektivní motivaci a aktivizaci žáků,
  a na oblasti prevence sociálně nežádoucích jevů.
- Diferencovat výuku vzhledem k rozdílným vzdělávacím potřebám, možnoste m
  a schopností žáků, v závěru vyučovacích hodin získávat zpětnou vazbu o pochopení učiva
  žáky.
- Věnovat zvýšenou pozornost rozvoji sociálních kompetencí žáků s cílem zlepšit
  vzdělávací výsledky a docházku žáků již v rámci adaptačního procesu žáků prvních
  ročníků.
- Udržovat aktivně aspekt podpory spolupráce a kolegiality pedagogického sboru, kteří
  vyučují v prvních ročnících či jsou třídními učiteli.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Strategický plán na období let 2022-2024 ze dne 12. 6. 2022
 2.   Plán práce vč. koncepce školy ve školním roce 2022/2023 ze dne 1. 9. 2022
 3.   Školní vzdělávací programy platné ve školním roce 2022/2023 (vzorek)
 4.   Školní řád platný ve školním roce 2022/2023
 5.   Stipendijní řád platný ve školním roce 2022/2023
 6.   Rozvrh vyučovacích hodin platný ve školním roce 2022/2023
 7.   Školní matrika a třídní knihy vedené elektronicky ve školním roce 2022/2023
      (vzorek)
 8.   Personální dokumentace pedagogických pracovníků ve školním roce 2022/2023
      (vzorek)
 9.   Výroční zpráva o činnosti školy za školní rok 2021/2022 ze dne 20. 9. 2022
10.   Plán kontrolní a hospitační činnosti ve školním roce 2022/2023
11.   Hospitační záznamy vedení školy ve školním roce 2022/2023 (vzorek)
12.   Plán personálního rozvoje a dalšího vzdělávání pedagogických zaměstnanců ve
      školním roce 2022/2023
13.   Plány práce, zápisy z jednání předmětových komisí ve školním roce 2022/2023
      (vzorek)
14.   Zápisy z jednání pedagogické rady ve školním roce 2021/2022, 2022/2023 (vzorek)
15.   Souhrnná dokumentace k oblasti výchovného poradenství a prevence rizikové ho
      chování žáků ve školním roce 2021/2022 a 2022/2023 (vzorek)
16.   Dokumentace související se zajištěním bezpečnosti žáků při poskytování vzdělává ní
      a k finančním podmínkám školy vedené ve školním roce 2021/2022 a 2022/2023
      (vzorek)




                                          8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Sylva Kyselová, Ph.D., MBA, školní inspektorka,
 vedoucí inspekčního týmu                                    ………………………..

 PhDr. Ing. Ivana Teichmannová, školní inspektorka
                                                             ………………………..

 Mgr. Šárka Šustková, školní inspektorka
                                                             ………………………..

 Ing. Hana Maľarová, školní inspektorka
                                                             ………………………..

 Bc. Marcela Zahradníková, kontrolní pracovnice
                                                             ………………………..
 Ing. Jaroslav Král, odborník na elektrotechnické
 předměty, informační technologie a elektronické systémy     ………………………..

 Mgr. Bc. Monika Nováková, psycholog
                                                             ………………………..

V Ostravě 5. 1. 2023




                                           9/9
