CSIOX00DKXQV




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-639/25-U
                                      Sp. zn. ČŠIU-S-117/25-U


Název                               TRIVIS – Střední škola veřejnoprávní Ústí nad
                                    Labem, s. r. o.
Sídlo                               Máchova 1376/3, Střekov, 400 03 Ústí nad Labem
E-mail                              marusak@trivis.cz
IČO                                 25 109 189
Identifikátor                       600 011 488
Právní forma                        společnost s r. o.
Zastupující                         Mgr. Ivana Černá
Zřizovatel                          TRIVIS, a. s.
Místo inspekční činnosti            Máchova 1376/3, Ústí nad Labem
Inspekční činnost na místě          8. 4. 2025 − 10. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu.
Zjišťování a hodnocení naplnění školního vzdělávacího programu pro střední vzdělává ní
a jeho souladu s právními předpisy a rámcovým vzdělávacím programem.
                                    Charakteristika
TRIVIS – Střední škola veřejnoprávní Ústí nad Labem, s. r. o. (dále „škola“) je součástí sítě
soukromých škol zřizovaných akciovou společností TRIVIS, a. s., vykonává činnost střední
školy a vzdělává žáky v denní formě vzdělávání v oboru vzdělání 68-42-M/01 Bezpečnostně
právní činnost.
K termínu inspekční činnosti se v osmi třídách vzdělávalo celkem 259 žáků, z toho 22 žáků
se speciálními vzdělávacími potřebami. Škola dlouhodobě vykazuje významný převis počtu
zájemců o studium (více než trojnásobek uchazečů k počtu přijatých žáků).
Další informace o škole je možné získat na webových stránkách školy www.trivisusti.cz.


                         Hodnocení podmínek vzdělávání
Ředitelka školy působí ve vedoucí funkci od roku 2021. Vzhledem k závěrům
a doporučením předchozí inspekční činnosti v roce 2022 se pro následující období zaměřila
především na zlepšení materiálně technických podmínek pro vzdělávání, aktivní práci
s výsledky vzdělávání žáků, zefektivnění práce školního poradenského pracoviště, vhodné
nastavení dalšího vzdělávání pedagogů v souladu s potřebami školy a zkvalitnění kontrolní
a hospitační činnosti. Do plnění stanovených cílů se podařilo aktivně zapojit zaměstna nce
školy i zřizovatele, výraznější je zapojení školy do projektové činnosti. Průběžné
vyhodnocování dílčích úspěchů probíhá na pravidelných poradách. Pozitivní posun nastal
také ve spolupráci v rámci škol zřizovaných akciovou společností TRIVIS, a. s. Pravidelná
měsíční setkávání ředitelů jednotlivých škol spolu s předáváním zkušeností a organizac í
společných aktivit vedou ke zkvalitňování poskytovaného vzdělávání. Silnou stránkou školy
je pestrá škála sociálních partnerů, s jejichž pomocí škola efektivně zajišťuje odbornou
praxi, odborné exkurze a přednášky i zapojení žáků do jednotlivých odborných činností.
Bezproblémové fungování školy je zabezpečeno účelným delegování jednotlivýc h
kompetencí včetně činnosti metodických orgánů. Ředitelka školy spolu se svým zástupcem
klade důraz na otevřenou komunikaci, vzájemnou důvěru a respekt. Plynulý přenos
informací je zajištěn každodenním osobním kontaktem, účelně je využíván také elektronick ý
informační systém školy. Zefektivnila se kontrolní a hospitační činnost vedení školy. Na
základě výsledků hospitační činnosti si pedagogové stanovují cíle osobního rozvoje v dalším
období, od loňského školního roku byl nastaven také systém vzájemných hospitací, který se
začíná efektivně promítat do výuky. Komunikace se zákonnými zástupci žáků je vhodně
zajištěna prostřednictvím elektronického informačního systému školy, pravidelných třídníc h
schůzek a v případě potřeby individuálních konzultací pedagogů se zákonnými zástupci
žáků.
Pedagogický sbor je stabilní. Další vzdělávání pedagogů vedení školy podporuje, v minulé m
školním roce bylo zaměřeno zejména na doplnění potřebného vzdělání k získání chybějíc í
odborné kvalifikace, využití aktivizujících metod a forem ve výuce a dále dle zájmu a potřeb
jednotlivců. V následujícím období je třeba zaměřit vzdělávání pedagogů na zjištěné slabé
stránky ve výuce (individualizace a diferenciace vzdělávacího obsahu a zadávaných úloh,
práce s informačními zdroji a rozvoj kritického myšlení). Výuka odborných předmětů je
zajišťována především odborníky v oboru, část z nich však nesplňuje požadavky stanovené
smlouvou s Ministerstvem vnitra na praxi u bezpečnostních sborů nebo v organizac i
zabývající se prevencí kriminality. Přesto jsou bohaté zkušenosti těchto učitelů pro výuku
přínosem (zejména propojování probíraného učiva s reálnými příklady, aplikace platných
právních norem apod.).


                                            2/7
Materiální podmínky pro naplňování stanovených vzdělávacích cílů jsou dobré. Vnitřní
i vnější prostory se daří dle plánu renovovat a modernizovat. Materiální vybavení je
pravidelně obnovováno a doplňováno dle aktuálních potřeb. Od poslední inspekční činnosti
škola vybudovala novou odbornou učebnu, posilovnu a dvě mobilní laserové střelnice.
Nesporným přínosem pro výuku je tzv. digitální knihovna, která obsahuje veškeré výukové
materiály pro odborné předměty (skripta), které byly zpracovány v rámci sítě škol TRIVIS.


                          Hodnocení průběhu vzdělávání
Společným znakem všech hospitovaných hodin bylo pozitivní klima, příjemná pracovní
atmosféra a partnerský vztah mezi pedagogy a žáky. Zhlédnuté hodiny byly promyšle né
a pečlivě připravené. Důraz byl kladen na podpoření motivace žáků ke vzdělávání. Vysoká
odbornost pedagogů a použití pestrých didaktických metod účinně přispívaly k aktivizac i
žáků. Vzdělávací strategie odpovídaly charakteru probíraného učiva. Názornost výuky byla
podpořena vhodnými didaktickými pomůckami, audiovizuální didaktická technika sloužila
především k prezentaci probíraného učiva. Méně byla zařazována práce žáků s informač ními
zdroji s následnou podporou kritického myšlení. V průběhu většiny výuky plnili žáci
obsahem i náročností stejné úkoly, neměli možnost vybírat si zadání různé kognitivní
náročnosti dle svých schopností a dovedností. Někteří pedagogové vhodně propojovali
probírané téma s běžným životem a zkušenostmi žáků. Většina učitelů pracovala efektivně
s výukovými cíli, které byly stanoveny v úvodu výuky, případně vyplynuly v jejím průběhu.
V závěru výuky pedagogové společně s žáky ověřili jejich naplnění. Část pedagogů vedla
žáky k rozvoji hodnoticích dovedností, případně vhodně využila formativní hodnocení.
V hospitovaných vyučovacích hodinách odborných předmětů převažovaly formy skupinové
či samostatné práce, při které učitelé efektivně podporovali žáky při řešení zadaných úkolů.
Výuka byla vedena odborně správně. Přestože někteří vyučující pracovali spíše s tématem
výuky, v jejím závěru vedli zdařile žáky k sebereflexi dosaženého učebního pokroku.
Odborná praxe je realizována v průběhu druhého, třetího a čtvrtého ročníku u sociálníc h
partnerů, kteří svou činností odpovídají zaměření vyučovaného oboru vzdělání. O průběhu
a přínosu praxe získává škola odpovídající zpětnou vazbu od žáků i sociálních partnerů. Na
základě zhodnocení výsledků škola v případě potřeby upravuje místa konání výkonu
odborné praxe tak, aby byla pro žáky přínosná.


                          Hodnocení výsledků vzdělávání
Škola sleduje a vyhodnocuje vzdělávací výsledky žáků průběžně i na konci klasifikač níc h
období, a to na úrovni jednotlivých vyučujících i pedagogické rady. Zákonní zástupci
nezletilých žáků i rodiče zletilých žáků jsou o průběhu a výsledcích vzdělávání informo vá ni
prostřednictvím školního informačního systému a na pravidelně organizovaných třídníc h
schůzkách, v případě potřeby i v rámci přímé komunikace. V posledních dvou školních
letech prospělo na konci druhého pololetí s vyznamenáním v průměru 16,7 % žáků,
neprospělo 5,9 %. Počet zameškaných hodin činil ve stejném období v průměru 70,4 hodin
na žáka za školní rok. Přestože počet neprospívajících žáků i průměrná absence mírně klesá,
škola i nadále průběžně pečlivě monitoruje žáky ohrožené školním neúspěchem a přijímá
opatření k jeho snížení (především ve formě doučování a individuálních konzultac í).
Převažujícími výchovnými opatřeními jsou pochvaly a ocenění.




                                            3/7
Významnou zpětnou vazbou pro školu jsou výsledky žáků při ukončování vzdělává ní
maturitní zkoušky. Ve zkušebním období roku 2023 ze 42 konajících žáků prospělo devět
s vyznamenáním a pět žáků neprospělo. Ve zkušebním období roku 2024 z 51 konajícíc h
žáků prospělo šest s vyznamenáním a čtyři neprospěli.
Od poslední inspekční činnosti došlo v oblasti sledování a vyhodnocování výsledků
vzdělávání žáků při ukončování maturitní zkouškou k pozitivnímu posunu. Pedagogové se
na jednáních odborných předmětových komisí přípravou k maturitní zkoušce i následnou
analýzou jejích výsledků intenzivně zabývají a přijímají opatření. O jejich účinnosti svědčí
čistá neúspěšnost u maturitních zkoušek, jak části společné, tak části profilové, která je za
poslední dva školní roky nižší než celorepublikový průměr v dané skupině oborů. V hrubé
neúspěšnosti (podíl žáků zkoušku nekonajících nebo u zkoušky neúspěšných z přihláše nýc h
žáků) byla škola ve zkušebním období roku 2023 v profilové části mírně nad
celorepublikovým průměrem. Ke kladnému posunu došlo v organizaci a obsahu praktické
maturitní zkoušky, jejíž délka byla od školního roku 2022/2023 zvýšena z jednoho na tři dny
a rozšířena vedle stávajícího písemného zpracování dokumentace o praktické dovednosti
a znalosti na střelnici a v sebeobraně.
Škola nadané a talentované žáky motivuje a podporuje k účasti v soutěžích jazykovýc h,
odborných, sportovních i podporujících finanční gramotnost na úrovni regioná lní
a republikové. Velmi často se žáci umísťují na předních či vítězných místech. Škola také
organizuje vybrané soutěže v oboru vzdělání Bezpečnostně právní činnost.
Školní poradenské pracoviště prošlo od minulé inspekční činnosti personální obměnou,
zřízena byla pozice kariérového poradce. Stávající členové (výchovná poradkyně, metodik
prevence a karierový poradce) mají jasně rozdělené kompetence, úzce spolupracují a na
řešení aktuálních problémů se domlouvají na pravidelných schůzkách. Předávání informac í
mezi nimi probíhá systematicky. Nastavené postupy jsou funkční a informovanost vedení
školy je zajištěna, neboť funkci výchovné poradkyně vykonává ředitelka školy. Aktivnímu
vytváření příznivého prostředí ve škole a současně budování partnerských vztahů přispívají
pravidelné adaptační či sportovní kurzy, komplexní programy pro jednotlivé třídy
i specifické programy primární prevence, která je i nedílnou součástí výuky některých
předmětů. Případné výchovné problémy žáků jsou řešeny průběžně, ve spolupráci s třídními
učiteli a dotčenými zákonnými zástupci. K včasnému zachycení výskytu rizikových jevů
napomáhá i pravidelná realizace třídnických hodin a anonymní schránka důvěry. Při
zajištění preventivních programů škola spolupracuje s mnoha externími odborníky. Činnost
školního poradenského pracoviště je funkční, což dokládá minimální výskyt rizikových jevů
ve škole. Monitoring žáků se speciálními vzdělávacími potřebami a jejich evidence probíhá
efektivně ve spolupráci školy s příslušnými školskými poradenskými zařízeními. Realizace
podpůrných opatření ve výuce je účinná a přispívá ke snížení školní neúspěšnosti žáků.
Vyhodnocování účinnosti poskytovaných podpůrných opatření jednotlivým žákům probíhá
na pedagogických radách. Žákům nadaným ve sportovní oblasti škola umožňuje realizo vat
studium s individuálně nastavenými podmínkami vzdělávání, podpora žáků nadaných
v jiných oblastech či s výrazným zájmem o předmět je realizována aktivním přístupem
pedagogů k těmto žákům (individuální konzultace, příprava na soutěže). Kariérní
poradenství škola žákům poskytuje systematicky. Za účelem zmapování struktury osobnosti,
motivace, zájmů a schopností žáků závěrečných ročníků používá specifickou webovou
aplikaci a využívá akcí pořádaných vnějšími subjekty (veletrh Gaudeamus, činnost
Inovačního centra Ústeckého kraje a vzdělávací program spolku Můžeš podnikat, Úřad
práce, Krajská hospodářská komora). Karierový poradce poskytuje v rámci individuálníc h
konzultací informace o možnostech dalšího uplatnění na trhu práce, spolupráce je v této
oblasti nastavena s absolventy školy, s vysokými školami a se zaměstnavateli formou


                                            4/7
exkurzí, besed a účasti odborníků ve výuce (Policie ČR, Armáda ČR, Vězeňská služba,
Okresní soud Ústí nad Labem).


                                         Závěry
Vývoj školy
– Významně se zlepšily materiálně technické podmínky pro vzdělávání.
– Pozitivní posun nastal v oblasti práce s výsledky vzdělávání žáků.
– Ve výuce využívá většina pedagogů aktivizující metody a formy.
– Školní poradenské pracoviště bylo posíleno o nově zavedenou funkci kariérového
  poradce.
– Zeefektivnila se metodická podpora pedagogům v rámci hospitační činnosti.
– Nadále se daří účelně rozvíjet spolupráci se sociálními partnery, výraznější je zapojení
  školy do projektové činnosti.
– Přetrvávají nedostatky ve využívání individualizace a diferenciace ve výuce.
Silné stránky
– Aktivní a promyšlená spolupráce se širokou sítí sociálních partnerů směřuje k těsnějšímu
  propojení výuky s praxí a účelně přispívá k následnému uplatnění absolventů. (1.5)
– Pedagogové přistupují k žákům profesionálně, s porozuměním a partnerským duchem,
  což přispívá k příjemné pracovní atmosféře a podporuje u žáků kladný vztah ke
  vzdělávání. (3.2)
– Motivace žáků k účasti v jazykových, odborných i sportovních soutěžích efektivně
  podporuje rozvoj jejich odborných a sociálních kompetencí. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. (4.3.)
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–   Zaměřit další vzdělávání pedagogických pracovníků na oblasti diferenc iace
    a individualizace výuky, práci s informačními zdroji, vedení žáků ke kritickému
    myšlení.
–   Zohledňovat vzdělávací potřeby žáků dle jejich individuálních předpokladů
    prostřednictvím diferencované výuky a zadáváním úloh různé kognitivní náročnosti.
–   Pravidelně zařazovat v průběhu výuky          práci s informačními   zdroji,   vést žáky
    ke kritickému myšlení.



                                            5/7
–     V následujícím období je třeba se zaměřit na pořízení dostatečného počtu techniky pro
      fotodokumentaci a kovová pouta.
–     I nadále poskytovat pedagogům účinnou zpětnou vazbu o kvalitě vzdělávacího procesu
      prostřednictvím hospitační činnosti.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.     Výpis z obchodního rejstříku, vedeného Krajským soudem v Ústí nad Labem oddíl
        C, vložka 12884 s datem zápisu 26. února 1997 (ze dne 31. 3. 2025)
 2.     Jmenování ředitelky školy s účinností od 1. 8. 2021
 3.     Výpis z rejstříku škol a školských zařízení (ze dne 31. 3. 2025)
 4.     Výkaz o střední škole (M 8) podle stavu k 30. 9. 2024
 5.     Koncepce rozvoje školy – vize ve střednědobém výhledu 2021–2025
 6.     Rozhodnutí předsedy představenstva o stanovení výjimky z nejvyššího počtu žáků ve
        třídě na školní rok 2024/2025
 7.     Školní vzdělávací program platný ve školním roce 2024/2025
 8.     Školní řád s účinností od 1. 9. 2024 včetně přílohy a dodatku
 9.     Organizační struktura, školní rok 2024/2025
10.     Plán kontrolní a hospitační činnosti včetně hospitačních záznamů, školní roky
        2023/2024 a 2024/2025 (vzorek)
11.     Záznamy z pedagogických rad a metodických sdružení, školní roky 2023/2024
        a 2024/2025 (vzorek)
12.     Dokumentace k výchovnému poradenství a prevenci rizikového chování žáků vedená
        k datu inspekční činnosti
13.     Dokumentace k ukončování vzdělávání maturitní zkouškou, zkušební období 2023-
        2025
14.     Plán dalšího vzdělávání pedagogických pracovníků pro školní rok 2024/2025
15.     Personální dokumentace pedagogických pracovníků vedená k termínu inspekční
        činnosti (vzorek) včetně osvědčení z dalšího vzdělávání




                                             6/7
16.   Školní matrika, školní roky 2023/2024, 2024/2025 do termínu inspekční činnosti
      (vzorek)
17.   Třídní knihy, školní rok 2024/2025 do termínu inspekční činnosti (vzorek)
18.   Výroční zpráva o činnosti školy za školní rok 2023/2024
19.   Inspekční zpráva České školní inspekce č. j.: ČŠIU-258/22-U (ze dne 25. 3. 2022)
20.   Webové stránky školy: www.trivisusti.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Jana Kočí, školní inspektorka
 Bc. Jana Sejvalová, kontrolní pracovnice
 Mgr. Iva Suchánková, školní inspektorka
 Mgr. Michal Peterka, odborník v oblasti bezpečnostně právní činnost
 Mgr. Ing. Eva Hellebrandová, odborník v oblasti bezpečnostně právní činnost
5. 5. 2025




                                          7/7
