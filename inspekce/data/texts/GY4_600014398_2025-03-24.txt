                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-328/25-Z
                                       Sp. zn. ČŠIZ-S-67/25-Z


Název                               Gymnázium a Jazyková škola s právem státní jazykové
                                    zkoušky Zlín
Sídlo                               náměstí T. G. Masaryka 2734-9, 760 01 Zlín
E-mail                              gym@gjszlin.cz
IČO                                 00 559 504
Identifikátor                       600 014 398
Právní forma                        příspěvková organizace
Zastupující                         Mgr. Přemysl Šil, MBA, BBA
Zřizovatel                          Zlínský kraj
Místo inspekční činnosti            nám. T. G. Masaryka 2734, Zlín
Inspekční činnost na místě          24. 3. 2025 − 27. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Gymnázium a Jazyková škola s právem státní jazykové zkoušky Zlín (dále
„škola“) vykonává činnost střední školy a jazykové školy s právem státní jazykové zkoušky.
Ve školním roce 2024/2025 výuka probíhala ve třech oborech vzdělání ukončených
maturitní zkouškou - 79-41-K/41 Gymnázium, 79-41-K/81 Gymnázium a 79-42-K/41
Gymnázium se sportovní přípravou.
Ve škole se vzdělávalo celkem 714 žáků ve 24 třídách, z nich 485 žáků čtyřletého oboru
vzdělání v 16 třídách a 229 žáků osmiletého oboru vzdělání v 8 třídách. V době inspekce
bylo evidováno 26 žáků se speciálními vzdělávacími potřebami (dále „SVP“), dva žáci se
vzdělávali podle individuálního vzdělávacího plánu.
Škola dlouhodobě organizuje ve spolupráci s British Council mezinárodně uznávané
jazykové zkoušky z anglického jazyka a od října roku 2019 se stala jednou z 19 partnerských
škol Centra pro talentovanou mládež (dále „CTM“).
Ve školním roce 2022/2023 se škola zapojila do pilotního projektu MŠMT ČR zaměřeného
na uznávání Advanced Placement Exams (dále „AP zkoušky“). Tyto zkoušky pořádané
i certifikované CTM slouží k nahrazování zkoušek profilové části maturitní zkoušky,
současně odpovídají mezinárodním oborovým zkouškám na úrovni prvního ročníku
vysokých škol s celosvětovou platností.
Školní stravování pro žáky zabezpečuje školní jídelna Střední průmyslové              školy
polytechnické – Centrum odborné přípravy Zlín.


                         Hodnocení podmínek vzdělávání
Škola má srozumitelně, jasně a přehledně vypracovaný strategický plán svého rozvoje
s reálně nastavenými a promyšlenými cíli odpovídajícími jejím aktuálním podmínkám a
potřebám. Při vypracování koncepčních záměrů škola vycházela z pravidelně a kvalitně
provedených analýz předchozího stavu i z požadavků nových trendů středoškolského
vzdělávání. Stanovené cíle vedoucí ke zlepšení především v oblasti výchovně vzdělávac í,
dále v oblasti podpory zdravého životního stylu, materiálních podmínek, image a klimatu
školy se dařily průběžně naplňovat. Pozitivně se v úrovni vzdělávání odrazil důraz kladený
na rozvoj školy jako centra podpory talentované mládeže.
Od září letošního školního roku došlo ke změně ve vedení školy. Nástupem nového ředitele
školy se změnila také struktura jejího řízení. Nově vytvořený tým koordinátorů kompetencí
stanovených rámcovým vzdělávacím programem velmi dobře plnil účely poradního orgánu
při řízení školy. Pravidla a mechanismy k organizování vlastní činnosti školy byly nastaveny
cíleně a účinně. Kontrola výchovně vzdělávacího procesu i hospitační činnost vedení školy
byly realizovány systematicky a v dostatečné míře. Z hospitační činnosti vyučující dostávali
dobrou zpětnou vazbu podporující rozvoj jejich pedagogických dovedností.
Výuka probíhala podle školních vzdělávacích programů (dále „ŠVP“), se kterými vyučujíc í
i předmětové komise aktivně pracovali. V souvislosti s navázanou spoluprací s CTM
probíhaly badatelské kluby určené pro žáky nižšího stupně osmiletého studia (prima a
sekunda). Schůzky, kdy žáci řešili prakticky zaměřené úkoly, prováděli pokusy spolu
s dalšími činnostmi v oblasti přírodních věd, geografie, informatiky a matematiky se konaly
i v době covidu formou on-line kurzů. V učebním plánu sekundy byl zařazen skupinový on-
line kurz Základy věd a v rámci nejlepší jazykové skupiny anglického jazyka v sextě byl
realizován on-line kurz podporující čtenářskou gramotnost a kritické myšlení v cizím jazyce
s využitím světové literatury. Od školního roku 2023/2024 došlo k úpravě, aktivita
badatelských klubů se stala součástí předmětu laboratorní technika s využíváním obsahově
náročnějších kurzů. V souladu se změnami v oblasti informatiky i revizí rámcových
vzdělávacích programů škola provedla účelné změny ve ŠVP pro nižší stupeň osmileté ho
studia. Na základě interní evaluace probíhá v letošním školním roce úprava ostatních ŠVP
pro čtyřleté gymnázium i pro vyšší stupeň osmiletého gymnázia.




                                            2/8
Vzdělávání ve škole je zabezpečováno účelně složeným, odborně kvalifikova ným
pedagogickým sborem. Profesní růst pedagogů probíhá prostřednictvím dalšího vzdělává ní
vycházející z potřeb školy a vyučujících, které se zaměřovalo rozšiřování jejich odborné
kvalifikace zejména v oblasti osobnostně-sociálního rozvoje, jazykové a digitá lní
kompetence a využití inovativních metod a forem ve výuce. Pravidelné vyhodnoco vá ní
vzdělávání pedagogických pracovníků významně přispívá ke kvalitě výuky.
Prostředí školy bylo esteticky upraveno, společné prostory byly vhodně využity k vytvoření
odpočinkových zón a pro zájmové i sportovní aktivity žáků. Díky úzké spolupráci se
zřizovatelem byly provedeny finančně náročné investiční opravy budovy, rekonstruovány
šatny a sociální zařízení. Úpravou venkovního schodiště a rozšířením přístupové ho
elektronického systému se posílila bezpečnost u vstupů do budovy školy. Modernizac í
učeben a digitální techniky byly vytvořeny optimální podmínky potřebné pro uplatňová ní
moderních metod výuky a naplňování obsahu inovativního vzdělávání. Mimorozpočto vé
zdroje získané zapojením do projektové činnosti dlouhodobě přinášejí zvýšení podpory
úrovně jazykových a digitálních kompetencí žáků, ve spolupráci se sportovními kluby
podporují přípravu sportovních talentů.
V potřebné míře byly zajištěny podmínky pro bezpečnost a ochranu zdraví žáků. Žáci byli
systematicky upozorňováni na možná rizika a průběžně poučováni o bezpečném chování
zejména v souvislosti se sportovními aktivitami, které jsou častou příčinou vzniku úrazů.
Poradenské služby ve škole byly kvalitně zabezpečovány týmem tvořeným dvěma
výchovnými poradkyněmi, metodikem prevence a školní psycholožkou, jejichž role a úkoly
byly jasně určeny a funkčně rozděleny. Školní poradenské pracoviště při řešení vzdělávac íc h
a výchovných obtíží efektivně spolupracovalo s vedením školy i s ostatními vyučujíc ími,
účinnou podporu systematicky poskytovalo žákům i jejich zákonným zástupcům.
Pedagogům také účelně metodicky pomáhalo při práci se žáky se SVP. Škola systematick y
sledovala projevy rizikového chování žáků a vytvářela dostatečný prostor pro realizac i
vhodných preventivních aktivit, které podporovaly vytváření bezpečného školního prostředí
a přispívaly ke snižování výskytu společensky nežádoucích jevů. V rámci kariérového
poradenství byli žáci cíleně podporováni při výběru maturitních seminářů i budoucího
profesního a společenského zaměření.
Škola dlouhodobě spolupracuje s mnoha vnějšími partnery a je zastřešující organizac í
Krajského parlamentu dětí a mládeže Zlínského kraje. Na vysoké úrovni je spolupráce se
čtyřmi vysokými školami. V rámci této kooperace probíhají přednášky, workshopy,
semináře, žákovské stáže, žáci mají možnost využívat kvalitně vybavené laboratoře
vysokých škol a také získat garanta pro svou středoškolskou odbornou činnost.
Nadstandardní je partnerství s CTM. Stěžejní zůstává dlouhodobá spolupráce s jednotlivými
sportovními kluby města Zlín vycházející z profilace školy v rámci sportovní přípravy.
Přetrvává oboustranně přínosné aktivní partnerství školní televize s místními firma mi
i Českou televizí a také spolupráce s ambasádou Francouzské republiky. Na výborné úrovni
pokračuje domácí i zahraniční spolupráce se středními školami a probíhá aktivní kooperace
se zahraničními školami vycházející z projektových aktivit Erasmus+. Význa mným
partnerem pro školu je město Zlín, na jehož kulturních, společenských a sportovních akcích
se žáci pravidelně podílejí. Spolupráce se zřizovatelem i zákonnými zástupci nezletilýc h
žáků je na velmi dobré úrovni.




                                            3/8
                           Hodnocení průběhu vzdělávání
Většina výuky jazyka českého a literatury byla dobře promyšlena a realizována. K větší
názornosti a porozumění učiva bylo vhodně využito mezipředmětových vztahů začleněním
cizojazyčné ukázky interview. Žáci často pracovali samostatně a ve dvojicích, což přispíva lo
k rozvoji jejich sociálních dovedností i rozšiřování slovní zásoby. Při práci s texty byla
rozvíjena čtenářská gramotnost, kritické myšlení i kreativita žáků. Pestré a nápadité úkoly
vedly ke zvýšení zájmu žáků o vyučovací předmět.
Výuka jazyka anglického a německého byla efektivně a důsledně vedena v daných cizích
jazycích, vhodně vytvořila dojem cizojazyčného prostředí a účelně přispívala k rozvoji
žákovské jazykové gramotnosti podporované také vstřícnou a přátelskou atmosférou mezi
nimi a vyučujícími. Zvolené aktivizační metody a formy práce cíleně a ve velké míře
směřovaly k rozvoji komunikativních kompetencí žáků a současně probouzely jejich zájem
a motivaci k dalšímu učení. Digitální technologie napomáhaly k lepšímu pochopení dané
tématiky, větší názornosti učiva, rozšiřování lexikální zásoby, upevňování gramatick ýc h
pravidel nebo nácviku poslechových dovedností.
Ve výuce dějepisu byl u žáků cíleně rozvíjen kritický pohled na dějinné události. Značným
přínosem byla práce žáků s historickými prameny a karikaturami rozvíjející jejich
čtenářskou gramotnost a schopnost analyzovat smysl a historické souvislosti. Ve výuce
dějepisného semináře byla efektivně využita samostatná práce žáků.
Zvolené metody a formy výuky matematiky, logiky, fyziky a chemie byly promyšle né,
společně s aktivním procvičováním a upevňováním probíraného učiva měly pozitivní vliv
na kvalitu vzdělávání. Ve výuce byly systematicky rozvíjeny funkční gramotnosti žáků. Žáci
byli cíleně vedeni k logickým úvahám, utváření vlastního názoru, dovednosti formulo vat
vlastní myšlenky a k dodržování správné odborné terminologie. Během výuky měli
dostatečný prostor pro komunikaci, aktivní procvičování podporovalo rozvoj jejich
kritického myšlení. V rámci rozvoje matematické gramotnosti byli žáci důsledně
podněcováni k hledání a formulování odpovědí, vyvozování závěrů a volbě správného
postupu při řešení matematických úkolů. Názornost výuky v chemii a fyzice účinně
podpořila motivaci i prohlubování přírodovědné gramotnosti žáků, velmi dobře byly
aplikovány jejich zkušenosti z reálného života. Také výuka biologie a geografie byla vedena
způsobem podporujícím dosažení vzdělávacích cílů. Metody výuky a zvolené úlohy vedly
k efektivnímu zapojování většiny žáků. Žáci byli vedeni k rozvoji samostatného myšle ní,
účelně pracovali s různými informačními zdroji, aplikovali je při řešení úloh a interpretova li
získané poznatky. Vzájemná spolupráce i diskuse mezi žáky byla účinná, pomáhala jim lépe
uchopit zadaný úkol. Při práci s textem byly využity čtenářské strategie, které napomáhaly
porozumění. Během výuky žáci získávali zpětnou vazbu, která jim mohla pomoci v dalším
učení.
Hudební výchova byla vedena zajímavým a pro žáky přínosným způsobem. Průběžně
dostávali maximální prostor k rozvoji tvořivosti, aktivnímu pěveckému a rytmické mu
projevu. Velmi přínosná byla vzájemná spolupráce žáků a propojení mezipředměto výc h
vztahů. Umění naslouchat jeden druhému přispělo k rozvoji všech uměleckých kompetencí.
Také výuka výtvarné výchovy byla didakticky i organizačně velmi dobře zvládnuta. Vstupní
i průběžná motivace byla zvolena účelně. Žáci byli příkladně seznamováni s novými
grafickými technikami, jejich zpracováním a postupy, kterých velmi dobře využili při své
práci. Účinně bylo využito závěrečného vlastního i vrstevnického hodnocení prací.
Výuka tělesné výchovy a sportovní přípravy byla dynamická a účelně zaměřená na rozvoj
pohybových dovedností a fyzické kondice žáků. Pečlivě zvolený výběr činností a metod


                                             4/8
umožnil aktivní zapojení všech žáků, čímž přispěl k jejich motivaci a celkovému zlepšení
sportovních dovedností. Poskytovaná zpětná vazba efektivně podporovala žáky v jejich
individuálním rozvoji a pomáhala jim lépe vnímat vlastní pokrok i oblasti k dalšímu
zlepšení. Výuka byla přizpůsobena různým úrovním pohybových schopností, což zajistilo
rovné příležitosti k zapojení všech žáků. Práce s chybou byla využita jako nástroj ke zlepšení
výkonu, vedla žáky k aktivnímu přemýšlení o správném provedení pohybových aktivit a
podporovala proces motorického učení. Činnosti s prvky spolupráce posilovaly týmovou
soudržnost a schopnost žáků hodnotit sportovní výkony na základě stanovených kritérií.
Celkově výuka nejenže rozvíjela fyzické schopnosti žáků, ale zároveň podporovala pozitivní
postoje ke sportu a odpovědnost vůči sobě i ostatním.
Ve volitelném předmětu ekonomika převažoval účelný frontální způsob výuky, který byl
podpořen komentovanými prezentacemi žáků. Zpětnou vazbu však dostali žáci pouze od
spolužáků. Znalosti a dovednosti žáků byly procvičovány na účetních příkladech, velmi
přínosné pro žáky bylo vysvětlování a doplňování aktuálních legislativních změn.
Hodnocení nebo sebehodnocení žáků neproběhlo.
Ve výuce sledovaných předmětů byly efektivně využity digitální technologie učitele m
i samotnými žáky, což přispělo k lepšímu pochopení učiva a rozvoji jejich digitálníc h
dovedností.
Kromě výuky českého jazyka a literatury a výtvarné výchovy chybělo závěrečné
vyhodnocení stanovených vzdělávacích cílů. Žákům nebylo umožněno zhodnotit svůj
pokrok a získat potřebnou zpětnou vazbu ke svým činnostem.


                          Hodnocení výsledků vzdělávání
Škola pravidelně zjišťovala úspěšnost žáků a zabývala se jejich vzdělávacími výsledky.
V rámci externího ověřování znalostí proběhlo testování zaměřené na český jazyk,
matematiku, dějepis, německý jazyk, španělský jazyk a na čtenářskou a přírodovědnou
gramotnost, v němž škola dosáhla nadstandardních výsledků ve srovnání s výsledky
krajskými i celorepublikovými. Vysoká pozornost byla věnována úspěšnosti žáků v průběhu
jejich studia. Vyučující sledovali a zaznamenávali výsledky vzdělávání jednotlivých žáků.
Tyto výsledky společně s výsledky tříd a skupin vedení školy projednávalo a analyzova lo,
na základě vyhodnocování byla přijímána účelná opatření k jejich zkvalitňování.
Škola se systematicky zabývala žáky ohroženými školním neúspěchem, přičemž ke
zlepšování jejich prospěchu v průběhu studia efektivně přispívaly vyučujícími nabízené
konzultační hodiny i doučování. Žákům se SVP byla poskytována individuální podpora
prostřednictvím pedagogických intervencí, při jejichž nastavování škola účelně
spolupracovala se školskými poradenskými zařízeními. Účinnost podpůrných opatření byla
průběžně sledována a vyhodnocována. Náležitá pozornost byla věnována eliminac i
společensky nežádoucích jevů, která se cíleně zabývala vytvářením kvalitních vzájemnýc h
vztahů mezi všemi aktéry výchovně vzdělávacího procesu. Systematicky se v rámci mnoha
adaptačních a socializačních pobytů a programů zaměřovala na vytváření a posílení
pozitivních vztahů ve třídách. Nadstandardním způsobem se škola věnovala práci
s nadanými žáky nebo žáky zainteresovanými v různých zájmových a vzdělávac íc h
oblastech. Značný vliv na kvalitu vzdělávání mělo zejména partnerství s CTM. Během
spolupráce absolvovalo celkem 166 žáků jeden a více on-line kurzů s různou náročností.
Absolvování jednotlivých kurzů vedených v anglickém jazyce mělo pozitivní vliv zejména
na podporu rozvoje odborných znalostí a dovedností v oblastech, které si žák vybral, na
rozvoj jazykové gramotnosti a také schopnosti naučit se efektivně pracovat se svým časem.


                                             5/8
Vzdělávací nabídku vhodně doplňovala také možnost absolvovat širokou škálu nepovinnýc h
předmětů a zájmových útvarů. Na zlepšení úrovně vzdělávání měly pozitivní vliv
i pravidelné výměnné pobyty žáků u partnerských škol v zahraničí, a to zejména při
prohlubování a zkvalitňování komunikace v cizích jazycích a sociálních dovednostech.
Významnou pozornost škola věnovala také monitorování úspěšnosti žáků u maturitní
zkoušky. Výsledky společné i profilové části maturitní zkoušky v posledních třech letech
byly na výborné úrovni. Ve srovnání s výsledky středních škol obdobného typu byla
úspěšnost žáků při zkoušce stabilně vysoká, současně výsledky žáků ze společné části
maturitních zkoušek patří mezi jedny z nejlepších na úrovni kraje a jsou výrazně lepší ve
srovnání s celorepublikovými výsledky. Při porovnání úspěšnosti žáků v rámci
vyučovaných oborů vzdělání, kteří u maturitní zkoušky prospěli s vyznamenáním, statistick y
nejlepších výsledků dosáhli žáci osmiletého studia.
Vedení školy se pravidelně zabývalo výsledky maturitních zkoušek, analyzovalo je a
průběžně vyhodnocovalo. Vzhledem k zapojení školy do programu umožňujícího nahradit
profilovou část maturitní zkoušky úspěšně složenou mezinárodní AP zkouškou mohli žáci
tuto variantu využít. Ve školním roce 2022/2023 tuto možnost využila jedna žákyně, která
maturitní zkoušku z biologie nahradila AP zkouškou. Výsledky AP zkoušek jsou navíc
zohledňovány při přijímacím řízení v některých českých, evropských a všech americkýc h
vysokých školách a univerzitách.
Škola zajišťuje kvalitní podmínky a cíleně motivuje své žáky k zapojení do velkého počtu a
širokého spektra aktivit s pozitivním dopadem na rozvoj jejich klíčových kompetencí. Žáci
se pravidelně zúčastňují vědomostních a dovednostních soutěží v mnoha různých oblastech.
Mezi významné úspěchy patří již dlouholetá čelní umístění v literárníc h,
společenskovědních, cizojazyčných, matematických, přírodovědných a sportovních
soutěžích i středoškolské odborné činnosti na krajské úrovni a s pravidelnou účastí
v celonárodních kolech. Výborných výsledků dosahuje také školní televize, která je v této
kategorii mezi středními školami dlouhodobě vyhodnocována jako finalista roku. Škola také
dlouhodobě sledovala úspěšnost svých absolventů, s nimiž organizovala besedy podporující
rozhodování stávajících žáků o jejich budoucím profesním uplatnění.


                                            Závěry
Vývoj školy
– Nový ředitel školy i zástupce ředitele školy.
– Modernizace v oblasti informačních systémů a obnova audiovizuální techniky, doplnění
  vybavení v odpočinkových a relaxačních prostorách chodby.
– Zkvalitnění materiálně-technických podmínek školy, zlepšení bezpečnosti úpravou
  venkovního schodiště u vstupu do budovy.
– Aktivní zapojení v projektové činnosti.
Silné stránky
– Promyšlená, jasně nastavená a pravidelně vyhodnocovaná strategie školy, která efektivně
  podporuje rozvoj vzdělávacího procesu. (1.1)
– Nadstandardní oboustranně       přínosná    partnerská   spolupráce   vedoucí ke kvalitě
  vzdělávání. (1.5)



                                             6/8
– Dlouhodobé aktivní zapojování žáků a jejich významná umístění ve vědomostních a
  dovednostních soutěžích na krajské a republikové úrovni. (5.2)
– Kvalitní výsledky žáků při ukončování studia maturitní zkouškou. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V závěru výuky se zaměřit na vyhodnocování stanovených cílů s ohledem na obsah učiva
  a činnosti žáků. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při kontrolní činnosti se zaměřit na efektivní a důsledné vyhodnocování stanovených cílů
  a práci žáků v závěru vyučovacích hodin.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli ve
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).


            Seznam dokladů, o které se inspekční zjištění opírají
 1.   Koncepční dokumenty školy a jejich evaluační zprávy ve školním roce 2022/2023,
      2023/2024 a 2024/2025 k datu inspekce
 2.   Kontrolní a hospitační činnost vedení školy ve školním roce 2023/2024 a 2024/2025
      k datu inspekce
 3.   Dokumentace školy podle § 28 odst. 1 školského zákona ve školním roce 2023/2024
      a 2024/2025 k datu inspekce
 4.   Dokumentace k výchovnému a kariérovému poradenství a k prevenci ve školním roce
      2023/2024 a 2024/2025 k datu inspekce
 5.   Dokumentace k zajištění podmínek bezpečnosti a zdraví žáků ve školním roce
      2024/2025 k datu inspekce


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční



                                            7/8
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Bc. Marie Grebeníčková, kontrolní pracovnice
 PhDr. Renata Horáková, Ph.D., školní inspektorka
 Mgr. Zuzana Tydlačková, školní inspektorka
 Mgr. Jana Zámečníková, školní inspektorka
 Mgr. Radovan Zicháček, školní inspektor
15. 4. 2025




                                         8/8
