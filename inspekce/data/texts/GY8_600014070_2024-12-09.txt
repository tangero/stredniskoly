                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-3139/24-B
                                      Sp. zn. ČŠIB-S-644/24-B


Název                               Gymnázium Tišnov, příspěvková organizace
Sídlo                               Na Hrádku 20, 666 01 Tišnov
E-mail                              holubova@gym-tisnov.cz
IČO                                 49 459 881
Identifikátor                       600 014 070
Právní forma                        příspěvková organizace
Zastupující                         PhDr. Barbora Holubová
Zřizovatel                          Jihomoravský kraj
Místa inspekční činnosti            Na Hrádku 20, Riegrova 270,
                                    Riegrova 312, Drbalova 274, Tišnov
Inspekční činnost na místě          9. 12. 2024 − 11. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Tišnov, příspěvková organizace (dále „škola“) vykonává činnost střední školy
a školní jídelny. Poskytuje vzdělávání ve dvou oborech středního vzdělání s maturitní
zkouškou, a to 79-41-K/41 Gymnázium (čtyřleté) a 79-41-K/81 Gymnázium (osmile té).
K 30. 9. 2024 se ve škole vzdělávalo v 16 třídách 486 žáků. V době inspekční činnosti škola
evidovala přibližně 6 % žáků se speciálními vzdělávacími potřebami a tři žáky
s mimořádným nadáním. Výuka probíhá na čtyřech místech poskytovaného vzdělává ní,
která jsou situována v těsné vzájemné blízkosti. Školní stravování zabezpečuje školní
jídelna, která nabízí možnost výběru ze dvou druhů oběda.


                         Hodnocení podmínek vzdělávání
Ředitelka školy zpracovala dlouhodobý plán rozvoje školy na období 2023–2027, který
reflektuje dlouhodobý záměr zřizovatele, aktuální trendy ve vzdělávání a výsledky průběžné
evaluace práce školy. Dokument je přístupný veřejnosti, obsahuje konkrétní cíle a priority
v klíčových oblastech činnosti školy a stanovuje strategie k jejich dosažení. V průběhu
inspekční činnosti bylo zřejmé, že se pedagogický sbor aktivně podílí na jejich naplňování.
Pravidla a mechanismy pro fungování školy jsou jasně stanovena a uplatňována, efektivní
přenos informací zajišťuje elektronický informační systém. Část kompetencí a odpovědnosti
za dílčí úseky řízení a kontroly činnosti školy ředitelka přenesla na své dva zástupce. Tým
vedoucích pracovníků účelně spolupracuje. Řídící procesy jsou plánovité, dobře
organizované a zajišťují plynulý chod vzdělávacího procesu včetně operativního řešení
vzniklých problémů a situací. Adekvátní pozornost věnuje vedení školy pravidelné evaluaci
všech oblastí vzdělávání. Využívá různé účinné nástroje k zajištění zpětné vazby k činnosti
školy, především průběžnou a systematickou hospitační činnost, ale také dotazníková šetření
mezi žáky, jejich zákonnými zástupci a pedagogy. Získává tak cenné informace o kvalitě
výuky, školním klimatu nebo přínosu různých školních aktivit. Výsledky evaluace vedení
školy vyhodnocuje, sdílí s pedagogy a přijímá převážně účinná opatření. Od poslední
inspekční činnosti došlo k pozitivnímu posunu v kvalitě průběhu vzdělávání, ze sledované
výuky však vyplynulo, že některé dílčí nedostatky stále přetrvávají.
Vedení školy se dlouhodobě daří zajistit dobré personální podmínky pro vzdělává ní.
Významným faktorem je systematický přístup k výběru uchazečů o zaměstnání, který
probíhá podle jasně stanovených postupů ověřujících jejich odborné znalosti a didaktické
schopnosti. Výuku zajišťují kvalifikovaní pedagogové, většinou s příslušnou odborností
pro předměty, které vyučují. Pro vzájemnou spolupráci pedagogů a jejich participaci
na rozvoji školy jsou ve škole vytvořeny vhodné příležitosti. V rámci předmětových komisí
a sekcí (sdružujících více předmětových komisí) se pedagogové společně věnují
organizačním záležitostem, hodnocení naplňování školních vzdělávacích programů či jejich
úpravám, přípravě a hodnocení seminárních prací, maturitních zkoušek, soutěží, projektů
a dalších akcí. Vzájemně sdílí učební materiály, pedagogické postupy a možnosti dalšího
vzdělávání, sjednocují kritéria a pravidla hodnocení výsledků vzdělávání žáků. Vedení školy
motivuje pedagogy také k předávání pedagogické praxe prostřednictvím tandemové výuky
nebo vzájemných hospitací, míra využívání těchto nástrojů je však v pedagogickém sboru
rozdílná. Podpora začínajícím učitelům je ve škole dobře zajištěna prostřednictvím
stanovené adaptační strategie, metodickou pomoc poskytují především uvádějící učitelé
a další kolegové v rámci příslušné předmětové komise. Většina pedagogů přistupuje aktivně
ke svému profesnímu rozvoji. Další vzdělávání pedagogických pracovníků je plánováno
především podle zájmu a potřeb jednotlivých pedagogů, prostřednictvím společného


                                           2/8
vzdělávání vedení školy zařazuje témata podle aktuálních potřeb školy. Převážná část
pedagogů se společně vzdělávala v oblasti digitálních technologií, formativního hodnocení
nebo prevence rizikového chování a bezpečnosti žáků, v letošním školním roce pak
v problematice týmové spolupráce a komunikace.
Žáci mohou předkládat své podněty k chodu školy a podílet se na jejím rozvoji
prostřednictvím funkčního žákovského orgánu – Studentského parlamentu. Vedení školy
jeho činnost podporuje a podněcuje, pravidelně se s jeho zástupci setkává, věnuje adekvátní
pozornost jejich návrhům a konstruktivně na ně reaguje. Studentský parlament se aktivně
zapojuje do realizace různých školních aktivit, některé z nich navrhuje a s podporou
pedagogů samostatně organizuje (komunitní odpoledne s kulturním programem, celoškolní
akce při příležitosti Mezinárodního dne studentstva, charitativní akce, tematické dny apod.).
Žáci se tak přirozeným způsobem učí uplatňovat demokratické principy, rozvíjí sociální
a občanské kompetence a v neposlední řadě posilují sounáležitost se školou.
Škola klade velký důraz na všestrannou podporu žáků a rozvoj jejich potenciálu. V této
oblasti je významná činnost školního poradenského pracoviště. Poradenské služby jsou
poskytovány systematicky a efektivně, na vysoké úrovni je jejich personální zajištění.
Koncepčně a organizačně řídí školní poradenské pracoviště zástupkyně ředitelky školy,
na jednotlivých činnostech se podílí dalších pět pedagogických pracovníků. Pravomoci
a odpovědnosti jednotlivých členů týmu jsou jasně definovány v souladu s potřebami školy.
Týmová spolupráce probíhá na profesionální úrovni, což výrazně přispívá k efektivitě
poskytovaných služeb. Výchovná poradkyně má klíčovou roli v oblasti podpory žáků
se speciálními vzdělávacími potřebami a žáků nadaných, její činnost přispívá k vytváření
podmínek pro jejich rozvoj. Poskytuje metodickou podporu učitelům, pravidelně je
informuje o potřebách žáků s podpůrnými opatřeními a spolupracuje se školskými
poradenskými zařízeními. Poradenští pracovníci nabízí žákům a jejich rodičům individuá lní
podporu a pomoc při řešení konkrétních situací. Kariérové poradenství je poskytováno
promyšleně již od začátku studia. Kariérová poradkyně připravuje pro žáky aktivity
zaměřené nejprve na sebepoznání a následně na podporu při rozhodování o jejich profesní
dráze. Náležitou pozornost věnuje škola prevenci rizikového chování žáků. Organizuje
adaptační kurzy a mnoho dalších preventivních aktivit. Třídní učitelé ve spolupráci se školní
psycholožkou a metodičkou prevence průběžně mapují a společně reflektují stav klimatu
třídních kolektivů. Přínosem pro budování zdravých vztahů ve škole je zapojení
proškolených žáků, tzv. animátorů. Ti se podílejí nejen na organizaci adaptačních kurzů,
ale jsou aktivní v průběhu celého školního roku, zejména při přípravě a realizaci třídnick ýc h
hodin nebo školních akcí.
Materiální podmínky školy umožňují naplňování školních vzdělávacích programů. Škola
disponuje odpovídajícími kmenovými a odbornými učebnami i příslušnými učebními
pomůckami, některé prostory a vybavení jsou však zastaralé a již neodpovídají současným
trendům a potřebám moderního vzdělávání. Výuka aktuálně probíhá v několika budovách,
což není z hlediska organizace vzdělávání optimální, také prostor pro relaxaci a studijní
přípravu žáků není dostatečný. Vedení školy průběžně vyhodnocuje stav materiálníc h
podmínek a usiluje ve spolupráci se zřizovatelem o jejich budoucí výrazné zlepšení.
Škola dokáže využít bohaté partnerské vztahy pro zvyšování kvality vzdělávání. S městem
Tišnov spolupracuje především při přípravě různých slavnostních a kulturních akcí,
do kterých žáky aktivně zapojuje a upevňuje tak jejich vztah k místu a regionu, kde se
vzdělávají. Spolupráce s řadou středních a vysokých škol i organizací zaměřených na rozvoj
talentu je významná pro realizaci účinné podpory nadání žáků. Škola je akreditovaná
v projektu Erasmus+, díky tomu žáci i učitelé opakovaně vyjíždí do zahraničí a mají možnost



                                             3/8
v reálných podmínkách cizí země získávat cenné zkušenosti a rozvíjet cizojazyč né
dovednosti. Ve škole je aktivní sdružení rodičů a přátel, které se finančně podílí na ocenění
úspěšných žáků nebo realizaci mnoha akcí a projektů. S řadou organizací škola spolupracuje
v rámci primární prevence.


                          Hodnocení průběhu vzdělávání
V převážné většině sledovaných vyučovacích hodin zvyšovalo efektivitu učení žáků účelné
střídání didaktických forem a metod, které zajišťovalo potřebnou dynamiku a rozmanito st
výuky. Pozitivně se projevilo také využívání možností digitálních technologií, a to nejen
učiteli, ale i samotnými žáky. Vhodně volené pedagogické postupy, dostatek učebních
pomůcek a názornost výuky vytvářely vhodné podmínky pro aktivní zapojení žáků a rozvoj
klíčových kompetencí. Většinou byla cíleně podněcována vzájemná spolupráce žáků,
nejčastěji prací ve dvojicích či skupinách, někdy prostřednictvím vrstevnického učení.
V menší části výuky měli žáci také možnost vyhledávat a zpracovávat informace z různých
informačních zdrojů. V hospitovaných hodinách byla patrná příjemná pracovní atmosféra,
partnerský přístup a vzájemný respekt. Vyučující žáky pozitivně motivovali k plnění úkolů,
poskytovali jim dostatek času pro řešení úloh, okamžitou zpětnou vazbu a adekvátní podporu
v případě potřeby. Část sledovaných vyučovacích hodin vykazovala rezervy v organizac i
závěrečné fáze. Chybělo zhodnocení práce žáků, které by podpořilo jejich další rozvoj.
Závěry hodin se většinou omezily na shrnutí učiva učitelem, jen v nízké míře byli žáci vedeni
k reflektování průběhu výuky ve vztahu ke svému vlastnímu učení. V převážné části
hospitovaných hodin se projevily nedostatky také v oblasti individualizace výuky. Vyučujíc í
sice poskytovali žákům individuální pomoc a podporu, většinou však nevyužili možnosti
diferenciace výuky, což omezovalo efektivitu podpory rozvoje nadání a studijního
potenciálu jednotlivých žáků. Všichni plnili stejné úkoly, většinou neměli možnost vybírat
si z úloh odlišné kognitivní náročnosti podle svých znalostí a schopností.
Pedagogické postupy využité v hospitované výuce vzdělávací oblasti Jazyk a jazyková
komunikace byly vhodně přizpůsobeny věkové kategorii žáků a probíranému učivu.
V hodinách českého jazyka, kde vyučující více střídali různé didaktické formy a metody,
byli žáci aktivnější a častěji dobrovolně odpovídali na kladené otázky. Téměř všechny
vyučovací hodiny cizích jazyků byly vedeny důsledně v cizojazyčném prostředí.
Pedagogové pestrou skladbou aktivit a promyšleně zvolenými tématy vhodně motivova li
žáky k zapojení do výuky a umožňovali jim aktivně a kreativně použít jazyk v běžných
životních situacích. Pokud žáci dostali příležitost, byli schopní na vysoké úrovni
komunikovat, reagovat na otázky a samostatně nebo ve dvojicích vytvářet souvislé odpovědi
s využitím bohaté slovní zásoby. Velmi kvalitní byly rovněž připravené prezentace žáků
včetně využití definovaných kritérií vrstevnického hodnocení. Přínosná byla výuka rodilé
mluvčí, která svým profesionálním a zároveň přátelským způsobem posilovala u žáků
rovnoměrně čtenářské, poslechové, komunikační a písemné dovednosti.
Ve výuce vzdělávacích oblastí Matematika a její aplikace i Člověk a příroda žáci většinou
prokazovali dobré znalosti a dokázali řešit zadané úkoly buď samostatně, nebo s podporou
učitelů. V některých sledovaných hodinách byla věnována menší pozornost rozvoji
komunikačních dovedností žáků. Při práci u tabule nebyli žáci vždy systematicky vedeni
ke zdůvodnění postupů řešení zadaných úloh, což omezovalo jejich schopnost formulo vat
a prezentovat své myšlenky. Pro aktivní práci žáků byly vhodné podmínky vytvořeny
v převážné většině sledovaných vyučovacích hodin. Přesto byla efektivnější výuka
v půlených třídách, kde menší počet žáků umožňoval individuální přístup, větší aktivitu
každého žáka a cílenou podporu při obtížích, což přispívalo k lepšímu pochopení učiva.


                                            4/8
Uplatňované pedagogické strategie založené na heuristickém přístupu vybízely žáky
k přemýšlení, analýze problému, formulování hypotéz a jejich ověřování, vytváření
vlastních závěrů a pochopení učiva v širších souvislostech. Zařazování praktických úkolů
umožňovalo žákům propojovat teoretické znalosti s praxí, osvojovat si vědecké metody
a rozvíjet týmovou spolupráci.
Sledovaná výuka vzdělávací oblasti Člověk a společnost účelně podněcovala kritické
myšlení žáků v práci s odborným textem. Žáci posilovali komunikační kompetence,
na základě již získaných vědomostí diskutovali s pedagogem i mezi sebou, prezentova li
zpracovaná témata. Navštívené hodiny tělesné výchovy byly metodicky bezchybně vedené,
zvolené aktivity a pedagogické postupy motivovaly žáky k aktivnímu zapojení do výuky
a podporovaly tak zdravý životní styl.


                         Hodnocení výsledků vzdělávání
Pravidla hodnocení výsledků vzdělávání žáků jsou jasně definovaná, funkční a přizpůsobená
specifickým potřebám jednotlivých vyučovacích předmětů. Hodnocení vzdělávac íc h
výsledků probíhá průběžně s využitím osvědčených evaluačních nástrojů, což zajišťuje
systematické sledování pokroku žáků. Externí testování výsledků vzdělávání škola
nevyužívá, provádí však interní srovnávací testy z matematiky k mapování znalostí žáků
v prvním ročníku. Na pravidelných jednáních pedagogické rady jsou dosahované vzdělávac í
výsledky žáků detailně projednávány. V případě potřeby se zde rovněž navrhují konkrétní
kroky k podpoře žáků, u nichž hrozí školní neúspěch. Naplňování strategie prevence školní
neúspěšnosti je významnou součástí poradenské práce školy a přispívá k efektivnímu řešení
případných vzdělávacích obtíží. Žáci mají možnost využít individuální konzultace
s vyučujícími, pro žáky prvních ročníků je pravidelně organizována vzdělávací akce
zaměřená na osvojení různých technik efektivního učení, což přispívá ke zlepšení jejich
studijních návyků a podporuje samostatnost při přípravě na výuku. Informace o výsledcíc h
vzdělávání jsou žákům a jejich zákonným zástupcům poskytovány především
prostřednictvím školního informačního systému, který umožňuje efektivní vzájemno u
komunikaci všech aktérů vzdělávání.
Výsledky vzdělávání žáků v hodnoceném období 2021/2022 až 2023/2024 vykazova ly
stabilně dobrou úroveň. Většina žáků dosahovala vzdělávacích výsledků odpovídajíc íc h
očekávaným výstupům stanoveným ve školních vzdělávacích programech. Průměrně 46 %
žáků prospělo s vyznamenáním. Počet neprospívajících žáků a těch, kteří nebyli na konci
klasifikačního období hodnoceni, byl minimální. Průměrná absence na jednoho žáka
za školní rok se ve sledovaném období postupně snižovala, v roce 2023/2024
činila 107 hodin (pro porovnání v roce 2021/2022 to bylo142 hodin). Neomluvená absence
byla zanedbatelná. Ke snižování absence přispívá pravidlo minimální docházky
do jednotlivých vyučovacích předmětů, stanovené školním řádem. Při překročení 25 %
absence může být, se souhlasem ředitelky školy, nařízeno doplňující zkoušení. Případy
rizikového chování se v posledních letech vyskytly pouze u jednotek žáků, což svědčí
o efektivitě preventivní práce školy. Výchovná opatření jsou ve škole využívána především
formou pochvaly k ohodnocení dobrých studijních výsledků, aktivní práce žáků pro školu
a úspěchů v mimoškolních aktivitách.
Úspěšnost žáků při ukončování vzdělávání maturitní zkouškou je dlouhodobě na výborné
úrovni. V letech 2022 až 2024 dosáhli žáci školy ve společné části maturitní zkouš ky
stoprocentní úspěšnosti. V profilové části došlo k mírnému zhoršení v roce 2024, neuspěli
dva žáci čtyřletého oboru vzdělání. Celkově byla hrubá neúspěšnost ve společné části


                                          5/8
maturitní zkoušky opakovaně na úrovni srovnatelné nebo lepší než průměr obdobných škol
v České republice. Ve třetím ročníku žáci zpracovávají seminární práce, které význa mně
přispívají k jejich komplexnímu rozvoji. Při této práci se učí spojovat teoretické poznatky
s praktickými dovednostmi a rozvíjí schopnosti důležité pro další studium i budoucí profesní
uplatnění. Klíčovou součástí seminární práce je její obhajoba, která zdokonaluje
komunikační dovednosti žáků a jejich schopnost prezentovat a obhajovat vlastní myšlenky.
Pro podporu nadaných žáků a těch, kteří mají hlubší zájem o určitou oblast lidského vědění,
má škola zpracovanou vlastní strategii. Tu se daří naplňovat především prostřednictvím
velmi široké nabídky mimovýukových aktivit, soutěží a olympiád. Znalosti a dovednosti
mohou žáci podle svého zaměření prohlubovat zejména v rámci své volby z nabídky
volitelných předmětů nebo při přípravě na různorodé soutěže včetně středoškolské odborné
činnosti, ve kterých jsou opakovaně úspěšní. Pedagogové, napříč všemi předmětovými
komisemi, organizují pro žáky kulturní aktivity, projekty, exkurze, přednášky, besedy nebo
výukové programy, které atraktivním způsobem obohacují naplňování školních
vzdělávacích programů. Pro žáky a jejich rodiče, pedagogy a další příznivce školy se
uskutečňuje řada akcí, pravidelně například divadelní přehlídka nižších tříd víceleté ho
gymnázia. Škola poskytuje žákům adekvátní podporu v oblasti cizojazyčných dovedností,
připravuje je k mezinárodním jazykovým zkouškám různé úrovně Společného evropského
referenčního rámce pro jazyky. Také zapojení žáků do projektu britské královské rodiny
DofE je pro ně účinnou motivací k naplňování vlastních cílů osobnostního rozvoje. Ve škole
pracuje koordinátor podnikavosti, jehož úkolem je podněcovat zapojení žáků do aktivit,
které podporují podnikavost jako mezipředmětový prvek. Škola se v této oblasti dále rozvíjí
a účastní se akcí, které jsou pro ni inspirativní („Podnikavé konference“, setkávání ředitelů
podnikavých škol). Žáci se kromě mnoha projektů posilujících finanční gramotnost
v jednotlivých předmětech, účastní celoškolních programů zaměřených na porozumění
financím a osvojení schopností s nimi dobře zacházet v různých životních situacíc h.
Promyšlený systém aktivit školy účinně podporuje komplexní rozvoj klíčových kompetencí
i kulturního povědomí žáků a přispívá k jejich úspěšnosti v budoucím studiu, pracovním
uplatnění nebo podnikatelských aktivitách.


                                         Závěry
Vývoj školy
– Proběhly personální změny na vedoucích pracovních místech zástupců ředitelky školy.
– Škola získala akreditaci programu Erasmus+.
Silné stránky
– Aktivní činnost Studentského parlamentu umožňuje žákům participovat na životě školy
  a přispívá k posilování sociálních a občanských kompetencí. (3.4)
– Škole se daří motivovat žáky k úspěšnosti, což se projevuje dlouhodobě velmi dobrými
  výsledky při ukončování vzdělávání maturitní zkouškou. (5.2)
– Škola promyšeně vytváří žákům vhodné příležitosti k všestrannému rozvoji. Realizuje
  široké spektrum školních a mimoškolních aktivit, jejichž prostřednictvím mohou objevit
  a dále rozvíjet své individuální předpoklady, nadání a zájem. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            6/8
Slabé stránky (oblasti ke zlepšení)
– Učitelé v nedostatečné míře využívali možnosti diferenciace výuky, která by lépe
  zohlednila různé individuální schopnosti a potřeby žáků. Jen ojediněle vedli žáky k reflexi
  výuky a vyhodnocení vzdělávacího cíle ve vztahu k vlastnímu učení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Využívat různé způsoby zapojení žáků do procesu hodnocení, v průběhu vzdělávání jim
  vytvářet prostor pro sebehodnocení, vést je k reflexi vlastního učebního pokroku. Zvážit
  využití žákovských portfolií.
– Další vzdělávání pedagogických pracovníků zaměřit na oblast individualizace výuky,
  zejména metody a strategie diferenciace výuky, které umožňují efektivněji podporovat
  nadané žáky.
– Ve výuce žákům nabízet úkoly různé náročnosti podle jejich schopností, více využívat
  gradované úkoly. Žákům nadaným nebo projevujícím zvýšený zájem o určitý vzdělávac í
  obor poskytovat rozšiřující učivo nebo prohloubení témat nad rámec běžného kurikula ,
  umožňovat jim rychlejší postup učivem, práci na individuálních projektech apod.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 3. 12. 2024
 2.   M8 Výkaz o střední škole podle stavu k 30. 9. 2024
 3.   Školní řád účinný od 1. 9. 2021, č. j. GT 0406/2021, ve znění změny č. 6 účinné
      od 11. 12. 2024
 4.   Školní vzdělávací programy platné ve školním roce 2024/2025
 5.   Školní elektronický informační systém (školní matrika, třídní knihy, rozvrh hodin,
      průběžné a celkové výsledky vzdělávání žáků – školní roky 2021/2022 až 2024/2025)
 6.   Výroční zpráva o činnosti školy za školní roky 2021/2022, 2022/2023 a 2023/2024
 7.   Dokumentace k řízení školy ve školním roce 2023/2024 a 2024/2025 (plán kontrolní
      činnosti, hospitační záznamy, roční plán ředitelky školy, plán dalšího vzdělává ní
      pedagogických pracovníků, přehled absolvovaných vzdělávacích aktivit, výstupy
      dotazníkových šetření, roční plán akcí, adaptační strategie)
 8.   Koncepční dokumenty školy (Koncepce rozvoje školy 2023-2027, Dlouhodobý plán
      rozvoje školy 2023_2027, Školní akční plán)



                                            7/8
 9.   Zápisy z porad a jednání ve školním roce 2023/2024 a 2024/2025 (pedagogické rady,
      metodických orgánů)
10.   Dokumentace školního poradenského pracoviště vedená ve školním roce 2024/2025
      (Koncepce poradenských služeb, Strategie práce s nadanými žáky, Strategie prevence
      a řešení školní neúspěšnosti, plány práce a zápisy z jednání školního poradenského
      pracoviště, seznam žáků se speciálními vzdělávacími potřebami a žáků nadaných,
      osobní dokumentace žáků s podpůrnými opatřeními – vzorek)
11.   Minimální preventivní program pro školní rok 2024/2025
12.   Písemnosti žáků – vzorek
13.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a studentů a školního stravování
14.   Zápis z jednání s ředitelkou školy ze dne 11. 12. 2024
15.   Inspekční zpráva č. j. ČŠIB-1657/19-B ze dne 18. 11. 2019


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Eva Boráňová, školní inspektorka
 Mgr. Zdeňka Kubíková, Ph.D., školní inspektorka
 Bc. Olga Karmazínová, kontrolní pracovnice


7. 1. 2025




                                          8/8
