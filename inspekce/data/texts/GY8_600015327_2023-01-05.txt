                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-1610/22-J


Název                                Katolické gymnázium Třebíč
Sídlo                                Otmarova 22, 674 01 Třebíč
E-mail                               reditel@kgtrebic.cz
IČO                                  44 065 663
Identifikátor                        600 015 327
Právní forma                         školská právnická osoba
Zastupující                          Ing. Mgr. Vít Feldbabel
Zřizovatel                           Biskupství brněnské
Místo inspekční činnosti             Otmarova 22, Třebíč
Inspekční činnost na místě           5. 1. − 10. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                          Charakteristika
Katolické gymnázium Třebíč (dále škola) vykonává činnost střední školy, školního klubu
a střediska volného času. K termínu inspekční činnosti se v 8 třídách osmiletého gymná zia
a 4 třídách čtyřletého gymnázia celkem vzdělávali 354 žáci. Školní klub měl 120 účastníků
a nabídky činností střediska volného času využívalo 238 zájemců. Škola vychází
z křesťanských hodnot, vedle zaměření na všeobecně vzdělávací předměty klade důraz
na náboženskou a etickou výchovu a na výuku cizích jazyků.


                         Hodnocení podmínek vzdělávání
Při formulování aktuální koncepce rozvoje vycházel ředitel školy z podrobného
vyhodnocení záměrů uplynulého období. Měl k dispozici poznatky z hodnocení školního
akčního plánu, do hodnocení byli zapojeni pedagogové školy. Prostřednictvím anket zjišťuje
škola i názory žáků a rodičovské veřejnosti. Podařilo se splnit záměry v oblasti zlepšení
prostorových podmínek. Výrazně bylo posíleno personální obsazení školního poradenského
pracoviště. Příležitostí pro další rozvoj zatím zůstává důslednější uplatňová ní
diferencovaného přístupu k žákům.
Škola sídlí v dobře udržovaném a rekonstruovaném areálu bývalého kapucínského kláštera
a serafínské školy. K duchovní obnově slouží školní kaple. V době od poslední inspekce byl
vybudován nový pavilon s přírodovědnými a jazykovými učebnami. Škola je bezbariérová.
Pedagogové promyšleně využívají příležitostí, které přináší inspirativní prostředí
s historickými souvislostmi.
K účinnému řízení školy přispívá plánovité zapojování širšího kolektivu spolupracovník ů.
Ředitel pravidelně svolává porady, kterých se vedle jeho zástupců účastní i spirituál školy,
předsedové předmětových komisí, členové školního poradenského pracoviště a vedení
školního klubu a střediska volného času. Velká pozornost je věnována dalšímu vzdělává ní
pedagogů. Do jeho organizace jsou zapojeny předmětové komise, jsou pořádány i akce
pro celý pedagogický sbor. Aplikace získávaných poznatků je ověřována různými formami
hospitační činnosti. Začínajícím pedagogům jsou přiděleni mentoři a je jim poskytována
všestranná podpora, což se pozitivně projevilo v průběhu inspekční činnosti.


                          Hodnocení průběhu vzdělávání
Všichni žáci v hospitovaných vyučovacích hodinách pracovali soustředěně a aktivně.
Koncentrovali se na výklad vyučujících, bez prodlení se zapojovali do plnění uloženýc h
úkolů. Bylo zřejmé, že respektují ustálený systém práce, který vyučující důsledně dodržovali
s úspěšnou snahou o co nejefektivnější osvojení nového učiva.
Formulace cíle hodiny byla většinou omezena na sdělení tématu, případně plánované ho
průběhu. Méně často ji bylo možné využít při závěrečném hodnocení. Pedagogové úspěšněji
vytvářeli žákům prostor pro zhodnocení práce po splnění jednotlivých uložených úkolů.
Velmi pozitivní je, že v těch případech, kdy byli vyzváni k vzájemnému hodnocení, se žáci
vyjadřovali taktně a objektivně. Bylo zřejmé, že k tomuto způsobu práce jsou dlouhodobě
a cílevědomě vedeni.
Jen občas byl uplatněn diferencovaný přístup, většinou žáci obdrželi stejná zadání úkolů.
Jejich vyhodnocování probíhalo téměř výhradně společně.
Žákům byl poskytován dostatečný prostor pro formulaci odpovědí a vlastních názorů. Tento
prostor dokázali využít, vyjadřovali se bez obav a souvisle. Při prezentaci svých projektů
vystupovali samostatně a se zdravým sebevědomím. Při skupinové práci a práci ve dvojicích
vždy účinně spolupracovali.
Tandemové působení vyučujícího daného předmětu a vyučujícího cizího jazyka přispělo
k efektivnímu uplatnění metody CLIL (obsahově a jazykově integrované učení). Žáci si
tento náročný způsob práce osvojili.


                                            2/6
Pedagogové důsledně trvali na splnění uložených úkolů, současně byli trpěliví a vstřícní.
Jednoznačně podporovali partnerský přístup, který žáci adekvátním způsobem přijíma li.
Výsledkem vždy byla velmi příznivá edukační atmosféra.
Zájmové vzdělávání školního klubu a střediska volného času účelně vychází z koncepce
školy. Nabídka činností odpovídala potřebám účastníků a volně navazovala na výuku.
Účastníci se k ní mohli vyjádřit, dokonce jej sami navrhnout. Vždy byli vhodně motivo vá ni
a vedeni ke vzájemné kooperaci a porozumění. Pozitivem je respektování dosavadních
znalostí a zkušeností žáků. Vhodně byl využit prostor pro individuální podporu nebo
pro možnost osobně prodiskutovat některá zajímavá témata. Žáci prokazovali aktivní přístup
a dobré pracovní návyky.


                         Hodnocení výsledků vzdělávání
Úroveň výsledků vzdělávání (např. ústní a písemné zkoušení, referáty, seminární práce,
ročníkové práce, prezentace, soutěžní aktivity) je důsledně projednávána pedagogickou
radou a předmětovými komisemi. Přestože aktuálně nebyly v žádném vyučovacím předmětu
identifikovány rizikové výsledky, k udržení a zlepšení současného stavu jsou přijímá na
konkrétní opatření (například změny ve školním vzdělávacím programu, organizac i
vzdělávání, personálním zajištěním výuky).
Přínosem pro obohacování žákovských kompetencí s významnou socializační rolí je široká
nabídka nepovinných předmětů, jazykových kurzů, školních a mimoškolních aktivit,
realizace projektů a organizování akcí pro veřejnost. S velkým zájmem se setkávají kroužky
podporující profilaci a rozvoj specifických zájmů žáků (například chemický, biologick ý,
programování, elektrotechnický a zoologický). V oblasti cizích jazyků škola účelně rozvíjí
jazykové kompetence v angličtině, francouzštině, španělštině, italštině a latině.
Zpětnou vazbou pro vedení školy je pravidelná analýza maturitních zkoušek. Podle
poskytnutých dat Centra pro zjišťování výsledků vzdělávání škola dosahuje výborných
výsledků. Úspěšnost žáků ve společné i profilové části maturitní zkoušky se dlouhodobě
pohybuje nad republikovým průměrem.
Škola žákům vytváří vhodné podmínky pro rozvoj jejich kompetencí. Žáci se pravidelně
účastní soutěží sportovních, vědomostních a dovednostních, ve kterých úspěšně reprezentují
školu na regionální i republikové úrovni. Každoročně také probíhají obhajoby ročníkovýc h
prací žáků, pouze nejlepší z nich postupují do studentské odborné činnosti.
Školní poradenské pracoviště bylo v souladu s dlouhodobými záměry školy výrazně
personálně posíleno. Vedle jeho vedoucí jsou členy ještě metodik prevence, spirituál školy,
výchovná poradkyně, sociální pedagog a školní psycholožka. Jejich pracovní náplně jsou
přesně vymezeny a jsou s nimi důsledně seznamováni nejen pedagogové, ale i všichni žáci.
Součástí práce s žáky se speciálními vzdělávacími potřebami je písemně uzavíraná dohoda,
kterou vedle pedagogů a zákonných zástupů podepisují i žáci. Účinnost realizova nýc h
podpůrných opatření škola každé tři měsíce vyhodnocuje a v případě potřeby přijímá
i následná opatření.
Prevence rizikového chování spočívá na široké škále různorodých aktivit. Patří mezi ně
pravidelné třídnické hodiny, adaptační pobyty, třídní teambuildingy, vyhodnoco vá ní
dotazníkových šetření na klima školy, projekty se zapojením žáků různého věku, spolupráce
se školním parlamentem, besedy, přednášky a další. Do učebního plánu školy byl zařazen
vyučovací předmět Strategie osobnostního rozvoje. Specifikem školy je důraz




                                            3/6
na volnočasové aktivity, jejich garantem je metodik prevence. V aktuálním školním roce
nemá škola informace o případech rizikového chování mezi žáky.
Škola mimo jiné deklaruje, že usiluje také o formování morálních hodnot. Z projevů chování
žáků v době inspekční činnosti v hospitovaných hodinách, o přestávkách a při zapojení
do navštívených zájmových aktivit (vzájemná pomoc a spolupráce, ohleduplno st,
respektování dohodnutých pravidel a dodržování zásad společenského chování) bylo zřejmé,
že k tomuto cíli jsou žáci důsledně vedeni.
Spolupráce s celou řadou partnerů je promyšleně podporována s cílem všestranně rozvíjet
osobnosti žáků. Dlouhodobě nezastupitelné místo v existenci školy má zapsaný spolek
Halahoj, který sdružuje dobrovolníky z řad žáků a absolventů školy.


                                         Závěry
Vývoj školy
- Došlo k otevření nového pavilonu s odbornými učebnami, průběžně jsou zkvalitňo vá ny
  další materiální podmínky.
- Výuka v osmiletém gymnáziu byla zahájena podle revidovaného školního vzdělávac ího
  programu (zavádění nové informatiky a digitálních kompetencí do výuky).
- Ve vybraných ročnících a předmětech byla zavedena metoda výuky CLIL.
- Personální složení školního poradenského pracoviště bylo výrazně posíleno.
Silné stránky
- Mezipředmětové vztahy se daří promyšleně posilovat tandemovou výukou v rámci
  využití metody CLIL propojující cizí jazyky a ostatními předměty.
- Žáci jsou důsledně vedeni k dodržování dohodnutých pravidel vzájemných vztahů.
- Při výuce panovala příznivá a podnětná edukační atmosféra.
- Na osobnosti žáků škola komplexně a koordinovaně působí prostřednictvím činnosti
  školního klubu, střediska volného času a s využitím spolupráce se studentským klubem
  Halahoj.
Slabé stránky a/nebo příležitosti ke zlepšení
- Nízká míra diferencovaného přístupu k žákům ve vyučovacích hodinách.
- Málo konkrétní formulace cíle vyučovací hodiny a nízká účinnost vyhodnocení jeho
  splnění v závěru hodiny.
Doporučení pro zlepšení činnosti školy
- Častěji zařazovat diferencovaný přístup k jednotlivým žákům ve vyučovacích hodinách.
- Propojovat přesnější     formulace    cíle     vyučovacích   hodin   s jejich   efektivním
  vyhodnocováním.
- Vést vyučující k uplatňování dalších účinných výchovných a vzdělávacích strategií.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných


                                               4/6
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Školní vzdělávací program pro základní a gymnaziální vzdělávání, ze dne 1. 9. 2015,
    poslední aktualizace ze dne 1. 9. 2021
 2. Školní vzdělávací program školního klubu, ze dne 1. 9. 2014, aktualizace ze dne
    1. 9. 2020
 3. Školní vzdělávací program střediska volného času, ze dne 1. 9. 2018, aktualizace ze dne
    1. 9. 2020
 4. Koncepce rozvoje a řízení školy, ze dne 25. 2. 2020
 5. Plán práce na školní rok 2022/2023, ze dne 23. 8. 2022
 6. Měsíční plány práce předmětových komisí
 7. Měsíční tematické plány vyučujících
 8. Zápisy z jednání pedagogické rady, školní rok 2022/2023
 9. Zápisy ze vzájemných hospitací pedagogů, školní rok 2022/2023
10. Zápisy ze schůzek předmětových komisí ve školních letech 2021/2022 a 2022/2023
11. Školní akční plán rozvoje vzdělávání na období 2019/2020 až 2021/2022, duben 2019
12. Vyhodnocení Školního akčního plánu rozvoje vzdělávání na období 2018 až 2019,
    březen 2029
13. Dokumentace k přijímacím zkouškám pro školní rok 2022/2023
14. Třídní knihy za školní rok 2021/2022
15. Dokumentace maturitních zkoušek ve školním roce 2021/2022
16. Školní matrika v elektronické podobě
17. Rozvrhy žáků a učitelů
18. Materiály školního poradenského pracoviště
19. Plán kontrolní a hospitační činnosti pro školní rok 2022/2023, ze dne 1. 9. 2022
20. Výroční zpráva o činnosti školy, školní rok 2020/2021, ze dne 10. 10. 2021



                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční


                                            5/6
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Miroslav Pospíšil, školní inspektor,
 vedoucí inspekčního týmu

 PhDr. Milan Matějů, školní inspektor




Datem vyhotovení inspekční zprávy se rozumí datum posledního podpisu člena inspekčního
týmu.




                                             6/6
