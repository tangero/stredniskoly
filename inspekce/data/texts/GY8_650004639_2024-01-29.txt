                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-182/24-A
                                       Sp. zn. ČŠIA-S-44/24-A


Název                               Německá škola v Praze s.r.o. - zahraniční škola a
                                    gymnázium
Sídlo                               Schwarzenberská 700/1, Jinonice, 158 00 Praha 5
E-mail                              dsprag@dsp-praha.cz
IČO                                 25 136 241
Identifikátor                       650 004 639
Právní forma                        společnost s r.o.
Zastupující                         Clemens Rother
Zřizovatel                          Spolek Německá škola v Praze
Místo inspekční činnosti            Schwarzenberská 700/1, 158 00 Praha 5
Inspekční činnost na místě          29. 1. 2024 − 1. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školským zařízením pro zájmové vzdělávání podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Německá škola v Praze s.r.o. – zahraniční škola a gymnázium je jednou ze 140 německých
škol sídlících mimo území Spolkové republiky Německo. Její součástí je gymnázium Škola
setkávání (dále také „škola“ nebo „instituce“), které je zařazeno do Rejstříku škol
a školských zařízení České republiky. Škola, založená jako společný projekt ústředníc h
školských orgánů SRN a Ministerstva školství, mládeže a tělovýchovy ČR, nabízí možnost
dvojjazyčného vzdělávání podle českých a německých vzdělávacích standardů. Posláním
školy je rozvoj oboustranné spolupráce mezi Čechy a Němci, setkávání žáků s jinými národy
a kulturami, výchova k otevřenosti a toleranci.
Vzdělávání v gymnáziu se uskutečňuje podle školního vzdělávacího programu, který
vychází z rámcového vzdělávacího programu pro základní vzdělávání a rámcového
vzdělávacího programu pro gymnázia a vzdělávacích standardů spolkové země Bádensko-
Württembersko. Od počátků studia dochází k postupné integraci žáků Školy setkávání do
paralelních německých tříd, na vyšším stupni gymnázia je potom realizována společná
výuka většiny předmětů, v českém jazyce jsou vyučovány pouze vybrané předměty (český
jazyk a literatura, české dějiny, základy společenských věd a chemie).
Propojení obou vzdělávacích systémů je umožněno na základě pokusného ověřování
organizace, průběhu a ukončování vzdělávání ve víceletém gymnáziu, které bylo vyhláše no
MŠMT s účinností od 1. 9. 2016. Mezi nejvýznamnější úpravy v souvislosti s tímto
pokusným ověřováním patří zkrácení osmiletého vzdělávacího cyklu na sedmiletý či
odlišnosti v ukončování studia. Povinnou součástí společné části maturitní zkoušky je pouze
zkouška z českého jazyka a literatury, ostatní povinné zkoušky společné části maturitní
zkoušky a zkoušky profilové části maturitní zkoušky jsou nahrazeny souhrnem úspěšně
vykonaných zkoušek, na jehož základě žák získá německé vysvědčení o všeobecné zralosti
pro studium na vysoké škole.
Od posledního inspekčního hodnocení v roce 2016 došlo k mírnému poklesu počtu žáků.
K termínu inspekční činnosti se v 10 třídách vzdělávalo 162 žáků. Nejvyšší povolený počet
žáků školy (200) byl využit z 81 %. Gymnázium sídlí ve vlastní moderní školní budově
v areálu s rozsáhlým sportovně relaxačním zázemím.


                         Hodnocení podmínek vzdělávání
Od posledního inspekčního hodnocení v roce 2016 prošla škola řadou změn, došlo
k personální obměně ve funkci ředitele školy (dále „ředitel“). Ředitel ve své práci zúročuje
svou odbornost, manažerské dovednosti i pedagogické zkušenosti. Koncepční způsob řízení
se pozitivně projevuje ve fungování školy po stránce organizace vzdělávání i v oblasti
finančních a materiálních podmínek. Škola má jasně formulovanou strategii rozvoje, v níž
jsou stanoveny konkrétní cíle odrážející úsilí soustavně zvyšovat kvalitu poskytovaného
vzdělávání. Koncepce je pravidelně aktualizována v souladu se vzdělávacími trendy,
s ohledem na společenskou poptávku i na potřeby aktérů vzdělávání. Významným garantem
kvality vzdělávacího procesu a zároveň účinným článkem kontroly je tzv. řídící skupina,
která zahrnuje členy vedení školy, zástupce pedagogických pracovníků, rodiče žáků, členy
představenstva a žákovské rady.
Efektivitu řízení podporuje účelné delegování pravomocí na pracovníky širšího vedení
školy. Ředitel část svých kompetencí svěřil vedoucí české sekce, která zároveň koordinuje
propojení gymnázia s německou větví školy. Funkční systém porad na různých úrovníc h
řízení, včetně jednání pedagogické rady a setkávání metodických orgánů, umožňuje plynulý
chod školy, operativní řešení problémů a zajišťuje řediteli přehled o všech stánkách
fungování gymnázia. Vedení školy rovněž velmi úzce spolupracuje se zřizovatelem.
Oblast pedagogického řízení se opírá o komplexní zpětnou vazbu hodnocení úrovně
výchovně vzdělávacího procesu a pedagogické práce, mj. plánovaná hospitační činnost,
dotazníková šetření pro všechny aktéry vzdělávání. Závěry získané z vlastní evaluace jsou


                                            2/8
následně využívány pro další pedagogickou práci i zefektivnění některých didaktick ýc h
postupů na úrovni školy.
Výchovně vzdělávací proces zajišťuje pedagogický sbor s rovnoměrně rozloženou věkovou
strukturou tvořený 44 pracovníky, z nichž 90 % splňuje potřebné kvalifikační předpoklady.
Přínosná je spolupráce učitelů zejména v oblasti koncipování výuky, koordinace projektů,
přípravy interních a externích zkoušek i rozšiřujících vzdělávacích a zájmových aktivit.
Další vzdělávání pedagogických pracovníků je plánovité, vychází z potřeb školy i plánů
profesního rozvoje pedagogů. Realizace rozvojových pohovorů ředitele s učiteli přispívá
k pravidelnému hodnocení jejich práce a ke sladění osobních profesních cílů s definova nými
záměry školy. Proces přijímání a adaptace nově nastupujících pedagogů je systematick y
nastaven jak na úrovni vedení školy, tak i prostřednictvím uvádějícího učitele.
Naplňování koncepce rozvoje a dosažení vytyčených cílů napomáhají četné partnerské
vztahy. Vedení školy vytváří podmínky pro otevřenou komunikaci s rodiči žáků a pro jejich
aktivní zapojení do chodu školy. V souladu s koncepčním zaměřením na všestranný
osobnostní rozvoj žáků participují na utváření pravidel fungování instituce a jejich
dodržování také žáci prostřednictvím svých zástupců v žákovské radě. Škola dlouhodobě
rozvíjí spolupráci s Velvyslanectvím SRN v Praze, Česko-německým fondem budoucnosti,
Centrálním úřadem pro zahraniční školství, Stálou konferencí ministrů kultury, Goethe-
Institutem v Praze, Národní kanceláří Mezinárodní ceny vévody z Edinburghu, podporuje
aktivní zapojení žáků do mezinárodních projektů, spolupracuje s několika zahranič ními
školami a partnerskou školou v Lappersdorfu.
Vícezdrojové financování se pozitivně odráží v nadstandardním materiálním vybavení
školy, které vytváří optimální podmínky pro realizaci školního vzdělávacího programu.
Materiálně technické zázemí instituce je průběžně doplňováno a obnovováno. Víceúčelo vé
hřiště s relaxačním areálem, velká tělocvična a gymnastický sál umožňují realizo vat
tělovýchovné aktivity i mimoškolní činnost. Školní stravování je zajištěno externím
dodavatelem ve vlastní školní jídelně-výdejně s pestrým jídelníčkem a nabídkou ze 4 druhů
jídel a salátovým barem, které podporují zdravé stravovací návyky. K zajištění bezpečnosti
žáků přispívá elektronický systém a kamera u vstupu do budovy a personální dohled
v recepci po celou dobu výuky.


                          Hodnocení průběhu vzdělávání
Ke kvalitnímu naplňování profilu absolventa, konceptu vyváženého všeobecného
vzdělávání, přípravě žáků na ukončování studia i k jejich dalšímu profesnímu směřování
napomáhá stanovená organizace výuky v celém cyklu gymnázia. Důraz je kladen na
provázanost teoretické výuky s praktickým využitím získaných poznatků. Nedílnou součástí
rozvoje akademických dovedností a kompetencí žáků je jejich zapojení do celoškolníc h,
regionálních a mezinárodních projektů, např. debatní soutěže, studentské vědecké
konference či hudební soutěže. Zapojení žáků do charitativních i dobrovolnických akcí
přispívá k utváření hierarchie hodnot a k rozvoji jejich sociálních kompetencí.
Žáci jsou vedeni k získávání správných pracovních návyků a postupů, k týmové spolupráci
či k zodpovědnosti za své učení. K tomuto slouží mj. koncepce tzv. sebeřízeného učení, která
umožňuje každému žákovi reagovat na jeho individuální potřeby a dosahovat lepších
výsledků. Pod vedením učitelů v roli koučů si žáci na základě vlastního rozhodnutí volí
úlohy s gradovanou náročností i zohledňující různé typy učení z předmětů matematika,
český jazyk, německý jazyk a anglický jazyk.



                                            3/8
Charakteristickým rysem sledovaných hodin byla příznivá pracovní atmosféra, přirozené
dodržování pravidel spolupráce a vzájemné partnerské komunikace mezi žáky i učiteli.
Požadavky kladené na žáky byly přiměřené, ti na obou stupních gymnázia prokazovali
odpovídající úroveň znalostí a dovedností, což koresponduje s jejich dosahovanými
výsledky.
V hospitované výuce převládaly metodicky a didakticky zdařilé hodiny, které měly jasně
stanovený vzdělávací cíl i téma, promyšlenou strukturu s obvykle efektivně využitým
časovým prostorem. Učitelé aktualizovali témata, prezentovali učivo v širších souvislostec h,
účelně využívali mezipředmětové vztahy, regionální vazby a probíranou látku propojovali
s příklady z reálné praxe. K aktivnímu zapojení žáků do procesu učení přispívalo smyslup lné
používání kooperativních forem práce, které podporovaly rozvoj komunikativníc h
i sociálních kompetencí žáků, zařazování didaktických her nebo výukových aplikací. Zájem
žáků o vzdělávání vyučující zvyšovali prostřednictvím činnostního učení a kladením
produktivních otázek vedoucích k rozvoji logického a abstraktního myšlení. Součástí
některých vyučovacích hodin byla práce s různými druhy textů, např. učebnice, pracovní
listy, práce s mapou. Vhodně byla rovněž uplatňována práce s chybou, která vedla
k samostatnému zdůvodnění a aplikaci správného pracovního postupu. Žáci využívali své
znalosti, rozvíjeli dovednosti, vyvozovali nové poznatky, používali odbornou terminolo gii
v českém i německém jazyce a zejména ve vyšších ročnících v rámci diskuse prokazovali
schopnost samostatně argumentovat a kriticky myslet. Vyučující průběžně kontrolova li
samostatnou práci žáků a poskytovali jim zpětnou vazbu využitelnou k dalšímu učení.
Většinou dbali na jazykovou kulturu a vedli žáky k aktivnímu užívání spisovného jazyka.
Názornost výuky byla účelně podpořena uplatněním didaktické techniky či přehledným
grafickým zápisem na tabuli, k motivaci žáků přispívalo rovněž zařazování audiovizuálníc h
ukázek. Žáci jsou systematicky vedeni k rozvoji digitálních kompetencí, ve vyšších
ročnících ve výuce i při přípravě na vyučování aktivně využívají školní iPady.
Účinnost výuky menší části hospitovaných hodin snižovaly některé méně zdařilé didaktické
postupy a dílčí metodické nedostatky. V některých hodinách nebyl vytvářen dostatečný
prostor pro souvislejší mluvený projev žáků a v části hodin cizích jazyků nebyl cíleně
podpořen rozvoj jejich interaktivních řečových dovedností. Vyučující tak v dostatečné míře
nevyužili výhody menšího počtu žáků v hodinách cizích jazyků. V části sledovaných hodin
byly uplatněny didaktické postupy, které nedostatečně podporovaly rozvoj samostatného
vyhledávání a kritického posuzování informací žáky z různých informačních zdrojů podle
definovaného zadání.
Učitelé jen v menší míře diferencovali zadávané úkoly s ohledem na žáky s odlišnými
individuálními možnostmi a schopnostmi i tempem práce. Výraznější časová či obsahová
diferenciace nebyla ve výuce příliš patrná. V části sledované výuky pedagogové jen v malé
míře reflektovali potřeby nadaných žáků a žáků s větším zájmem o vyučovaný předmět
zařazováním rozšiřujícího učiva. Učitelé jen ojediněle vedli žáky ke vzájemné mu
kriteriálnímu hodnocení. Žáci tak byli jen ojediněle vedeni k objektivnímu posouzení kvality
práce svých vrstevníků a k sebereflexi vlastního výkonu. Učitelé jen ve výjimeč nýc h
případech využívali formativní funkci hodnocení. V závěru části vyučovacích hodin nebyl
vytvořen prostor pro shrnutí probraného učiva a vyhodnocení splnění stanoveného
vzdělávacího cíle učiteli ani žáky.




                                            4/8
                          Hodnocení výsledků vzdělávání
Výsledky vzdělávání žáků pozitivně ovlivňuje nastavený způsob přijímacího řízení
(jednotná zkouška z českého jazyka a matematiky, test z německého jazyka, úspěšnost
v předchozím vzdělávání) a každodenní práce pedagogů. Zájemcům o studium škola nabízí
přípravné kurzy německého jazyka i možnost přijímací zkoušky nanečisto.
Škola má nastavený systém hodnocení zohledňující kritéria českého i německého systému
vzdělávání. V klasifikaci jsou využívány tabulky pro převod české pětistupňové hodnoticí
stupnice na německou šestistupňovou. Výrazným motivačním rysem hodnocení je přenesení
zodpovědnosti za vzdělávání na žáka. Součástí hodnocení je nejen dosažná úroveň znalostí,
ale i přístup žáků k plnění úkolů, aktivita a snaha.
Skupinové i individuální výsledky jsou projednávány a vyhodnocovány na jednáních
pedagogické rady a v případě potřeby jsou přijímána konkrétní opatření k jejich zlepšení. Na
procesu pomoci žákům ohroženým školním neúspěchem se aktivně podílí žákovská
samospráva, nadaní žáci zajišťují doučování svým spolužáků, kteří potřebují podporu.
Ke zjišťování dosažené úrovně znalostí a dovedností žáků a k ověřování míry zvládnutí
očekávaných výstupů školního vzdělávacího programu používá škola standardní interní
nástroje i externí hodnocení českého a německého vzdělávacího systému. Žáci 10. třídy se
každoročně účastní Centrálních srovnávacích zkoušek organizovaných Stálou konferencí
ministrů kultury a školství SRN z německého jazyka, anglického jazyka a matematiky.
Ve sledovaném období dosahovaly celkové průběžné výsledky vzdělávání žáků velmi dobré
úrovně. Výsledky byly stabilní, v hodnocení nedošlo k výrazným výkyvům, a to ani při
přestupu žáků z nižšího na vyšší gymnázium. Pozitivním zjištěním je stabilně vysoký podíl
žáků s uzavřenou klasifikací k 30. 6. (ve sledovaném období 99 %). Snížené známky
z chování se vyskytují pouze ojediněle. Vykázaná absence odpovídá druhu školy (v průměru
45 hodin na žáka za pololetí), počet neomluvených hodin byl zanedbatelný. Výchovná
opatření jsou ukládána uvážlivě v souladu s nastavenými pravidly, převažuje motivač ní
charakter pochval a ocenění.
Významným ukazatelem kvalitativního rozvoje žáků je jejich úspěšnost u maturitníc h
zkoušek. V rámci českého systému skládají žáci školy pouze společnou část maturitní
zkoušky z českého jazyka a literatury formou didaktického testu, v níž dosahují ve srovnání
s danou skupinou oborů lepších výsledků, než je republikový průměr. Vedle toho konají
německou mezinárodní maturitní zkoušku, jejíž součástí se nově stala ústní zkouška
v podobě prezentace nebo debaty na odborné téma. S vysokou mírou osvojených znalostí
a dovedností žáků koresponduje rovněž úspěšnost absolventů při přijetí ke studiu na
vysokých školách různého zaměření, včetně zahraničních.
Systém poradenských služeb vychází z efektivní spolupráce členů školního poradenského
pracoviště a všech pedagogů. Škola má nastavený postup pro identifikaci žáků se speciálními
vzdělávacími potřebami a žáků ohrožených školní neúspěšností a pro práci s nimi. Vzhlede m
k náročnému studijnímu programu se v gymnáziu vzdělává jen velmi nízký počet žáků
s potřebou podpůrných opatření. Ke koordinaci pomoci těmto žákům přispívá i úzká
spolupráce školy s rodiči žáků. Nastavení preventivních mechanismů je efektivní, škola se
nepotýká s žádnými závažnějšími rizikovými projevy chování žáků. K posílení prevence
přispívají mimo jiné i nejrůznější akce a projekty pořádané žákovskou radou.




                                            5/8
                                         Závěry
Vývoj školy
Od posledního inspekčního hodnocení v roce 2016 došlo ke změně na pozici ředitele školy.
Škola si dlouhodobě udržuje velmi dobrou úroveň gymnaziálního vzdělávání, u maturitní
zkoušky z českého jazyka dosahují žáci výborných výsledků. Byl zaveden projekt
sebeřízeného učení žáků podporující spoluodpovědnost žáků za své učení. Vedení školy
kontinuálně zlepšuje materiálně technické podmínky pro výuku a bohatou mimoško lní
činnost.


Silné stránky
– efektivní řízení založené na koncepční práci ve všech oblastech činnosti školy (1.1)
– navázaná partnerská spolupráce i účast v mezinárodních projektech přispívají k rozvoji
  potenciálu žáků (1.5)
– otevřené a motivující prostředí školy s příznivou vzdělávací atmosférou a aktivní
  zapojení žáků a rodičů do života gymnázia (2.2)
– aktivní přístup vedení školy ke zkvalitňování prostorových a materiálních podmínek
  vzdělávání (2.4)
– účinná podpora rozvoje jazykových kompetencí žáků (5.3)
– systematická podpora všestranného osobnostního rozvoje žáků i jejich individuálníc h
  předpokladů prostřednictvím rozšiřujících vzdělávacích aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně časté zařazování práce s různými informačními zdroji včetně jejich samostatného
  kritického vyhodnocování žáky ve výuce (4.2)
– menší míra obsahové a časové diferenciace výuky vzhledem k rozdílným vzdělávac ím
  potřebám žáků a nižší míra zapojení žáků do evaluačních aktivit při závěrečném shrnutí
  a využívání vzájemného kriteriálního hodnocení (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– ve větší míře zařazovat diferencované zadávání úkolů vzhledem k rozdílným
  vzdělávacím potřebám žáků, využívat zpětnovazební nástroje během výuky, zařazovat
  hodnocení žáků podle předem známých kritérií
– ve výuce více podporovat vzdělávací postupy zaměřené na samostatné vyhledá vá ní
  informací, kritické myšlení, podporovat rozvoj digitálních kompetencí žáků
– lépe dodržovat strukturu vyučovací hodiny a její efektivní časové a organizační rozvržení
  (efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle)
– metodicky podporovat část vyučujících, zaměřit hospitační činnost na sledování pokroku
  jejich pedagogické práce


                                            6/8
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenování do funkce ředitele školy s účinností od 1. 8. 2018
 2.   Zakladatelská listina školy Německá škola v Praze s.r.o. – zahraniční škola
      a gymnázium ze dne 1. 10. 2020
 3.   Vyhlášení pokusného ověřování organizace, průběhu a ukončování vzdělávání ve
      víceletém gymnáziu, které je součástí činnosti Německé školy v Praze s.r.o. -
      zahraniční školy a gymnázia s účinností od 1. 9. 2016, čj. MSMT-24391/2016-2,
      včetně dodatku z 19. 5. 2022, čj. MSMT-7965/2022-2
 4.   Školní vzdělávací program Německá škola v Praze s.r.o. – zahraniční škola
      a gymnázium „Brána světovým jazykům otevřena“ s platností od 1. 9. 2016, včetně
      poslední aktualizace k 1. 9. 2023
 5.   Školní řád Německé školy v Praze s účinností od 1. 9. 2023
 6.   Výroční zprávy o činnosti školy za školní roky 2021/2022 a 2022/2023
 7.   Výběr třídních knih 2022/2023 a 2023/2024 vedených k termínu inspekce
 8.   Rozvrh vyučovacích hodin ve školním roce 2023/2024
 9.   Výběr z personální dokumentace pedagogických pracovníků vedené k termínu
      inspekce
10.   Záznamy z jednání pedagogické rady a předmětových komisí, školní roky 2022/2023
      a 2023/2024 vedené k termínu inspekce
11.   Portfolio výchovného poradenství a primární prevence vedené k termínu inspekce
12.   Výkaz zisku a ztráty, auditorská zpráva k 31. 12. 2022


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.


                                         7/8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. et Bc. Lenka Rose, školní inspektorka, vedoucí inspekčního týmu
 Mgr. Ivana Kučerová, školní inspektorka
 MgA. Naděžda Ostřanská, školní inspektorka
 Ing. Ivana Černá, kontrolní pracovnice


D. M. RRRR




                                          8/8
