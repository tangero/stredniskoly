CSI0X00AYECV
Počet listů: 8




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-2011/22-E


Název                                Střední škola technická a dopravní Gustava Habrmana
                                     Česká Třebová
Sídlo                                Habrmanova 1540, 560 02 Česká Třebová
E-mail                               vda@vda.cz
IČO                                  49 314 866
Identifikátor                        600 013 162
Právní forma                         příspěvková organizace
Zastupující                          Mgr. Jan Kovář
Zřizovatel                           Pardubický kraj
Místo inspekční činnosti             Habrmanova 1540, Česká Třebová
                                     Skalka 1692, Česká Třebová
Inspekční činnost na místě           5., 6., 9. a 10. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.
                                   Charakteristika
Střední škola technická a dopravní Gustava Habrmana Česká Třebová (dále „škola“)
vykonává činnost střední školy, domova mládeže a školní jídelny. Ve střední škole je
vzdělávání realizováno v denní formě ve čtyřletých oborech vzdělání ukončovanýc h
maturitní zkouškou (26-41-M/01 Elektrotechnika, 37-41-M/01 Provoz a ekonomika
dopravy, 18-20-M/01 Informační technologie, 33-44-L/01 Operátor dřevařské
a nábytkářské výroby a 26-41-L/01 Mechanik elektrotechnik) a ve tříletých oborech vzdělání
ukončovaných závěrečnou zkouškou (33-56-H/01 Truhlář, 23-51-H/01 Strojní mechanik
a 26-51-H/01 Elektrikář). Vzdělávání žáků probíhá ve dvou školních areálech, obory
vzdělání kategorie M na adrese Habrmanova 1540 v České Třebové a obory vzdělání
kategorie L a H na adrese Skalka 1692 v České Třebové. Ve školním roce 2022/2023 bylo
vzděláváno celkem 761 žáků, z tohoto počtu 559 ve čtyřletých maturitních oborech vzdělání
a 202 v tříletých oborech vzdělání.
Škola ke dni inspekční činnosti evidovala 59 žáků se speciálními vzdělávacími potřebami.
Žákům ze vzdálenějších míst bydliště škola zajišťuje ubytování v domově mládeže, který
se nachází ve školním areálu na adrese Skalka 1692. V tomto areálu je zajištěno i školní
stravování. K termínu inspekce bylo v domově mládeže ubytováno v sedmi výchovnýc h
skupinách celkem 180 žáků.


                         Hodnocení podmínek vzdělávání
Ředitel školy se ve svém prvním funkčním období od roku 2017 projevil jako manažer
schopný řídit školu jako celek včetně účelného nastavení kontrolních a hodnoticíc h
mechanismů. Koncepci rozvoje školy formuloval pro potřeby konkurzního řízení v době
svého zvolení do funkce, aktuálně připravoval její podobu pro další období. Vyhodnocová ní
naplnění koncepčních cílů prováděl spíše průběžně např. prostřednictvím každoroční
výroční zprávy o činnosti školy. Jejím přínosem bylo nejen zpracování formou SWOT
analýzy, ale rovněž splnění většiny stanovených cílů vyplývajících ze slabých stránek nebo
hrozeb. Prioritou i pro budoucí období zůstává otevřená komunikace školy s účastníky
vzdělávání na všech úrovních. Cílem je také posun v oblasti pedagogické podpory učitelů
nebo prohlubování jejich sounáležitosti se školou v obou areálech. Vizí školy je zaměřit se
na oblast vzdělávání žáků v kybernetické bezpečnosti. Veřejné prezentování koncepčních
záměrů školy podpoří širší diskuzi o jejím dalším směřování.
Řídicí procesy ve škole jsou dobře nastaveny, společně s ředitelem se na nich podílí několik
jmenovaných zástupců a dalších pedagogů, jejichž činnosti a zodpovědnost jsou jasně
určené. Nastavená organizace přispívá k účelnosti a smysluplnosti pedagogického vedení
školy i přijímání vhodných opatření. Činnosti školy jsou plánované ve spolupráci
s pedagogickou radou i jednotlivými předmětovými komisemi, vzájemná komunikace
je pravidelná, v případě potřeby i operativní. Svoje názory na režim a provoz školy mohou
přednést i zástupci samosprávného orgánu žáků nebo spolek zákonných zástupců.
Pro posílení komunikace a vzájemné předávání informací má škola zajištěné také vhodné
nástroje pro online setkávání.
Vedení školy se věnuje také hospitační činnosti v teoretické i praktické výuce. Ze záznamů
byla zřejmá doporučení učitelům. Zatím není systémově nastaveno ověřování účinnos t i
těchto doporučení na zlepšování průběhu výuky. Doporučením je motivování učitelů
k vzájemným hospitacím (prozatím neprobíhají) nebo hospitace na smluvních pracovištíc h.



                                            2/8
Pozitivním zjištěním je sebevzdělávání členů vedení školy v manažerských i pedagogickýc h
dovednostech.
Prostorové, materiální i finanční podmínky umožňují realizaci vzdělávání podle školních
vzdělávacích programů. Prostředí společných prostor obou školních areálů je upravené,
materiálně technické podmínky jsou dobré a průběžně se dále zkvalitňují. Jejich stav
je projevem dobrého a účelného řízení školy, která pro výuku disponuje vybavenými
vlastními pracovišti, účelně však také využívá pracoviště v reálném prostředí u smluvníc h
partnerů. Od poslední inspekce byly např. rekonstruovány odborné učebny ve škole nebo
prostory domova mládeže. Dotace od zřizovatele byly využity např. také na pořízení
mobilních digitálních technologií pro znevýhodněné žáky, významná je pro rozvoj školy
také doplňková činnost nebo sponzorské finanční dary. Personální podmínky školy jsou
stabilní a účelně podporují vzdělávání žáků, začínající učitelé i učitelé dokončující získání
odborného pedagogického vzdělání jsou cíleně podporováni vedením školy. Další
vzdělávání pedagogických pracovníků je plánováno spíše neformálně, zejména podle zájmu
učitelů a podle nabídky a dostupnosti, příležitostí je plánovat ho podle opatření přijíma nýc h
např. na základě hospitační činnosti a kontrolních zjištění.


                           Hodnocení průběhu vzdělávání
Sledované hodiny teoretické výuky měly ve většině případů klidnou pracovní atmosféru.
V jejich úvodu učitelé často dokázali přiměřeným způsobem žáky motivovat k učení,
opakování z minulých hodin bylo vhodně využito pro upevnění jejich znalostí a k navázání
na nové učivo. Většina učitelů však zaměňovala téma hodiny za pedagogický cíl výuky.
V několika případech bylo zaznamenáno účelné vyhodnocení dílčích cílů v průběhu výuky
vzhledem k učebnímu pokroku žáků. Stále přetrvával výrazný podíl frontální výuky
s dominantní rolí učitele, od minulé inspekce však byly častěji zaznamenány alespoň
v některých případech snahy jednotlivých učitelů o zařazování kooperativních aktivit.
Samostatnou práci učitelé využívali zejména při ověřování znalostí žáků a jejich hodnocení,
stále v malé míře ji využívali při procesu osvojování vědomostí a dovedností žáků v průběhu
výuky. Její častější zařazování by ještě více podpořilo vhodnou individuální dopomoc žákům
s různou úrovní učebních schopností. Didaktickou techniku učitelé využívali často zejména
k prezentování učiva, posílení názornosti výuky jinými formami (fotografie, výuková videa,
elektronické učebnice) bylo zaznamenáno jako přínosné např. při výuce odborné angličtiny.
Při komunikaci přetrvávala spíše snaha o řízený rozhovor se žáky, jen ojediněle zařazova li
učitelé diskuzi s následným vyjádřením postoje žáků k tématu. V úrovni účelnosti metod
práce v hodinách byly zaznamenány velké rozdíly u jednotlivých učitelů, od pasivního
přijímání hotových poznatků žáky až po vhodnou aktivizaci pomocí didaktické techniky
nebo řízené diskuse se zpětnou vazbou. Dalšímu posunu v této oblasti by pomohly
např. vzájemné hospitace mezi učiteli, které podpoří jejich vlastní inspiraci. Podpora žáků
se speciálními vzdělávacími potřebami byla ve výuce zajišťována zejména poskytováním
delšího času na úkoly při ověřování znalostí. Ve výuce cizího jazyka bylo zazname ná no
vhodné zohlednění potřeb žáka začínajícího s vyučovaným jazykem. Přínosem byla nejen
činnost dvou asistentek pedagoga, ale také realizace výuky ve třídě se sníženým počtem žáků
zohledňující doporučení školského poradenského zařízení. Naopak vůbec nebyla využívá na
diferenciace výuky v případě rozdílných potřeb žáků včetně nadaných. Prvky účelného
sebehodnocení žáků byly zaznamenány spíše ojediněle při výuce teoretických odborných
předmětů. Příležitostí k rozvoji je zaměření vyučovacích hodin k aktivní prací se zdroji
informací pomáhající rozvoji kritického myšlení žáků. Téměř vždy chyběly závěry hodin
věnované zpětné vazbě od žáků. Výuka probíhala bez obsahových nedostatků. Učitelé měli


                                             3/8
zájem o vzdělávání žáků, výuku vedli ve vzájemných mezipředmětových souvislos tec h
a propojovali ji zpravidla účelně se zkušenostmi žáků z praktického vyučování.
Pozitivním zjištěním ve výuce cizích jazyků bylo převládající užití vyučovaného jazyka.
Komunikativní aktivity byly částečně omezovány upřednostňováním samostatné práce před
párovou spoluprací žáků, jen občas byly využity krátké vzájemné rozhovory. Žáci měli méně
zažité kooperační metody práce, které jsou u cizích jazyků potřebné pro získání potřebných
kompetencí. Efektivně byla zařazena poslechová cvičení a následná práce s informace mi
získanými v poslechu. Přínosem je v některých oborech vzdělání výuka odborné anglič tiny
podporující získání a rozšiřování praktické slovní zásoby.
Praktické vyučování (odborný výcvik, učební praxe) bylo dobře organizačně zajištěno. Bylo
vedeno smysluplně vzhledem k pedagogickým cílům ve sledovaných hodinách. Vhodné
byly instruktážní ukázky jednotlivých úkonů, aktivní individuální přístup učitelů k žákům,
motivace k dodržování technologických postupů, k samostatnosti a k pečlivosti. Učitelé
sledovali a hodnotili výkon a kvalitu práce. V průběhu sledované výuky bylo zazname ná no
efektivní využívání času a aktivní přístup žáků k plnění zadaných úkolů. Úkoly byly jasně
vymezené, žáci v případě potřeby spolupracovali a od učitelů průběžně získávali zpětné
informace o kvalitě své práce. Výuka byla vedena bez odborných nedostatků. Bylo dbáno
na upevňování zásad bezpečné práce a ochrany zdraví. V průběhu praktického vyučová ní
byla mezi účastníky vzdělávání zřejmá příjemná tvůrčí pracovní atmosféra. Praktické
vyučování bylo prováděno s potřebným vybavením nejen na cvičných, ale také
na produktivních činnostech pod vedením učitelů nebo instruktorů (pověřený zaměstna nec
smluvního partnera). Systém spolupráce školy se smluvními partnery při zabezpečování
praktického vyučování je nastavený a funkční. Žáci při praktickém vyučování na pracovišti
u smluvního partnera získávají potřebné kompetence, a to s přidanou hodnotou vzdělává ní
v reálném prostředí. Výrazně si tak rozvíjejí i kompetence sociální (např. k práci v týmu,
zodpovědnosti za svěřený úkol, upevňování pracovních návyků) a komunikativní. Vytvářejí
si tak reálnou představu o fungování odborné firmy a možnostech svého dalšího uplatnění.
Při vzdělávání na těchto pracovištích prokazovali úspěšné osvojení některých potřebných
kompetencí, aktivní přístup k plnění zadaných úkolů a zdvořilé vystupování v jednání
se zaměstnanci smluvního partnera
Činnost domova mládeže je organizována napříč výchovnými skupinami a je různorodá.
Pro ubytované je vytvářeno pozitivní přátelské klima nahrazující rodinné prostředí, zajištěna
je podpora k učení, k efektivnímu využívání volného času a podpora zdravého životního
stylu s širokou nabídkou pohybových aktivit i dalších činností. Ubytovaní žáci využíva jí
hernu, posilovnu, tělocvičnu i venkovní sportoviště. Vychovatelé aktivně spolupracují
s učiteli i asistentkou pedagoga, zajímají se o problémy ubytovaných žáků a řeší je.


                          Hodnocení výsledků vzdělávání
Průběžné výsledky vzdělávání žáků vychází z klasifikace získávané při ověřování vědomostí
a znalostí žáků a probíhá obvykle vlastními evaluačními nástroji. Pravidelná pololetní
a ročníková klasifikace žáků se promítá do jejich celkového hodnocení. Ve školním
roce 2021/2022 významná většina žáků prospěla, spíše jednotlivci s prospěli
s vyznamenáním, několik desítek žáků napříč jednotlivými ročníky a obory vzdělání
neprospěli. Od minulé inspekce přetrvává nejhorší pololetní nebo ročníkové hodnocení žáků
v matematice, naopak jen ojediněle žáci v uvedeném období neprospěli z českého jazyka.
Škola výsledky svých žáků sleduje a vyhodnocuje a zpravidla přijímá účinná opatření,
příkladem je navýšení počtu hodin českého jazyka a literatury ve druhém a třetím ročníku


                                            4/8
některých oborů vzdělání. Celková úspěšnost žáků byla srovnatelná ve všeobecně
vzdělávacích a teoretických odborných předmětech. Pozitivní tendence měla nižší míra
absencí žáků ve výuce, která neměla znaky výraznějšího záškoláctví, neomluvené hodiny
měli zpravidla jednotlivci. Dobrý vliv na výsledky vzdělávání má také spíše malá fluktuace
žáků mezi obory nebo ojedinělá ukončování vzdělávání žáků před ukončením posledního
ročníku studia. Příležitostí je sledování a vyhodnocování úspěšnosti absolventů školy
na pracovním trhu nebo v dalším vzdělávání. Úspěšnost žáků u maturitních nebo
závěrečných zkoušek je dobrá, celkově se míra neúspěšných žáků pohybuje podle dat
zveřejňovaných ve výroční zprávě o činnosti školy okolo 10 %. Hrubá neúspěšnost byla
ve školním roce 2021/2022 u žáků oborů vzdělání s výučním listem velmi nízká (2,6 %),
v případě žáků oborů vzdělání s maturitní zkouškou se její míra výrazně lišila podle
jednotlivých oborů vzdělání.
Primární prevence a výchovné poradenství jsou zajišťovány dvěma výchovnými
poradkyněmi a metodičkou prevence. Ve školním poradenském pracovišti je velmi platným
členem i školní psycholog. Ve školním roce 2022/2023 probíhala výuka v jedné se tříd
se sníženým počtem žáků podle doporučení školského poradenského zařízení. Pracovníci
školního poradenského pracoviště se pravidelně scházejí a řeší případné problémy a potřeby
žáků. Výuku žáků se speciálními vzdělávacími potřebami podporuje činnost asistentek
pedagoga. Žáci využít konzultaci přímo s vyučujícími, škola rovněž zajišťuje pro žáky
ohrožené školní neúspěšností doučování. Žáci ohrožení neúspěchem jsou sledováni
pracovníky školního poradenského pracoviště, kteří spolupracují na řešení problému
s vyučujícími, třídními učiteli, žáky i zákonnými zástupci. Problémy kázeňského charakteru
školní poradenské pracoviště řeší minimálně, stejně tak neomluvené hodiny. Škola zadává
žákům dotazníky spokojenosti v prvním a posledním ročníku, aby mohla monitorovat vývoj
jejich postojů a vyhodnocovat je s ohledem na další směřování školy. Pokud je třeba,
ve třídách s problémy v kolektivu probíhá sociometrické šetření. Metodička prevence
upravuje plán prevence a opatření a zajišťuje přednášky a další akce podle plánu aktivit.
Adaptační kurzy, lyžařské kurzy a sportovní kurzy pomáhají s budováním vztahů v třídníc h
kolektivech. Příležitostí k rozvoji je podpořit učitele při práci s rozdílnými schopnostmi
a potřebami žáků hospitacemi výchovné poradkyně s následným poskytnutím metodického
doporučení.
Škola se věnuje vlastní propagaci prostřednictvím účasti v mnoha tematicky zaměřenýc h
projektech, vědomostních i sportovních soutěžích. Pořádá dny otevřených dveří, organizuje
motivačně prezentační akci Technohrátky, aktivně spolupracuje se základními školami apod.
Je držitelem akreditace v rámci Erasmus+. Výjezdové akce žáků a učitelů do zahranič í
umožňují žákům i učitelům získat zkušenosti v daném oboru v zahraniční škole nebo
u zahraničního zaměstnavatele. Účinná propagace školy a její vzdělávací nabídky
v posledních letech pomohla výrazně navýšit počet zájemců o přijetí ke vzdělává ní.
Výrazných úspěchů škola dosáhla také v krajských i celorepublikových kolech různých
soutěží a zapojila se rovněž do mezinárodních vzdělávacích projektů (JA Studentská Firma,
Social Innovation Relay, soutěž kybernetické bezpečnosti a další). Škola realizuje
vzdělávání v Železniční akademii, díky kterému mohou zájemci získat odborné osvědčení
nebo licence (od školního roku 2021/2022 např. pro pozici strojvedoucího). Široká je také
nabídka zájmových aktivit pro smysluplné naplnění volného času žáků.
Škola je aktivní v odborné činnosti a spolupracuje s mnoha partnery v oblastech
vycházejících ze zaměření jednotlivých vzdělávacích oborů. Cíleně udržuje a rozvíjí sociální
partnerství s mnoha organizacemi (např. Univerzita Pardubice, Hospodářská komora České
republiky, Sdružení železničních nákladních dopravců, Svaz dopravy apod.), což vede
ke zvyšování kvality poskytovaného vzdělávání a motivaci studentů k aktivnímu zájmu


                                            5/8
o obor. V roce 2021 získala škola ocenění Škola doporučená zaměstnavateli Pardubického
kraje a v roce 2022 prestižní ocenění TES AWARD 2022, udělované školám, které aktivně
podporují podnikatelské vzdělávání žáků. V rámci projektu podpory polytechnické ho
vzdělávání účelně rozvíjí spolupráci s dalšími školami, kterou posilují např. realizace
zájmových kroužků nebo tematicky zaměřených projektových dnů. Spolupráci místníc h
základních a středních škol podporuje rovněž společná aktivita školy v projektu zaměřené m
na podporu rozvoje motorických a praktických dovedností žáků. Přínosem je pro školu
vzájemná spolupráce s organizacemi žáků (školní parlament) i zákonných zástupců (klub
přátel školy).


                                         Závěry
Vývoj školy
- Od minulé inspekce došlo ke změně na pozici ředitele školy,
- výrazně se navýšil počet žáků školy i žáků ubytovaných v domově mládeže,
- byla úspěšně dokončena rekonstrukce sportovní haly v areálu školy na adrese
  Skalka 1692,
- byla ukončena činnost vyšší odborné školy a v návaznosti na to má škola od 1. 9. 2021
  nový název reflektující tuto změnu.

Silné stránky
- Smysluplná koncepce rozvoje podporující rostoucí zájem žáků o vzdělávání ve škole,
- velmi dobré materiálně technické podmínky školy pro vzdělávání žáků,
- zajištění praktického vyučování v reálném prostředí u smluvních partnerů podporující
  rozvoj technických dovedností žáků a dalších kompetencí,
- zapojení školy do účelné spolupráce se všemi účastníky vzdělávání včetně zapojení
  do vlastních i sdílených projektů podporujících vzdělávání a prezentaci školy.

Slabé stránky a/nebo příležitosti ke zlepšení
- Převažující výrazné rozdíly v účelném využívání aktivizačních metod práce mezi učiteli
  teoretické výuky,
- chybějící diferenciace náročnosti úloh při výuce všeobecně vzdělávacích i teoretických
  odborných předmětů pro žáky s různými vzdělávacími potřebami,
- často chybějící podpora kritického myšlení žáků, práce se zdroji informací a poskytování
  zpětné vazby žákům v závěrech hodin teoretické výuky.

Doporučení pro zlepšení činnosti školy
- Nastavit systém vzájemných hospitací učitelů podporující vzájemnou pedagogickou
  inspiraci,
- plánovat další vzdělávání pedagogických pracovníků v návaznosti na zjištění získaná
  při hospitační činnosti,
- vést učitele zejména teoretické výuky k stanovení pedagogických cílů vyučovac íc h
  hodin, které jim umožní získat účelnou zpětnou vazbu o vhodnosti forem a metod práce,



                                           6/8
- zvýšit v teoretické výuce využívání vhodných technik pro rozvoj kritického myšlení žáků
  a práci s dalšími zdroji informací,
- zaměřit se na podporu učitelům ve využívání diferencovaných úloh podporujících žáky
  s různými vzdělávacími potřebami,
- využívat závěry hodin k účelném sebehodnocení nebo vzájemnému hodnocení žáků
  k vlastnímu učebnímu pokroku,
- zaměřit se systémově na přetrvávající horší výsledky vzdělávání žáků v matematice
  a podpořit je ve volbě matematiky jako maturitního předmětu,
- sledovat úspěšnost absolventů školy při dalším vzdělávání.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
1. Výpis z rejstříku škol a školských zařízení ze dne 2. 1. 2023
2. Školní vzdělávací programy jednotlivých oborů vzdělání pro školní rok 2022/2023
3. Školní vzdělávací program domova mládeže pro školní rok 2022/2023
4. Školní řád střední školy platný od 1. 9. 2021
5. Vnitřní řád domova mládeže platný od 1. 9. 2022
6. Koncepce rozvoje školy (dokument bez bližšího určení)
7. Školní matrika pro školní rok 2022/2023 (výběr z dokumentace)
8. Rozvrhy hodin tříd a učitelů ve střední škole pro školní rok 2022/2023
9. Třídní knihy střední školy pro školní rok 2022/2023
10. Elektronická deníky učiva v odborném výcviku ve školním roce 2022/2023 (výběr)
11. Plány a plnění tematických celků a témat osnov odborného výcviku ve školním
    roce 2022/2023 (výběr)
12. Smlouva se smluvním pracovištěm žáka platná ve školním roce 2022/2023 (vzorek)
13. Evidence odborného výcviku na smluvním pracovišti ve školním roce 2022/2023
    (vzorek)
14. Výroční zpráva o činnosti školy - školní rok 2021/2022
15. Minimální preventivní program pro školní rok 2022/2023
16. Záznamy pedagogické rady pro školní roky 2021/2022 a 2022/2023
17. Doklady k personálním podmínkám školy (aktuální stav, výběr)
18. Záznamy z hospitační činnosti školy (výběr)



                                           7/8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
vedoucí inspekčního týmu

Ing. Jan Černý, školní inspektor

Mgr. Petra Holánková, školní inspektorka

Bc. Daniela Růžová, kontrolní pracovnice

Mgr. Hana Řebíčková, školní inspektorka

Ing. Josef Charamza, odborník na dřevozpracující obory




                                           8/8
