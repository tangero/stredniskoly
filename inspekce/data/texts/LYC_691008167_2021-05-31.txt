                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-653/21-S


Název                                Základní škola a Střední škola Donum Felix s.r.o.
Sídlo                                Petra Bezruče 3087, 272 01 Kladno
E-mail                               info@donumfelix.cz
IČ                                   03466213
Identifikátor                        691008167
Právní forma                         Společnost s r.o.
Zastupující                          Mgr. Jiří Bartoš
Zřizovatel                           Základní škola a Střední škola Donum Felix s.r.o.
Místo inspekční činnosti             Petra Bezruče 3087, 272 01 Kladno
Termín inspekční činnosti            31. května, 1. a 3. června 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174
odst. 2 písm. b) a c) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.
Inspekční činnost podle § 174 odst. 7 školského zákona.


                                          Charakteristika
Základní škola a Střední škola Donum Felix s.r.o. (dále „subjekt“) vykonává činnost
základní školy, školní družiny, střední školy a školní jídelny – výdejny. Inspekční činnost


2020/2021
byla vykonána ve střední škole (dále „škola“) a ve školní jídelně – výdejně. K 30. září 2020
vykazovala nově vzniklá škola osm žáků ve třech třídách oboru vzdělání s maturitní
zkouškou Pedagogické lyceum, k termínu zahájení inspekční činnosti bylo zapsáno 12 žáků.
Škola nevzdělává žáky se speciálními vzdělávacími potřebami ani žáky s odlišným
mateřským jazykem.


                         Hodnocení podmínek vzdělávání
Subjekt efektivně naplňuje vizi vytvořit modelovou demokratickou školu, která organicky
propojuje již existující základní a nově vzniklou střední školu. Školní vzdělávací program
(dále ŠVP), jehož hlavním principem je sebeřízené učení žáků založené na důvěře a vnitř ní
motivaci, vhodně vychází z možnosti propojení vybraných aktivit v základním a středním
vzdělávání, při kterých žáci střední školy realizují základ své pedagogické praxe.
Řízení školy je pojato jako jednotné vedení celého subjektu, což se mj. odráží ve společném
využívání personálních, materiálních i prostorových podmínek. Odborně i manažersky
kvalifikovaný ředitel školy (dále „ředitel“) pro řízení účelně využívá kombinaci formální
i neformální týmové spolupráce a sebeřízení pedagogů a žáků. Vhodně přihlíží k názorům
všech účastníků vzdělávání. Systematická hospitační činnost ředitele i učitelů společně
s častými poradami umožňuje si účelně předávat poznatky a zkušenosti z výuky, řešit
aktuální problémy, koordinovat aktivity školy a diskutovat o pokrocích jednotlivých žáků.
Zlepšení vyžaduje způsob evidence obsahu vzdělávání a zajištění dostatečných podkladů
pro objektivitu hodnocení vzdělávání žáků.
Výsledkem koncepční personální práce ředitele včetně mentoringu, mediace a supervize je
motivovaný tým pedagogických pracovníků. Výuku ve škole zajišťuje celkem jedenáct
učitelů, tři z nich bez odborné kvalifikace. Hospitovaná výuka vedená těmito pedagogy
nevykazovala nedostatky v přístupu k žákům a účelnosti použitých vzdělávacích forem
a metod. Ředitel prokázal snahu o získání kvalifikovaných pracovníků. Pedagogický sbor
účelně doplňují rodilí mluvčí anglického a španělského jazyka. Pro další vzdělávání učitelé
aktivně využívají široké nabídky akreditovaných seminářů a zkušeností získanýc h
z pracovních cest v zahraničních partnerských školách, někteří se věnují i konzultač ní
a lektorské činnosti. Práci školního psychologa zajišťuje kvalifikovaná vyučující, která se
ve své činnosti vhodně opírá o koncepci školy i v oblasti výchovného poradenství a prevence
rizikového chování.
Efektivním způsobem je zajištěna operativní účast týmů žáků na každodenním chodu školy
a na vytváření a dodržování pravidel komunity v rámci kruhů a mediací. Nebyly však
vytvořeny podmínky pro zapojení zletilých žáků do činnosti školské rady.
Komunikace školy uvnitř i navenek je otevřená. Škola účelně informuje zákonné zástupce
a veřejnost prostřednictvím webových stránek, akcí školy a besed o své vzdělávací nabídce.
Pro distanční vzdělávání přijala jasná pravidla, jednotnou komunikační a výukovou
platformu a proškolila pedagogické pracovníky v práci s ní. Aktivně vytváří prostředí, které
je vstřícné ke spolupráci s mnoha partnery.
Škola disponuje dostatečným počtem učeben i prostor pro relaxaci, výuka tělesné výchovy
probíhá v prostorách jiného subjektu. Veškeré poskytnuté finanční zdroje využila účelně
na další vzdělávání pedagogických pracovníků a na pořízení vhodných učebních
a didaktických pomůcek.
K prevenci předvídatelných forem rizikového chování má škola vypracovaná pravidla
ve formě interních dokumentů, s nimiž byli zaměstnanci i žáci prokazatelně seznámeni.


2020/2021                                    2
Dohled nad žáky stanovený týdenním rozpisem byl v době inspekční činnosti řádně
vykonáván, vstup do areálu subjektu byl zajištěn. Vzhledem k převažující formě distanční
výuky byla vykázána nulová úrazovost žáků střední školy.


                          Hodnocení průběhu vzdělávání
Pojetí a organizace výuky vychází ze ŠVP, jenž koresponduje s nastavenou koncepcí. Žáci
využívají při realizaci vzdělávání studijní autonomii. Výstupy jednotlivých vzdělávac íc h
oblastí stanovené souhrnně na všechny čtyři roky studia ve třech integrovaných předmětech
průběžně plní na základě nabídky obsahu připraveného učiteli nebo jimi samotnými
v pořadí, které si sami zvolí. Tím účinně spoluvytvářejí vzdělávací nabídku školy, ovlivňují
obsah i formu výuky a rozvíjejí svoje nadání. Vyučování probíhá v heterogenních skupinách.
Realizovaný způsob organizace vzdělávání je velmi přínosný pro rozvoj klíčovýc h
kompetencí žáků, je však náročný na průběžnou kontrolu naplňování ŠVP.
Výuka v letošním školním roce probíhala většinou formou distančního vzdělávání. V době
inspekční činnosti v prezenční výuce učitelé účelně upevňovali klíčové kompetence žáků
a zjišťovali možný dopad distančního vzdělávání na duševní zdraví žáků a jejich motivac i
k učení. Hospitované výuky se účastnili v integrované skupině žáci 1. až 3. ročníku školy.
Po dohodě s pedagogy probíhala část vyučovacích hodin ve venkovních prostorách v areálu
školy jako forma wellbeingu, zapadajícího do celkové koncepce školy.
Vyučování bylo dobře organizačně promyšlené a realizované, učitelé kombinovali frontální
výuku se skupinovým vyučováním, prací ve dvojici a samostatnou prací žáků. Průběh
vzdělávání se vyznačoval vysokou vstřícností pedagogů, respektující atmosférou vzájemné
důvěry a většinou i účinným individuálním přístupem k žákům. Učitelé vytvářeli prostředí,
které žákům umožňovalo převzít odpovědnost za své učení a zažít úspěch. V roli průvodce
a pozorovatele vytvářeli prostor pro práci s chybou ve vyučovací hodině a neformá lní
vrstevnické hodnocení a sebehodnocení žáků. Nevedli však žáky důsledně k průběžnému
shromažďování podkladů využitelných pro další učení a pro hodnocení a neměli tak dostatek
informací k systematickému sledování procesu učení a výsledků jednotlivých žáků.
Motivovaní žáci byli při vyučování aktivní, respektovali pravidla práce a měli zažité
pracovní návyky. Vhodně zvolené činnosti v průběhu výuky účinně rozvíjely komunikač ní,
sociální a pracovní kompetence a podporovaly rozvoj sociální gramotnosti.
Vyučovací hodiny společenskovědních předmětů se vzhledem k vhodně zvolenému obsahu
a metodě kritického myšlení vyznačovaly velkou aktivizací žáků. Ti na daná témata
komunikovali vyspěle, otevřeně a s respektem k názorům jiných. Použité metody byly
efektivní a zaměřené k formování postojů žáků.
Výuka       anglického   a španělského       jazyka      rozvíjela    všechny    cizojazyč né
kompetence. Vysvětlování       a    zopakování     složitějších     gramatických      struktur
nebylo však dostatečně systematizováno a málo času bylo věnováno řádnému a úplnému
procvičení látky. V hodinách čtenářského klubu a konverzace učitelé připravili poutavé
a efektivní činnosti podpořené působením rodilých mluvčích, ve kterých žáci se zájmem
a cílevědomě pracovali. Aktivní používání anglického jazyka se promítlo do vyučovac í
hodiny v rámci individuálního rozvoje žáka s hlubším zájmem o zdravý životní
styl. Prolínání     více  vzdělávacích   oborů umožnilo         žákům     chápat    problémy
v mezipředmětových souvislostech.
Podpora rozvoje přírodovědné gramotnosti v předmětu planeta z vesmíru byla funkční
a účinná. Názorné a efektivní bylo využití didaktické techniky. Nízký počet žáků ve skupině
umožnil vyučující poutavě vysvětlovat zákonitosti a souvislosti z vývoje planety.


2020/2021                                     3
V oblasti estetického vzdělávání poskytli vyučující dostatečný prostor pro vzájemno u
spolupráci a brainstorming, který umožnil živou diskuzi a rozvoj fantazie. První část
čtenářské dílny, zaměřená na literárně- historický kontext, proběhla účelně formou
tandemové výuky. Vhodně aktivizovaní žáci ateliéru gestická malba po teoretickém úvodu
společně spontánně tvořili velkoformátové obrazy a na závěr na vernisáži práci sami
hodnotili a prezentovali ostatním.
V rámci integrovaného předmětu zaměřeného na seberozvoj učitelka vhodně uspořádala
besedu současných žáků školy s možnou budoucí spolužačkou. Ta nejprve prezentova la
projekt o oblasti svého zájmu a následně učitelka moderovala živou diskusi o zajíma vé m
tématu, které se účastnila většina žáků.
Žáci střední školy se aktivně účastnili každodenních komunitních setkání. S účelnou
podporou pedagogů sdíleli pocity, vyjadřovali potřeby, vytvářeli funkční pravidla
vzájemných vztahů, sledovali jejich dodržování, a tím účinně rozvíjeli svoje klíčové
kompetence. Při efektivní týmové práci ve středoškolském komunitním kruhu žáci
revidovali soubory interních pravidel tak, aby lépe odrážela potřeby rozrůstajíc í
se komunity.


                         Hodnocení výsledků vzdělávání
Zhruba polovina současných žáků prošla vzdělávacím systémem subjektu během
svého základního vzdělávání, k nim ve druhém pololetí přistoupili z jiných škol čtyři další
žáci. Ti jsou účinně podporováni při adaptaci v nově vznikající třídě a motivaci k učení
v průběhu     distančního   i    prezenčního    vzdělávání. V hospitovaných      hodinách
byly u žáků patrné dobře rozvinuté kompetence personální a sociální, komunikativní
a kompetence k řešení problémů.
Škola sleduje individuální výsledky vzdělávání. Hodnocení vychází z cíle podpořit u žáků
v procesu učení autonomii a vnitřní motivaci v bezpečném prostředí, a proto škola zvolila
formativní hodnocení založené na sebehodnocení. Výrazným motivačním rysem
uplatňovaného způsobu je přenesení zodpovědnosti za učení na žáka.
Proces neformálního hodnocení průběžným poskytováním zpětné vazby efektivní metodou
nenásilné komunikace rozvíjí pozitivní vztahy mezi učiteli a žáky i mezi
žáky navzájem. Učitelé ale písemně nevedou podrobnější informace o zvládnutýc h
dovednostech jednotlivých žáků, průběžné hodnocení výsledků vzdělávání probíhá
výhradně ústní formou, a to pouze v případě, že žák o hodnocení projeví zájem. Rizike m
tohoto nesystematického postupu je, že žák s méně rozvinutou učební autonomií nedostává
bezprostřední zpětnou vazbu o svém procesu učení, jeho výsledcích a dalších možnýc h
aktivitách pro svůj rozvoj.
Výsledky vzdělávání jsou pravidelně projednávány na průběžných poradách učitelů
a v pedagogické radě. Pozitivně je ovlivňuje funkční poradenský systém úzce propojený
s prevencí rizikového chování. Všech osm žáků v prvním pololetí školního roku prospělo,
žádný žák neměl neomluvené hodiny a nebyla uložena žádná kázeňská opatření. Škola má
vhodně nastavený systém tzv. tripartit (třídní učitel – žák – zákonný zástupce), v rámci
kterých probíhá sebehodnocení žáka a diskuze o jeho směřování, podpoře jeho talentu
a rozvíjení zájmu ve vybraných oblastech.
Vhodným prostředkem pro naplňování principů školy založené na sebeřízení
a sebehodnocení je způsob celkového hodnocení žáka na vysvědčení. Vysvědčení je psané
formou žákova slovního sebehodnocení na základě podkladů z jeho portfolia po zpětné


2020/2021                                   4
vazbě a reflexi s učiteli. Škola zatím nemá tento náročný způsob hodnocení výsledků
vzdělávání žáků dostatečně propracovaný. Z předložené dokumentace o hodnocení žáků je
zřejmé, že žáci hodnotí svou dosaženou úroveň výsledků vzdělávání pouze podle výstupů
v ŠVP metodou tzv. semaforu (barevné odlišení míry zvládnutých kompetencí) bez vazby
na individuálně zvolený obsah učiva. V důsledku dosud nerozvinuté studijní autonomie
navíc polovina žákovských portfolií neobsahuje dostatečné podklady pro hodnocení
ve všech vzdělávacích oblastech. Reflexe učitelů při projednávání žákova sebehodnocení
rovněž proběhla pouze ústní formou a není k dispozici jako součást podkladů pro výsledné
hodnocení. Nedůsledná kontrola dokumentace a neurčení jasných pravidel pro vedení
portfolií vytváří riziko pro objektivní pedagogicky zdůvodněné hodnocení a pro zjištění
míry naplnění ŠVP.
Charakter školy, malý počet žáků v třídním kolektivu a individualizace výuky vytvářejí
vhodné podmínky pro vzdělávání žáků s různými zájmy. Učitelům se daří vytvářet
důvěryhodné a bezpečné prostředí pro vzdělávání, které účinně napomáhá osobnostnímu
rozvoji jednotlivce a současně posiluje pozitivní vazby v třídním kolektivu. Přínosná
spolupráce se zřizovatelem v oblasti rozvoje kontaktů s českými i zahraničními inovativním i
školami podobného zaměření vede k získávání vzájemné motivace a inspirace.


                                           Závěry

Silné stránky
-   Pozitivní pracovní klima podporující učení a rozvoj sociálních a osobnostních
    kompetencí žáků je výsledkem jednotného přístupu všech pedagogických pracovníků
    a vhodné komunikace s žáky.
-   Efektivní hospitační činnost ředitele, tandemové vyučování a vzájemné neformá lní
    hospitace vhodně učitele podněcují k sebereflexi vlastní práce a přispívají k pocitu jejich
    sounáležitosti s komunitou.
-   Soustavná aktivita žáků při tvorbě pravidel školy a jejich dodržování účinně podporuje
    rozvoj jejich zodpovědnosti za své chování i chování komunity.
-   Obsah vzdělávání spoluvytvářený žáky je vhodně aktivizuje a přispívá k rozvoji jejich
    argumentačních a komunikačních dovedností.

Slabé stránky a/nebo příležitosti ke zlepšení
-   Nižší účinnost kontrolního a evaluačního systému vedla k nezajištění dostatečných
    podkladů pro objektivitu hodnocení vzdělávání žáků.
-   Nastavený systém evidence obsahu vzdělávání nezajišťuje kontrolu poskytování
    vzdělávání ve všech vzdělávacích oblastech v minimálním předepsaném rozsahu.

Doporučení pro zlepšení činnosti školy
-   Definovat nástroje a kritéria pro zjišťování objektivních výsledků vzdělávání a následně
    je uplatňovat v praxi.
-   Zefektivnit nastavený systém sebehodnocení žáků.
-   Zvýšit účinnost kontrolního systému a zaměřit ho na zajištění dostatečných podkladů
    pro pedagogicky zdůvodněné hodnocení a na kontrolu poskytování vzdělávání ve všech
    vzdělávacích oblastech v minimálním předepsaném rozsahu.


2020/2021                                      5
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


             Seznam dokladů, o které se inspekční zjištění opírají
 1.     Notářský zápis NZ 263/2020 sepsaný 25. června 2020, osvědčující existenc i
        společnosti Základní škola a Střední škola Donum Felix s.r.o.
 2.     Výpis z rejstříku škol a školských zařízení, aktuální stav k datu inspekce
 3.     Personální dokumentace všech pedagogických zaměstnanců včetně plánu jejich
        dalšího vzdělávání, jmenování ředitele do funkce z 29. července 2020
 4.     Zpráva nezávislého auditora o ověření výkazu zisku a ztráty a způsobu výsledku
        hospodaření k 3. prosinci 2019
 5.     Dokumentace k zajištění bezpečnosti a ochrany zdraví, platná ve školním roce
        2020/2021 k datu inspekční činnosti včetně knihy úrazů a revize elektrickýc h
        spotřebičů
 6.     Školní vzdělávací program, účinný k termínu inspekční činnosti
 7.     Školní řád, účinný k termínu inspekční činnosti
 8.     Školní matrika včetně prospěchu žáků – stav k termínu inspekční činnosti
 9.     Portfolia žáků střední školy – stav k termínu inspekční činnosti
10.     Rozvrh vyučovacích hodin, týdenní rozpisy aktivit pro střední školu, týdenní záznamy
        aktivit žáků střední školy pro školní rok 2020/2021 – stav k termínu inspekční činnosti
11.     Záznamy z pedagogické rady a tripartit – školní rok 2020/2021 k termínu inspekční
        činnosti
12.     Třídní knihy – školní rok 2020/2021 k termínu inspekční činnosti
13.     Dokumentace školního poradenského pracoviště ve školním roce 2020/2021
        k termínu inspekční činnosti
14.     Internetové stránky školy https://www.donumfelix.cz/
15.     Zápis z jednání s ředitelem z 3. června 2021




2020/2021                                      6
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


Mgr. Pavla Vítková, školní inspektorka, vedoucí
                                                     Pavla Vítková, v.r.
inspekčního týmu

Ing. Vladimíra Hokešová, školní inspektorka          Vladimíra Hokešová, v.r.


Ing. Marcela Orthoberová, kontrolní pracovnice       Marcela Orthoberová, v.r.

Mgr. Milena Vlčková, přizvaná osoba – odbornice
                                                     Milena Vlčková, v.r.
na inovativní vzdělávání


V Praze 22. 6. 2021

Datum a podpis ředitele školy potvrzující projednání a převzetí inspekční zprávy

Mgr. Jiří Bartoš, ředitel školy                      Jiří Bartoš, v. r.


V Kladně 25.6.2021




2020/2021                                     7
