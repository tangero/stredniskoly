CSI0X00C23QO




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-84/24-E
                                       Sp. zn. ČŠIE-S-12/24-E


Název                               Střední škola zemědělská a Vyšší odborná škola
                                    Chrudim
Sídlo                               Poděbradova 842, Chrudim IV, 537 01 Chrudim
E-mail                              crzemsk@szes-chrudim.cz
IČO                                 75 075 920
Identifikátor                       651 033 772
Právní forma                        příspěvková organizace
Zastupující                         Ing. Stanislav Valášek
Zřizovatel                          Pardubický kraj
Místo inspekční činnosti            Dašická 230, Chrudim
                                    Poděbradova 842, Chrudim
Inspekční činnost na místě          19. až 22. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.


                                         Charakteristika
Střední škola zemědělská a Vyšší odborná škola Chrudim (dále „škola“) vykonává činnost
střední školy, vyšší odborné školy, domova mládeže, školního hospodářství a školní jídelny.
Od minulé inspekce se zvýšil zájem uchazečů o studium střední školy, což vedlo k nárůstu
využití kapacity studijních míst až na 86 %. Rovněž tím došlo k maximálnímu využití
ubytovacích kapacit domova mládeže. Činnost školního hospodářství je zajišťována
ve školním statku na adrese Dašická 230, Chrudim.
Vzdělávání žáků střední školy je realizováno pouze v denní formě. Ve čtyřletých oborech
vzdělání ukončovaných maturitní zkouškou se ve školním roce 2023/2024 vzděláva lo
celkem 284 žáků, přibližně tři čtvrtiny z nich v oboru vzdělání 41-41-M/01 Agropodnikání,
ostatní v oboru vzdělání 16-01-M/01 Ekologie a životní prostředí. Ve tříletém oboru vzdělání
41-51-H/01 Zemědělec-farmář ukončovaném závěrečnou zkouškou se vzdělávalo celkem
138 žáků. Ve vyšší odborné škole se vzdělávalo 39 studentů v denní formě (první a druhý
ročník) a 39 studentů v dálkové formě (první a třetí ročník) podle akreditované ho
vzdělávacího programu v tříletém oboru vzdělání 16-01-N/01 Ekologie a ochrana životního
prostředí ukončovaném absolutoriem. V předcházejícím školním roce byli po několika
letech přijati do prvního ročníku ke studiu studenti denní formy, studenti dálkové formy jsou
přijímání jednou za dva roky. Od minulé inspekce došlo k výraznějšímu nárůstu počtu žáků
střední školy se speciálními vzdělávacími potřebami (k datu zahájení inspekce více než 80),
několik z nich mělo ze zdravotních důvodů nebo pro podporu sportovního nadání
vypracovaný individuální vzdělávací plán. Ve vyšším odborném vzdělávání studenti
se speciálními vzdělávacími potřebami evidováni nebyli.
Ve čtyřech výchovných skupinách domova mládeže bylo ve školním roce 2023/2024
zapsáno 117 žáků a studentů (99 % kapacity). Stravování je pro žáky a studenty zajišťováno
ve vlastní školní jídelně.


                         Hodnocení podmínek vzdělávání
Ředitel školy vede díky svým dlouholetým zkušenostem školu v souladu s jejími potřebami
včetně zpravidla účelného nastavení kontrolních mechanismů. Řídicí procesy jsou funkční,
podílí se na nich i širší vedení školy. Efektivitu řízení podporuje rozdělení činnosti
a zodpovědnosti zástupcům ředitele a dalším zaměstnancům. Řízení vyšší odborné školy
zajišťovali společně s ředitelem zástupci podle svých kompetencí. Zejména vzhlede m
k velkému nárůstu počtu žáků střední školy v posledních letech je doporučením rozšířit
počet pracovníků školního poradenského pracoviště a vhodně rozdělit kompetence
pro realizaci poradenských služeb zejména pro žáky s potřebou podpůrných opatření.
Jednotlivé činnosti školy jsou plánované, vyhodnocování některých zjištění je často spíše
formální. Tím je částečně omezena účelná zpětná vazba pro vedení školy při přijímá ní
vhodných opatření. Pedagogické záležitosti řeší vedení školy při jednání pedagogické rady
společně střední školy i vyšší odborné školy, rovněž se zabývá podněty metodických komisí.
Funkční vzájemná komunikace je založená na pravidelných pracovních jednáních, v případě
potřeby jsou některé záležitosti řešeny operativně. Hospitační činnost je realizo vá na
vedením školy, probíhá i mezi učiteli navzájem, např. pro podporu začínajících pedagogů.
Při jejím vyhodnocování zatím v malé míře probíhalo systematické ověřování doporučení
z hospitačních výstupů. Doporučením je cílenější zaměření hospitační činnosti na konkrétní
pedagogické dovednosti učitelů (naplnění pedagogického cíle, účelná podpora
komunikačních dovedností, vhodná vizualizace předkládaného učiva apod.).
Srozumitelné koncepční záměry jsou sdíleny účastníky vzdělávání. Hlavní prioritou
koncepce je zajištění potřebných podmínek pro dobrou práci učitelů a žáků i studentů
v zemědělských a ekologických oborech, včetně vzájemného propojení těchto zaměření.
Potvrzením vhodnosti nastavených strategií je již několik let rostoucí zájem o studium


                                            2/10
zejména střední školy. Ve vyšší odborné škole jsou vize směřovány na smysluplné využití
studijních míst pro absolventy střední školy. A to i s ohledem na vhodnou revizi
akreditovaného vzdělávacího plánu, který aktuálně vzhledem ke svému ekologické mu
zaměření přímo necílí na absolventy zemědělských oborů. Naplnění koncepčních cílů škola
průběžně vyhodnocuje, konkrétní úkoly, termíny a zodpovědnosti jsou popsané v další
dokumentaci školy. Dílčí vyhodnocování je zaznamenáno ve výroční zprávě o činnosti
školy, příležitostí k posílení dobré prezentace školy je jejím prostřednictvím také konkrétně
propagovat cíle i úspěchy studentů vyšší odborné školy.
Prostorové, materiální i finanční podmínky podporují vzdělávací proces, od poslední
inspekce došlo zejména ke zlepšení materiálních podmínek pro výuku. Finančně byla
zajišťována např. podpora polytechnického vzdělávání (IKAP II), v rámci programu
ERASMUS+ také stáže žáků na ekologických farmách v Itálii. Příznivé je velmi dobré
vybavení odborných učeben střední školy (např. chemie), pro výuku učební praxe
a odborného výcviku byla využita dotace Ministerstva zemědělství (program COP) na nákup
mechanizačních prostředků pro praktické vyučování. Svoje finanční podmínky škola
zlepšuje také provozováním doplňkové činnosti (zemědělská výroba, ubytovací a stravovací
služby, vedení vzdělávacích kurzů, autoškola apod.). V domově mládeže se škole daří
průběžně zlepšovat prostředí pro vzdělávání i aktivní odpočinek ubytovaných, kteří mohou
využívat učebny i venkovní areál pro zájmové činnosti. Přínosem pro trávení volného času
ubytovaných je rovněž bohatá nabídka zájmových kroužků a aktivit.
Materiální a prostorové podmínky školního hospodářství se od minulé inspekční činnosti
výrazně zlepšily, poskytují výborné zázemí pro praktickou výuku. Žákům jsou k dispozic i
moderní šatny se sociálním zařízením, učebny s množstvím výukových pomůcek
a didaktická technika. Jednotlivé objekty školního hospodářství a několik odborných učeben
umožňují naplňovat stanovené výstupy jednotlivých témat učiva školního vzdělávac ího
programu pro všechny obory vzdělání. Výuka specifického učiva je zajištěna
prostřednictvím smluvních pracovišť, kde se žáci střídají.
Personální podmínky školy podporují vzdělávání žáků a studentů. Přínosem pro kvalitu
vzdělávání ve střední škole je nejen kvalifikovanost pedagogického sboru, ale také jejich
odborná erudice i praktické zkušenosti, které předávají žákům. Pro odbornou správnost
vzdělávání a vazbu na reálné podmínky potenciálních zaměstnavatelů jsou ve střední škole
i vyšší odborné škole velkým přínosem odborníci z praxe a učitelé, kteří mají zkušenost
z reálných provozů. Škola má nastavená pravidla pro účelnou adaptaci nových učitelů
a učitelů s kratší pedagogickou praxí ve škole např. prostřednictvím dalšího vzdělávání nebo
podporou ze strany uvádějících učitelů. Vzhledem k rostoucímu počtu zaměstnanců školy
je příležitostí k dalšímu rozvoji zaměřit se cíleně na podporu jejich pedagogickýc h
dovedností přímo ve výuce.


                          Hodnocení průběhu vzdělávání
Sledované hodiny teoretické výuky ve střední škole probíhaly zpravidla v klidné pracovní
atmosféře, učitelé ve většině případů svým vstřícným přístupem účelně podporovali zájem
žáků o vzdělávání. V jejich úvodu dokázali žáky motivovat k učení, opakování témat
minulých hodin bylo vhodně využito k navázání na nové učivo. Realizace výuky byla
ze strany učitelů zpravidla dobře promyšlená, sdělovali téma vyučovací hodiny, ale spíše
ojediněle bylo zaznamenáno vhodné pojmenování pedagogického cíle zaměřeného
na činnosti nebo znalosti žáků. Obsah učiva některých všeobecně vzdělávacích předmětů



                                            3/10
je poměrně rozsáhlý, příležitostí je zaměřovat se v osnovách předmětů více na základní
učivo závazné pro všechny žáky s větším prostorem pro jeho účelné opakování.
Učitelé při teoretické výuce v menší míře využívali vhodné kombinace metod a forem práce.
Stále významně převládá využívání frontální formy vzdělávání, při které učitelé zařazují
zejména řízený rozhovor se žáky. Pokud se tímto způsobem nepodařilo aktivizovat alespoň
část z nich, stávali se pro ně často učitelé jediným zdrojem informací. V takových případech
žáci někdy odpovídali na dotazy stručně, učitelé po nich nevyžadovali uvedení souvislos tí.
Kooperativní aktivity mezi žáky navzájem byly využívány pouze ojediněle, chyběla účelná
skupinová práce podporující rozdělení rolí a zodpovědností. V anglickém jazyce frontální
výuku doplňovala samostatná práce žáků a rozhovory ve dvojicích, nicméně účelná
skupinová práce podporující komunikativní dovednosti byla výjimečná. Doporučením je
v hodinách více využívat samostatnou práci žáků zaměřenou na upevňování učiva, a to
zejména v případech, kdy část z nich potřebuje individuální dopomoc k získání základníc h
znalostí a dovedností. Příležitostí pro učitele je také věnovat více času ve výuce procvičování
základního učiva, volit vhodné způsoby trénování postupů při řešení úloh s ohledem
na individuální dovednosti žáků. V takových učebních situacích může učitel lépe vést žáky
k větší míře zodpovědnosti za vlastní učební pokrok, vstupovat do výuky spíše v menší míře,
korigovat chybné postupy žáků, případně reagovat na jejich konkrétní dotazy. Většinu
sledovaných hodin řídili učitelé se snahou sdělit a vysvětlit žákům všechna naplánova ná
témata, ale volili zpravidla jednotné tempo pro všechny žáky, bez ohledu na jejich rozdílné
učební potřeby. Zejména ve velmi početných třídách tyto postupy vedly k pasivitě většiny
žáků. V malé míře učitelé využívali k aktivizaci diskuzi se žáky nebo mezi žáky navzájem.
Učitelé jen výjimečně využili v teoretické výuce aktivní práci žáků s informacemi získanými
z dalších zdrojů, která by podpořila rozvoj jejich kritického myšlení. Funkční bylo
zařazování mezipředmětových a praktických souvislostí při výuce odborných předmětů
podporující propojení znalostí žáků s praxí.
Názornost teoretické výuky učitelé podporovali ve většině hodin zejména prostřednictvím
prezentací učiva (včetně pracovních listů). Účelnost vizualizace učiva byla ve sledovanýc h
hodinách teoretické výuky velmi rozdílná. Někdy byli žáci vedeni k opisování údajů
z tabule, prováděli ho spíše mechanicky a bez pochopení. Využití didaktické techniky bylo
při sledování výukových videí nebo promítání interaktivních učebnic zpravidla účelné,
učitelé umožňovali žákům pracovat i na úkolech se školní digitální technikou nebo
s vlastními mobilními telefony. Část učitelů využívá digitální vzdělávací prostředí
pro vzájemnou komunikaci s žáky a jejich účinnou studijní podporu.
Vhodná podpora žáků se speciálními vzdělávacími potřebami byla ve sledované výuce
zaznamenána spíše ojediněle, a to především při ověřování jejich znalostí. Při vysvětlo vá ní
učiva se učitelé nezaměřovali na jednotlivé žáky s potřebou podpůrných opatření, zpravidla
volili stejné tempo pro všechny žáky bez rozdílu. Tento jednotný postup ale výrazně
limitoval žáky nadané nebo rychlejší, až na výjimky chybělo využití vhodné diferenc iace
předkládaných učebních úloh. Ve třídě s vyšším počtem žáků se speciálními vzdělávac ími
potřebami se vzdělával žák za pomoci asistentky pedagoga, ale diferenciace výuky i tak
nebyla zaznamenána. Vzájemné vrstevnické hodnocení, které by cíleně rozvíje lo
kompetence komunikativní a občanské, nebo prvky účelného sebehodnocení žáků, nebyly
zaznamenány. Zpětnou vazbu o pochopení učiva žáky získávali občas učitelé v průběhu
výkladu. V závěrech hodin učitelé zpravidla rekapitulovali ze svého pohledu průběh výuky,
ale nevyužívali zpětnou vazbu od žáků k získání informací o jejich pohledu na vlastní učební
pokrok, žáci nejsou zvyklí hodnotit svou práci ani práci spolužáků.




                                             4/10
Ve sledovaných hodinách výuky teoretických odborných předmětů dominovala frontální
forma výuky s výkladem učitele. Žáci byli zapojováni do výuky zadáváním otázek
navozujících spojení učiva s praxí. Přípravu pro budoucí uplatnění v oboru podporovalo
sdělování zkušeností žáků a vyjádření jejich vlastního názoru. Pokud byly poznatky žákům
předkládány bez jejich zapojení, stávali se povětšinou pouze pasivními příjemci. Odborná
úroveň vyučujících a jejich připravenost na výuku byla přínosem pro využívá ní
mezipředmětových vztahů, kterými se snažili podporovat v žácích zájem o studovaný obor
a zdůraznit jeho význam. Předávané informace byly srozumitelné, obsahově správné
a uváděné v souvislostech. Didaktická technika byla účelně využita učiteli převážně
k prezentaci učiva, případně k podpoře názornosti (videofilm, obrázky k tématu učiva), žáci
pro využití didaktické techniky dostali příležitost spíše ojediněle, např. při využití výukové
aplikace Quizizz, samostatné dohledávání informací nebo cílená práce s nimi nebyly
zařazovány. V některých hodinách byl v úvodu sdělen pedagogický cíl, ale v žádné
ze sledovaných hodin nebyl v závěru prostor a čas na účelné zhodnocení jeho dosažení.
Často se vyskytovalo ukončení hodiny zároveň se zvoněním nebo i po zvonění, tím shrnutí
učiva proběhlo ve zkrácené formě, zpětná vazba neměla formativní charakter.
Při odborném výcviku a učební praxi žáků na školním hospodářství a u smluvních partnerů
školy pedagogové uplatňovali empatický, respektující a individuální přístup k žákům, který
podporoval bezpečnou atmosféru vzdělávání. Žáci pracovali v malých skupinách, nebo
ve dvojicích samostatně. Při jednotlivých činnostech měli dostatečný časový prostor
pro procvičování dovedností, úkoly jim byly zadávány srozumitelně a jasně. Učivo bylo
vhodně procvičováno po dílčích částech, od jednodušších operací ke složitějším. Učitelé
důsledně vedli žáky k dodržování bezpečnosti práce a dbali na používání ochrannýc h
pomůcek. Žáci při práci uměli dobře propojovat teoretické vědomosti s praxí, uvědomova li
si rizika, uměli pracovat s chybou. Na kladené otázky odpovídali otevřeně, neostýchali se
vyjádřit vlastní názor, nebáli se chybovat. Většinou bylo v závěru dne provedeno shrnutí
a zhodnocení kvality pracovních činností žáků učitelem, ale žáci nedostali prostor
pro provedení sebereflexe. Zaznamenáno bylo i sebehodnocení a vzájemné hodnocení mezi
žáky. Svůj pracovní výkon dokázali objektivně zhodnotit, bez problému přijíma li
konstruktivní kritiku ze strany učitele. Doporučením je sjednotit způsoby hodnocení
výsledků vzdělávání žáků a poskytovat formativní zpětnou vazbu žákům na závěr
pracovního dne i na konci pracovního týdne. Vysoká úroveň kvality praktického vyučová ní
je účelně podporována i funkčním systémem kontroly průběhu výuky na smluvníc h
pracovištích.
Sledovaná výuka ve vyšší odborné škole měla zpravidla dobrou úroveň. To bylo dáno
odborností pedagogů i účelným zaměřením výuky na využití zkušeností studentů, a také
motivací studentů vyšších ročníků uspět v tomto stupni vzdělávání. Sledovaná výuka
probíhala zejména formou přednášek, zpravidla účelnou frontální formou doplňovano u
otevřeným řízeným rozhovorem se studenty. Výuka se vhodnými metodami zaměřova la
na upevňování rozsáhlé terminologie a chápání vzájemných souvislostí.
Činnost domova mládeže je organizována podle zájmu ubytovaných napříč výchovnými
skupinami. Pro ubytované je vytvářeno pozitivní přátelské klima, zajištěna je podpora
k učení (např. celoroční doučování). Vychovatelé zařazují do výchovné práce nabídku
aktivit se širokým a vyváženým zastoupením např. výtvarných, sportovních nebo jiných
sebevzdělávacích činností. Život domova mládeže obohacují příležitostné aktivity, které
přispívají k vytváření a rozvíjení sociálních vztahů (např. canisterapie, první pomoc). Žáci
i studenti se zapojují do výzdoby domova mládeže, rozvíjejí vlastní tvořivost.
Do zpětnovazebních činností se zapojuje domovní rada formou námětů a podnětů
např. k vybavení domova mládeže nebo nabízeným činnostem.


                                            5/10
                          Hodnocení výsledků vzdělávání
Škola průběžně sleduje výsledky žáků i studentů ve vzdělávání na úrovni tříd i studijníc h
skupin. Vyhodnocování probíhá zejména v rámci jednání pedagogické rady. Ke zjišťová ní
výsledků vzdělávání žáků střední školy využívají učitelé obvyklý systém ověřování znalostí
žáků (ústní zkoušení, testy, písemné práce).
V ročníkových výsledcích vzdělávání žáků střední školy byly ve školním roce 2022/2023
zaznamenány přetrvávající negativní tendence, o kterých škola ví, snaží se je řešit, ale zatím
nedochází k zlepšení stavu. V uvedeném období z celkového počtu 332 žáků prospělo
s vyznamenáním 14 z nich, neprospělo nebo nehodnoceno jich bylo 13 (v obou případech
se jedná přibližně o 4 % žáků). Přetrvávajícím rizikem jsou rozdílné přístupy učitelů
k hodnocení žáků, které se projevily ve výrazně horším hodnocení některých předmětů
(matematika, český jazyk a literatura, základy společenských věd, mechanizace).
Doporučením je analyzovat tuto situaci vhodnými nástroji, příležitostí je opětovné využití
např. externího dotazníkového šetření pro žáky, zákonné zástupce a učitele, které škola již
v minulosti provedla. Jako podporu žákům ohrožených školní neúspěšností učitelé nabízí
pravidelné konzultační hodiny nebo individuální a skupinové doučování. Využívání těchto
nástrojů žáky je různé, účelnost je limitována nejen jejich rozdílnou motivací napříč ročníky
a obory vzdělání, ale také jejich časovými možnostmi mimo výuku podle rozvrhu hodin.
Pozitivním zjištěním je zavedení tzv. portfolií žáků střední školy od školního
roku 2022/2023. Jejich přínos bude teprve systémově vyhodnocován např. s ohledem
na možné využití při ukončování studia.
Škole se daří působit na snižování absence žáků ve výuce. Neomluvené hodiny jsou spíše
výjimečné a týkají se vždy spíše několika jednotlivců, v tomto ohledu je účelné nastavení
minimálního programu preventivních aktiv zaměřených proti záškoláctví. K motivac i
a posílení pozitivního sebepojetí žáků učitelé neopomíjí pochvalami hodnotit jejich úspěchy
i úspěšnou reprezentaci školy v projektech a soutěžích. Problematické chování žáků je
ve střední škole včas řešeno, je spíše ojedinělé, čemuž odpovídá i nízká míra udělovanýc h
nezbytných kázeňských opatření.
Úspěšnost žáků u maturitní zkoušky se proti zjištěním předchozí inspekční činnosti zvýšila ,
v čisté úspěšnosti u maturity byla škola nad průměrem zemědělských škol. Po jarním
a podzimním termínu byla hrubá neúspěšnost (podíl žáků, kteří u maturitní zkoušky neuspěli
nebo ji nekonali a žáků, kteří byli k maturitní zkoušce přihlášeni) ve společné části přibližně
15 %. Opakovaně je vzhledem ke stejné skupině oborů registrována zvýšená neúspěšnost
v cizím jazyce. Výsledky závěrečných zkoušek byly ve školním roce 2023/2024 horší oproti
předcházejícím letům, až 20 % žáků při nich bylo neúspěšných. V opravných termínech (září
a prosinec) ukončili závěrečnou zkoušku úspěšně čtyři žáci.
Průběžné výsledky vzdělávání studentů vyšší odborné školy jsou na dobré úrovni,
ve školním roce 2022/2023 úspěšně ukončili oba semestry vyšší odborné školy všichni
studenti. V prvním ročníku vyššího odborného vzdělávání přihlášení studenti obou forem
vyhodnotí svoje ambice i motivaci ke vzdělávání, což vede k poměrně výraznému počtu
těch, kteří studium nedokončí. Zároveň jsou ale dobré výsledky studentů vyšších ročníků
potvrzením jejich snahy studia dokončit, což se příznivě projevuje ve stabilitě jejich počtů
ve studijních skupinách. Ve školním roce 2022/2023 škola neměla studenty posledních
ročníků. Vyšší odborná škola spolupracuje s řadou profesních organizací a organizac í
zaměstnavatelů, které využívá k realizaci praktické výuky studentů. Přínosem jsou dobře
nastavené podmínky odborné praxe.




                                             6/10
Žáci střední školy jsou podporováni při rozšiřování všeobecných i odborných znalostí
a kompetencí. V rámci praktického vyučování absolvují mimo jiné i pětidenní prázdnino vé
odborné praxe potřebné pro zdárné uzavření klasifikace. Učitelé jim poskytují účelnou
podporu také při přípravě zejména na odborně zaměřené soutěže nebo projekty. Žáci díky
tomu dosáhli v posledních letech výborných výsledků i v rámci zájmových kroužků,
např. při prezentaci skotu na výstavách. Úspěšní jsou rovněž tradičně v krajských
i republikových soutěžích zaměřených na orbu, rostlinolékařství nebo jízdu zručnosti
s traktorem a s přívěsem. Žáci oboru vzdělání 41-41-M/01 Agropodnikání úspěšně
reprezentují školu v celostátní soutěži odborných dovedností žáků středních zemědělsk ýc h
škol, žáci oboru vzdělání 16-01-M/01 Ekologie a životní prostředí se např. úspěšně zapojili
do soutěže ENERSOL na témata obnovitelných zdrojů energie nebo úspory energií. Aktivity
školy směřují také do oblasti environmentálního vzdělávání (ekologická a biologická
olympiáda, soutěže věnované např. chráněným územím). Sebeprezentace školy je úspěšně
realizována v rámci akcí jako jsou dožínky, národní výstava hospodářských zvířat apod.
K úspěšné realizaci vzdělávání výrazně přispívá spolupráce se sociálními partnery, aktuálně
škola využívá častěji i spolupráci v rámci odborných exkurzí nebo přednášek na odborná
témata. To je příznivě hodnoceno zejména ze strany zemědělských firem a podniků.
Primární prevence a výchovné poradenství jsou zajišťovány metodičkou prevence
a výchovnou poradkyní. Problémy žáků studijního i kázeňského charakteru řeší školní
poradenské pracoviště, spolupracuje se samotnými žáky i zákonnými zástupci. Metodička
prevence každý rok vyhodnocuje a následně potom upravuje plán prevence a opatření tak,
jak se daří naplňovat krátkodobé cíle s návazností na preventivní strategii a dlouhodobé cíle.
Zajišťuje také přednášky a další akce v plánu aktivit na školní rok, z nichž část škola
zaštiťuje sama a při realizaci dalších spolupracuje např. s okresním metodikem prevence,
Policií ČR, Červeným křížem apod. V rámci práce s kolektivy a se vztahy ve třídách fungují
adaptační kurzy na začátku prvního ročníku, probíhají také lyžařský nebo turistický kurz.
Všechny uvedené akce tohoto typu podporují spolupráci a pozitivní atmosféru v třídníc h
kolektivech. Ve škole funguje žákovský parlament, který se pravidelně schází s vedením
školy. Protože nebylo ve sledované výuce téměř zaznamenáno zohlednění vzdělávac íc h
potřeb formou diferenciace úkolů podle individuálních schopností žáků ani směrem k žákům
nadaným, doporučením je poskytovat vhodnou metodickou podporu učitelům
např. prostřednictvím hospitací a náhledů do hodin pracovníky školního poradenského
pracoviště.


                                          Závěry
Vývoj školy
- Od minulé inspekční činnosti došlo k výraznému zvýšení počtu žáků střední školy i počtu
  ubytovaných žáků a studentů v domově mládeže.
- Výrazně byly zlepšeny podmínky školního hospodářství pro vzdělávání žáků a studentů
  na školním statku.
Silné stránky
   Střední škola
- Rozsah a využívání spolupráce se sociálními partnery ve vzdělávání (1.5)
- Úroveň materiálních podmínek a jejich zlepšování podporující realizaci praktického
  vyučování na školním statku (2.4)



                                            7/10
- Vedení výuky odborných předmětů odborníky z praxe a učiteli se zkušeností z reálných
  provozů (3.1)
- Empatický, respektující a individuální přístup učitelů praktického vyučování k žákům
  ve výuce na školním statku (3.2)
- Prezentace výsledků vzdělávání žáků střední školy v oborově zaměřených soutěžích,
  projektech a výstavách (5.3)
Slabé stránky (oblasti ke zlepšení)
  Střední škola
- Částečně převládající formální vyhodnocování           účelnosti    opatření   přijíma nýc h
  ke zjištěním z kontrolní a hospitační činnosti (2.1)
- Menší pestrost účelných metod a forem práce v teoretické výuce vedoucí k pasivitě žáků
  (4.2)
- Nevyužívání formativní zpětné vazby při závěrech vyučovacích hodin teoretické výuky
  omezující získání informací o účelnosti volených vzdělávacích strategií nebo učebním
  pokroku žáků (4.2)
- Málo účelné zohledňování individuálních vzdělávacích           potřeb žáků diferenciac í
  náročnosti řešených úloh v teoretické výuce (4.3)
- Chybějící účelné sebehodnocení a vzájemné vrstevnické hodnocení žáků s různými
  vzdělávacími potřebami v teoretické výuce (4.3)
- Přetrvávající horší výsledky vzdělávání žáků v některých předmětech teoretické výuky
  (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Personálně rozšířit školní poradenské pracoviště, což umožní jeho pracovníkům účelněji
  poskytovat lepší metodickou podporu učitelům při práci se žáky se speciálními
  vzdělávacími potřebami.
- Cíleně zaměřit hospitační činnost na konkrétní pedagogické dovednosti učitelů.
- Posilovat dobrou prezentaci školy větší propagací konkrétních aktivit vyšší odborné školy
  a úspěchů jejích studentů.
- Zvážit úpravu rozsahu osnov některých všeobecně vzdělávacích předmětů ve školních
  vzdělávacích programech střední školy.
- Zaměřit další vzdělávání pedagogických pracovníků na vhodnou volbu metod a forem
  teoretické výuky podporující účelnou samostatnou práci a kooperativní aktivity s cílem
  více podpořit jejich individuální schopnosti.
- Účelně využívat digitální technologie ve výuce pro samostatnou práci žáků podporující
  vyhledávání a zpracování informací z různých zdrojů.
- Více podporovat zařazování vzájemného vrstevnického hodnocení do teoretické výuky
  pro rozvoj komunikačních dovedností žáků.
- Zařazovat cíleně ve střední škole prvky diferencovaného            zadávání úloh zejména
  pro rychlejší nebo nadané žáky.



                                           8/10
- Vést systematicky učitele v teoretické výuce ve střední škole k využívání závěrů
  vyučovacích hodin k formativní zpětné vazbě žákům a k získání zpětné vazby od žáků
  prostřednictvím metod sebehodnocení a vzájemného hodnocení jejich učebního pokroku.
- Sjednotit způsoby hodnocení výsledků vzdělávání žáků v praktickém vyučování.
- Analyzovat prostřednictvím dotazníků, hospitací a rozhovorů s účastníky vzdělává ní
  důvody přetrvávajících horších výsledků vzdělávání v některých předmětech teoretické
  výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.  Školní vzdělávací programy oborů vzdělání střední školy pro školní rok 2023/2024
2.  Akreditovaný vzdělávací program oboru vzdělání vyšší odborné školy pro školní
    rok 2023/2024
3. Školní vzdělávací program pro domov mládež, aktualizovaný k 1. 9. 2023
4. Školní řád střední školy s účinností od 1. 9. 2022 (včetně vnitřního řádu školního statku)
5. Školní řád vyšší odborné školy s účinností od 1. 2. 2023
6. Vnitřní řád domova mládeže s účinností od 1. 9. 2023
7. Dokument Koncepce rozvoje školy 2020 – 2025
8. Dokument Organizace školního roku 2023/2024
9. Školní matrika střední školy a vyšší odborné školy pro školní rok 2023/2024 (výběr
    z dokumentace)
10. Plán kontrolní a hospitační činnosti pro školní rok 2023/2024
11. Plán dalšího vzdělávání pedagogických pracovníků pro školní rok 2023/2024
12. Záznamy z hospitační činnosti ve výuce pro školní roky 2022/2023 a 2023/2024 (výběr)
13. Smlouva o obsahu, rozsahu a podmínkách praktického vyučování ve školním
    roce 2023/2024 (výběr)
14. Deník evidence odborného výcviku vedený ve školním roce 2023/2024 (výběr)
15. Rozvrhy hodin tříd, studijních skupin a učitelů ve střední škole a vyšší odborné škole
    pro školní rok 2023/2024
16. Třídní knihy střední školy pro školní rok 2023/2024
17. Portfolia žáků střední školy ve školním roce 2023/2024 (výběr)
18. Dokumentace k průběhu a výsledkům vzdělávání ve vyšší odborné škole ve školníc h
    rocích 2022/2023 a 2023/2024 (výběr)
19. Výroční zpráva o činnosti školy pro školní rok 2022/2023


                                            9/10
20. Minimální preventivní program střední školy pro školní rok 2023/2024
21. Záznamy jednání pedagogické rady pro školní roky 2022/2023 a 2023/2024
22. Záznamy z jednání předmětových komisí pro školní roky 2022/2023 a 2023/2024
23. Doklady k personálním podmínkám školy (aktuální stav, výběr)
24. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2023/2024 (výběr)


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Čes ké školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Martin Valášek, školní inspektor, vedoucí inspekčního týmu

 Mgr. Jaroslav Loučka, školní inspektor

 Mgr. Hana Rozsypalová, školní inspektorka

 Bc. Daniela Růžová, kontrolní pracovnice

 Mgr. Hana Řebíčková, školní inspektorka

 Ing. Jitka Gregorová, odbornice na zemědělské obory

22. 3. 2024




                                            10/10
