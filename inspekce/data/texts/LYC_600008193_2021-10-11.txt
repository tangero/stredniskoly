                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-701/21-C


Název                               Vyšší odborná škola, Střední průmyslová škola
                                    automobilní a technická, České Budějovice,
                                    Skuherského 3
Sídlo                               Skuherského 3, 370 01 České Budějovice
E-mail                              sekretariat@spsautocb.cz
IČ                                  00582158
Identifikátor                       600008193
Právní forma                        Příspěvková organizace
Zastupující                         Bc. Jan Šindelář
Zřizovatel                          Jihočeský kraj
Místo inspekční činnosti            Skuherského 1274/3, 370 01 České Budějovice,
                                    Lidická tř. 171/31, 370 01 České Budějovice,
                                    Senovážné nám. 228/4, 370 01 České Budějovice,
                                    J. Š. Baara 1810/2, 370 01 České Budějovice
                                    Pekárenská 510/77a, 370 04 České Budějovice,
                                    Pekárenská 255/77, 370 04 České Budějovice,
                                    Trocnovská 527/2, 370 04 České Budějovice,
                                    Žižkova tř. 1657/6, 370 01 České Budějovice,
                                    Rudolfovská tř. 1988/17, 370 01 České Budějovice
Termín inspekční činnosti           11. 10. 2021 − 15. 10. 2021


Inspekční činnost byla zahájena předložením pověření k inspekční činnosti.




2021/2022
                            Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/204 Sb. o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                   Charakteristika
Vyšší odborná škola, Střední průmyslová škola automobilní a technická, České Budějovice,
Skuherského 3 (dále škola) v současné době vykonává činnost střední školy, vyšší odborné
školy, domova mládeže a školní jídelny. Škola poskytuje střední vzdělání zakončené
závěrečnou zkouškou s výučním listem v tříletých oborech 23-68-H/01 Mechanik opravář
motorových vozidel, 26-57-H/01 Autoelektrikář, 23-55-H/02 Karosář, 23-61-H/01
Autolakýrník, 66-51-H/01 Prodavač, 23-56-H/01 Obráběč kovů, 23-52-H/01 Nástrojař
a 23-51-H/01 Strojní mechanik. Střední vzdělání zakončené maturitní zkouškou je
poskytováno ve čtyřletých oborech 23-45-M/01 Dopravní prostředky, 37-41-M/01 Provoz
a ekonomika dopravy, 39-41-L/01 Autotronik. Obor 23-45-L/01 Mechanik seřizovač
umožňuje získat po ukončení třetího ročníku výuční list a následně po ukončení čtvrtého
ročníku zakončit studium maturitní zkouškou. Škola rovněž poskytuje střední vzdělání
zakončené maturitní zkouškou v nástavbovém studiu oboru 39-41-L/51 Autotronik v denní
formě a oborů 23-43-L/51 Provozní technika a 64-41-L/51 Podnikání v denní a dálkové
formě.
Vyšší odborné vzdělání zakončené absolutoriem poskytuje škola v akreditovaných oborech
26-41-N/06 Strojírenská výroba – počítačová podpora konstruování a programování NC
strojů, 26-41-N/07 Elektrotechnika – elektromechanické systémy, 23-45-N/03 Diagnostika
a servis silničních vozidel, a 37-41-N/03 Provoz a ekonomika dopravy v denní
a kombinované formě. Vzdělávání probíhá na devíti kmenových pracovištích školy
a na pracovištích smluvních partnerů. K termínu inspekční činnosti navštěvovalo střední
školu 1196 žáků v 52 třídách, vyšší odbornou školu 160 studentů v osmi studijníc h
skupinách. Složení vzdělávacích oborů umožňuje vzájemnou prostupnost s cílem posílit
úspěšnost žáků směrem k získání kvalifikace. Vzhledem k nízkému počtu žáků a studentů
v některých oborech jsou některé třídy a studijní skupiny víceoborové.
Domov mládeže poskytuje ubytování žákům střední školy, jeho kapacita 95 ubytovanýc h
byla k termínu inspekce naplněna. Škola je rovněž akreditovaným centrem celoživotního
vzdělávání a autorizovanou osobou profesních kvalifikací.


                         Hodnocení podmínek vzdělávání
Vedení školy tvoří ředitel, tři zástupci pro teoretické vyučování, zástupce pro praktické
vyučování, zástupce pro výchovu mimo vyučování a zástupce pro ekonomicko-technicko u
oblast. Řízení školy založené na jasném vymezení kompetencí, personální i materiá lní
provázanost pracovišť spolu s účelně využívaným elektronickým informačním systémem
přispívají k jednotnému nastavení podmínek a průběhu vzdělávání ve všech součástech
školy. Kontrolní mechanizmy jsou funkční, hospitační činnost je plánovitá a vedení školy
průběžně hodnotí práci pedagogických pracovníků. Ne vždy je však učitelům poskytována
efektivní zpětná vazba o účinnosti použitých metod a forem práce ve vztahu k udržení
pozornosti a aktivitě žáků, což se částečně projevilo ve sledované výuce. Škola zatím
nerealizuje systematické a propracované vlastní hodnocení školy jako účinný nástroj dalšího
rozvoje a profesního růstu vyučujících a vedení školy. Dokumentace je vedena


2021/2022                                    2
odpovídajícím způsobem, dílčí nepřesnosti byly odstraněny v průběhu inspekční činnosti.
Přenos informací v rámci školy je funkční, využívaný elektronický informační systém
podporuje rychlou a efektivní komunikaci všech aktérů vzdělávání.
Vedení školy vytváří dobré podmínky pro další profesní rozvoj pedagogů. Průběžné
vzdělávání vychází ze souladu požadavků pedagogů a potřeb školy s cílem posilovat kvalitu
teoretického i praktického vzdělávání, nedílnou součástí jsou školení a odborné stáže
u externích partnerů. Vzájemná spolupráce většiny pedagogů probíhá v rámci předmětových
komisí, jejich ustanovení napříč pracovišti podporuje jednotný přístup ke vzdělává ní.
Z průběhu sledovaných hodin však bylo patrné, že chybí systematičtější aktivity
předmětových komisí směrem k promyšlenějšímu výběru účinnějších vzdělávacích strategií.
Významným faktorem v propojení teorie a praxe je spolupráce vyučujících odborných
předmětů a učitelů odborného výcviku či praxe, která je zaměřena na návaznost výuky
a seznamování s novými trendy v jednotlivých oborech vzdělávání. Tým školního
poradenského pracoviště je složen ze tří výchovných poradců a čtyř školních metodiků
prevence, z nichž někteří absolvovali příslušné specializační studium. Ačkoliv své znalosti
a zkušenosti sdílejí s pedagogy i mezi sebou navzájem, uplatňovat jednotný přístup ve všech
oblastech jejich působení se vždy nedaří. Prevence rizikového chování je úspěšná zejména
v oblasti chování žáků ve škole, systematické zjišťování kvality klimatu školy však chybí.
Ředitel školy aktivně vyhledává a realizuje projekty zaměřené na posilování kvality
materiálního zázemí vzdělávání. Velký význam má v tomto ohledu spolupráce s firma mi
z oblasti automobilového průmyslu a strojírenství, která se podílí na vytváření reálných
podmínek pro praktické vyučování včetně vybavení moderními technologie mi
např. v oblasti diagnostiky a oprav motorových vozidel. Adekvátním způsobem se škola také
věnuje vytváření bezpečného prostředí a prevenci rizik, nastavená pravidla zajišťová ní
bezpečnosti a ochrany zdraví žáků a studentů jsou funkční.
Škola rozvíjí efektivní spolupráci s mnoha externími partnery, stěžejní je spolupráce s řadou
regionálních i nadregionálních smluvních partnerů. Praxe v reálném prostředí firem včetně
zahraničních přispívá ke kvalitní přípravě žáků a studentů na budoucí povolání a zvyšuje
uplatnitelnost absolventů na trhu práce. Spolupráce se zahraničními školami rozvíjí
odbornost a jazykové dovednosti žáků a pedagogů, přináší rozhled a výměnu zkušeností.
Díky spolupráci s několika vysokými školami mají absolventi vyšší odborné školy možnost
získat na základě uznání některých předmětů bakalářský titul ve zkrácené době.


                          Hodnocení průběhu vzdělávání
Výuka je organizována s ohledem na potřeby vyučovaných oborů a optimální koordinaci
teoretické výuky a praktického vyučování. Školní vzdělávací programy pro jednotlivé obory
vzdělání a vzdělávací programy vyšší odborné školy jsou zpracovány i na základě podnětů
od zaměstnavatelů či jiných institucí, vysoká odbornost školy vytváří kvalitní předpoklady
pro uplatnění absolventů na trhu práce.
Průběh vzdělávání byl sledován v teoretické a praktické výuce, která probíhala
na pracovištích školy i u smluvních partnerů. Navštívené hodiny zohledňovaly dosavadní
znalosti žáků a studentů, důraz byl kladen na mezipředmětové vztahy. Výuka byla v různé
míře doplňována názornými pomůckami a praktickými ukázkami. Hodiny cizích jazyků
probíhaly v cílovém jazyce. V hodinách tělesné výchovy zařazovali vyučující sportovní
činnosti s ohledem na individuální možnosti všech žáků. Do přiměřené pohybové aktivity
byli díky pěším přesunům mezi budovami teoretického a praktického vyučová ní
a sportovními areály zapojeni všichni přítomní žáci. Příjemná a vstřícná pracovní atmosféra


2021/2022                                    3
sledovaných hodin byla odrazem dodržování nastavených pravidel a respektujícího způsobu
komunikace mezi žáky, studenty a pedagogy.
Ve většině sledovaných hodin převažovala frontální výuka s výkladem a vysvětlová ním,
zpravidla doplňovaná samostatnou prací. Tento způsob často neposkytoval žákům
dostatečný prostor pro jejich aktivitu či rozvoj kritického myšlení a vedl u některých žáků
k pasivnímu přejímání informací. Překonat nižší zájem žáků o učivo účelným prostřídáním
činností nebo zařazením zajímavostí z oboru se dařilo pouze v některých hodinách, a to
především odborných předmětů, v nichž byl s ohledem na budoucí profesi kladen důraz
na propojení učiva s potřebami praxe. Průběžné hodnocení poskytovalo žákům zpětnou
vazbu o aktuální úrovni znalostí a dovedností, k sebehodnocení a vzájemnému hodnocení
docházelo především při praktických činnostech. Požadavky kladené na žáky a studenty
byly přiměřené a srozumitelné, podpora žáků se speciálními vzdělávacími potřebami
a nadaných žáků např. diferencovaným zadáváním úkolů však nebyla vždy patrná. Pouze
v některých hodinách dokázali vyučující efektivně využít menší skupiny žáků
k důkladnějšímu uplatňování individualizace výuky učiva a přístupu k žákům, mimo jiné
s využitím digitální techniky. V části sledovaných hodin se pozitivně projevovaly zkušenosti
z distanční výuky, nejzřetelněji to bylo patrné v hodinách cizích jazyků. Vyučující sledují
pomocí osvědčených jazykových aplikací pokrok jednotlivých žáků ve výuce i domácí
přípravě a následně pak stanovují průběžné cíle vzdělávání. I v dalších předmětech je online
prostředí využíváno při hybridní výuce, při domácí přípravě žáků a jako úložiště výukovýc h
materiálů. Celkově byla struktura sledovaných hodin promyšlená s výjimkou závěru hodin,
kdy často chyběl dostatečný časový prostor pro shrnutí učiva a nebylo zařazováno
zhodnocení průběhu hodiny učitelem či žáky a studenty.
Průběh odborného výcviku sledovaný napříč hospitovanými obory měl odpovídajíc í
odbornou úroveň. Učivo, které navazovalo svým obsahem na odborné předměty teoretické
výuky, se zaměřovalo na prohlubování nabytých vědomostí, rozvoj požadovaných
praktických dovedností a pracovních návyků spojených s výkonem budoucí profese žáků.
Plnění jednotlivých úkolů předcházela systematická instruktáž ze strany učitelů
a instruktorů. Veškeré činnosti probíhaly v přiměřeném tempu, žáci pracovali samostatně,
používali vhodný pracovní oděv a dodržovali zásady bezpečnosti a ochrany zdraví. Během
podpory, kterou vyučující poskytovali žákům směrem k úspěšnému splnění úkolů, bylo
patrné, že žáci oceňují jejich zaujetí pro obor a profesionalitu.
Výchovně-vzdělávací činnost domova mládeže navazuje na vzdělávání ve střední škole.
Odpočinkové a tematicky zaměřené aktivity respektují stanovené výchovně-vzdělávací cíle
tohoto školského zařízení. Dostatek prostoru je poskytován k přípravě na vyučování podle
individuálních potřeb a zájmů žáků i k osobnímu volnu. Různé sportovní či herní činnosti
jsou realizovány přímo v prostorách domova mládeže, vhodné podmínky vytváří nové
sportovní zázemí.


                          Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. K vyhodnocení pokroku žáků prvních ročníků používá škola
z vstupní testy matematiky, českého jazyka a cizích jazyků a následné testy ze stejných
předmětů na konci prvního pololetí. Tento nástroj je v současné době využíván pro
identifikaci vyhodnocení míry nedostatků v kompetencích žáků způsobených distančním
vzděláváním. Významnou zpětnou vazbu získává škola také od spolupracujících firem,
u kterých žáci absolvují odborný výcvik či praxi, škola se opakovaně umisťuje na předních
místech v anketě Škola doporučená zaměstnavateli.


2021/2022                                    4
V rámci jednání pedagogické rady a předmětových komisí škola pravidelně sleduje výsledky
vzdělávání na úrovni tříd, oborů i jednotlivců, převažují souhrnné výčty a přehledy
prospěchu. V posledních dvou letech se zvýšila celková úspěšnost žáků školy při ukončová ní
vzdělávání státní maturitní zkouškou, v celorepublikovém srovnání dosáhla škola vyšší
úspěšnosti než stejné skupiny oborů. Příčiny tohoto posunu však nelze identifikovat, neboť
chybí podrobná analýza výsledků závěrečných a maturitních zkoušek, a tedy i přijímá ní
následných opatření.
V průběhu vzdělávání vytváří škola žákům rovné příležitosti, žákům se speciálními
vzdělávacími potřebami poskytuje podpůrná opatření v souladu s doporučeními
poradenských zařízení. S cílem omezit riziko předčasných odchodů ze vzdělávání věnuje
škola pozornost žákům ohrožených školním neúspěchem, ale požadovaný efekt to vždy
nepřináší. V případě zhoršení prospěchu nebo zvýšení absence žáka jsou většinou přijímá na
individuální a konkrétní opatření, méně jsou analyzovány příčiny vysoké a neomluve né
absence žáků. Řešení tohoto problému rovněž negativně ovlivňuje nedůsledné uplatňová ní
nastavených pravidel souvisejících s neomluvenými hodinami.
Vyšší odborná škola dlouhodobě zaznamenává postupný pokles zájmu o studium z důvodu
nepříznivého demografického vývoje i upřednostňování studia na vysokých školách. Na tuto
situaci reaguje škola intenzivní spoluprací s několika vysokými školami a na základě
dvoustranných smluv mohou úspěšní absolventi vyšší odborné školy pokračovat ve studiu
bakalářského programu zkrácenou formou. Pro hodnocení výsledků vzdělávání studentů
využívá škola předepsané formy hodnocení, využíván je evropský systém převodu kreditů
(ECTS). Významným ukazatelem je úspěšnost při absolutoriu a obhajobě absolventsk ýc h
prací, jejichž praktická témata jsou volena podle konkrétního zaměření studentů. Předložené
absolventské práce, obhajované na konci studia při absolutoriu, jsou na velmi dobré úrovni
po formální i obsahové stránce. V loňském školním roce z 39 studentů závěrečných ročníků
konalo absolutorium 21 studentů, 20 studentů prospělo, z toho 11 s vyznamenáním. Jako
dodatek k diplomu o absolutoriu vydává škola absolventům „Europass“, který usnadňuje
absolventům vstup na trh práce v rámci Evropské unie. Absolventi se velice dobře uplatňují
na trhu práce, a to i v zahraničí.
Rozvoj specifického nadání podporuje škola zapojením žáků do řady projektových aktivit
i odborných soutěží zaměřených v souladu s profilací školy a také v rámci zájmové činnosti
zejména při domově mládeže. V uplynulém období opakovaně dosahovali žáci vynikajíc íc h
úspěchů na celostátní i mezinárodní úrovni. Škola rovněž dlouhodobě podporuje nadané
žáky v jazykové oblasti, žáci jsou úspěšní u jazykových zkoušek různých úrovní.


                                        Závěry
Vývoj školy
- Byl akreditován nový obor pro vyšší odborné vzdělávání 26-41-N/07 Elektrotechnika –
  elektromechanické systémy v denním i kombinovaném studiu.
- Obor 23-45-L/01 Mechanik seřizovač umožňuje získat po ukončení třetího ročníku
  výuční list a následně po ukončení čtvrtého ročníku zakončit studium maturitní
  zkouškou.
- Škola úspěšně pokračuje v aktivním zapojování do projektů a soutěží včetně
  mezinárodních, což posiluje kvalitu vzdělávání.




2021/2022                                   5
- Dlouhodobě      probíhá   výrazná  modernizace    materiálně-technického   zázemí
  pro teoretickou i praktickou výuku a rekonstrukce prostor v místech poskytovaného
  vzdělávání.
- Z důvodu velkého zájmu o ubytování došlo k navýšení kapacity domova mládeže.
Silné stránky
- Intenzivní spolupráce se smluvními partnery zásadním způsobem podporuje rozvoj
  odbornosti a podílí se na kvalitní přípravě žáků a studentů na budoucí povolání.
- Nadstandardní materiálně-technické zázemí pro praktickou výuku výrazně podporuje
  kvalitu vzdělávání v souladu s moderními trendy v oboru.
Slabé stránky a/nebo příležitosti ke zlepšení
- V části teoretické výuky nejsou dostatečně využívány metody aktivního učení,
  diferenciace a individualizace, tato skutečnost u části žáků negativně ovlivňuje motivac i
  k učení.
Doporučení pro zlepšení činnosti školy
- V oblasti teoretického vyučování více využívat formy a metody aktivního učení.
- Zvýšit účinnost kontrolních mechanismů s ohledem na jednotné dodržování nastavenýc h
  pravidel.
- Zefektivnit zaměření hospitační činnosti a její zjištění více využívat ke zkvalitnění výuky.
- Systematicky vyhodnocovat dosažené výsledky vzdělávání žáků, cíleně s nimi pracovat,
  přijímat opatření směřující ke zkvalitňování výsledků vzdělávání žáků.


            Seznam dokladů, o které se inspekční zjištění opírají
 1.    Zřizovací listina školy včetně všech příloh
 2.    Výpis z rejstříku škol a školských zařízení k termínu inspekční činnosti
 3.    Jmenování do funkce ředitele ze dne 1. 8. 2018
 4.    Školní řád účinný od 1. 9. 2019 včetně doplňku ze dne 1. 9. 2021
 5.    Školní řád pro vyšší odbornou školu účinný od 9. 10. 2019
 6.    Vnitřní řád domova mládeže účinný od 1. 9. 2019
 7.    Vnitřní řád školní jídelny účinný od 1. 9. 2019
 8.    Školní vzdělávací programy oborů pro střední vzdělává ní 23-45-M/01 Dopravní
       prostředky, 23-45-L/01 Mechanik seřizovač, 37-41-M/01 Provoz a ekonomika
       dopravy, 39-41-L/01 Autotronik, 23-68-H/01 Mechanik opravář motorových vozidel,
       26-57-H/01 Autoelektrikář, 23-55-H/02 Karosář, 23-61-H/01 Autolakýr ník,
       66-51-H/01 Prodavač, 23-56-H/01 Obráběč kovů, 23-52-H/01 Nástrojař, 23-51-H/01
       Strojní mechanik, 23-43-L/51 Provozní technika, 39-41-L/51 Autotronik, 64-41-L/51
       Podnikání
 9.    Školní vzdělávací program domova mládeže účinný od 1. 9. 2019
10.    Vzdělávací programy vyššího odborného vzdělávání (pro denní a kombinova no u
       formu vzdělávání) 26-41-N/06 Strojírenská výroba – počítačová podpora
       konstruování a programování NC strojů, 23-45-N/03 Diagnostika a servis silnič níc h
       vozidel, 26-41-N/07 Elektrotechnika – elektromechanické systémy a 37-41-N/03
       Provoz a ekonomika dopravy


2021/2022                                     6
11.    Rozhodnutí o udělení akreditace vzdělávacího programu 23-41-N/06 Strojírenská
       výroba – počítačová podpora konstruování a programování NC strojů (denní
       a kombinovaná forma) čj. MSMT- 1727/2011-24, doplněné čj. MSMT-3307/2017-2,
       platnost do 31. 8. 2023
12.    Rozhodnutí o udělení akreditace vzdělávacího programu 23-45-N/03 Diagnostika
       a servis silničních vozidel (denní a kombinovaná forma) čj. MSMT-8801/2011-24,
       doplněné čj. MSMT-3306/2017-2, platnost do 31. 8. 2023
13.    Rozhodnutí o udělení akreditace vzdělávacího programu 37-41-N/03 Provoz
       a ekonomika dopravy (denní a kombinovaná forma) čj. MSMT-1725/2011-24,
       doplněné čj. MSMT-3305/2017-2, platnost do 31. 8. 2023
14.    Rozhodnutí o udělení akreditace vzdělávacího programu 26-41-N/07 Elektrotechnika
       – elektromechanické systémy (denní a kombinovaná forma) čj. MŠMT-12961/2013-
       212, doplněné čj. MSMT-6441/2019-2, platnost do 31. 8. 2025
15.    Výroční zpráva školní roky 2019/2020, 2020/2021
16.    Rozvrh hodin platný k termínu inspekční činnosti
17.    Třídní knihy školní roky 2019/2020 a 2020/2021 do termínu inspekční činnosti
18.    Záznamy z jednání pedagogické rady
19.    Dokumentace k výchovnému poradenství a prevenci rizikového chování
20.    Ekonomická dokumentace školy za roky 2020 a 2021
21.    Dokumentace týkající se oblasti BOZ včetně knih úrazů
22.    Personální dokumentace pedagogických pracovníků (doklady o dosažené odborné
       kvalifikaci)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  7
Složení inspekčního týmu a datum vyhotovení inspekční zprávy
 Mgr. Renata Pechoušková, školní inspektorka,
                                                  Mgr. Renata Pechoušková v. r.
 vedoucí inspekčního týmu

 Mgr. Marie Adamová, školní inspektorka           Mgr. Marie Adamová v. r.

 PaedDr. Martina Baarová, školní inspektorka      PaedDr. Martina Baarová v. r.

 Mgr. Ivan Bartoš, Ph.D., školní inspektor        Mgr. Ivan Bartoš, Ph.D. v. r.

 Ing. Jana Fišerová, školní inspektorka           Ing. Jana Fišerová v. r.

 Ing. Jana Kotyzová, školní inspektorka           Ing. Jana Kotyzová v. r.

 Ing. Vratislav Kšica,
                                                  Ing. Vratislav Kšica v. r.
 metodik pro automobilní obory

 Bc. Jiřina Svobodová, kontrolní pracovnice       Bc. Jiřina Svobodová v. r.


V Českých Budějovicích 12. 11. 2021


Datum a podpis ředitele školy potvrzující projednání a převzetí inspekční zprávy


 Bc. Jan Šindelář, ředitel školy                               Bc. Jan Šindelář v. r.

V Českých Budějovicích 17. 11. 2021




2021/2022                                     8
