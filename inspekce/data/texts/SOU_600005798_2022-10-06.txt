                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2694/22-A


Název                               Střední škola kosmetiky a hotelnictví BEAN, s.r.o.
Sídlo                               Českobrodská 362, 190 00 Praha 9 – Hrdlořezy
E-mail                              info@bean.cz
IČO                                 25059491
Identifikátor                       600005798
Právní forma                        Společnost s r.o.
Zastupující                         Ing. Yvona Šorejsová
Zřizovatel                          BEAN s.r.o.
Místo inspekční činnosti            Poděbradská 1/179, 190 00 Praha 9 – Hloubětín
Termín inspekční činnosti           6. 10. - 7. 10. a 10. 10. - 12. 10. 2022



Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
ve společné části maturitní zkoušky (dále „MZ“).


                                         Charakteristika
Střední škola kosmetiky a gastronomie BEAN, s.r.o. (dále „škola“), poskytuje vzdělává ní
zakončené maturitní zkouškou v denní formě studia ve čtyřletých oborech vzdělání
Kosmetické služby a Gastronomie, dvouletém nástavbovém studiu oboru Podnikání


2022/2023                                            1
(kombinovaná forma studia) a v denním studiu tříletého oboru s výučním listem Kuchař –
číšník zakončeném závěrečnou zkouškou.
Vzhledem k prostorovým podmínkám nebyli ve školním roce 2019/2020 přijímá ni
ke vzdělávání žáci do oboru Kuchař – číšník a Gastronomie. Žáci tříletého oboru Kuchař –
číšník budou poprvé konat závěrečnou zkoušku ve školním roce 2022/2023. Ve čtyřletém
oboru Gastronomie bude studium poprvé zakončeno maturitní zkouškou až ve školním roce
2023/2024.
K 30. září 2022 se ve škole vzdělávalo 54 žáků, nejvyšší povolený počet žáků ve škole (300)
tak byl naplněn z 18 %. Počty žáků ve škole se ve srovnání s předchozí inspekční činností
v roce 2017 snížily. V oborech poskytujících střední vzdělání s maturitní zkouškou (dále
„maturitní obory“) se vzdělává více než polovina žáků školy. Polovinu žáků denního studia
tvoří žáci s odlišným mateřským jazykem (dále „OMJ“). Od posledního inspekčního
hodnocení došlo ke změně místa poskytovaného vzdělávání.
Škola sídlí v pronajatých prostorách současně se Střední odbornou školou – Centrum
odborné přípravy a Gymnázium. Je personálně a materiálně propojena se Soukromou střední
školou a Soukromým středním odborným učiliště BEAN, s.r.o.


                         Hodnocení podmínek vzdělávání
Ředitelka školy (dále „ředitelka“) působí ve vedoucí funkci od roku 2012. Koncepce rozvoje
školy stanovuje dlouhodobé cíle zaměřené především na podporu kvalitního odborného
vzdělávání, avšak bez konkrétních strategií vedoucích k jejich naplňování. Koncepce rovněž
v dostatečné míře nereflektuje aktuální stav školy a její potřeby. Cíle v oblasti výsledků
vzdělávání nejsou dostatečně konkretizovány ve vztahu ke zvýšení úspěšnosti žáků při
ukončování studia MZ. Pro realizaci stanovených koncepčních záměrů spolupracuje škola
pouze s pracovišti, na nichž je realizováno praktické vyučování.
Od předešlé inspekční činnosti přetrvává většina zjištěných nedostatků, zejména
nedostatečná kontrolní a hospitační činnost, vyšší absence žáků a vysoký počet žáků
nehodnocených za dané pololetí. Ředitelka odstranila nedostatek týkající se týdenního
rozsahu své přímé pedagogické činnosti a svého zástupce, systém přijímání uchazečů
do 1. ročníku se podařilo nastavit efektivněji.
Souběžné řízení dvou škol klade zvýšené nároky na organizaci vzdělávání. Organizač ní
struktura je ovlivněna koexistencí dvou subjektů. V rámci předmětových komisí
spolupracují učitelé obou škol, což s ohledem na odlišnou nabídku vyučovaných oborů
a skladbu žáků, není optimální. Projednávány jsou zejména organizační záležitosti včetně
zajištění MZ, v dostatečné míře však není vyhodnocována kvalita výuky jednotlivýc h
předmětů a následně přijímána účinná opatření. Rovněž není vyhodnocována ani účelnost
organizace vzdělávání, zejména vzhledem k upevnění vzdělávacího obsahu, k požadovaným
výstupům žáka na konci studia i k psychohygienickým podmínkám. Analýzou rozvrhu
vyučovacích hodin bylo zjištěno, že např. předmět ekonomika v oboru Kuchař – číšník je
realizován pouze v 1. ročníku v plné časové dotaci stanovené příslušným rámcovým
vzdělávacím programem, výuka některých předmětů probíhá ve dvou až pěti hodinovýc h
blocích, např. cizí jazyky ve 3. ročníku v oboru Kosmetické služby.
Méně funkční systém řízení s nejasně nastavenými pravomocemi a povinnostmi učitelů
se promítá do kvality výuky v teoretickém i praktickém vzdělávání. Efektivitu řízení dále
snižuje i nedostatečné uplatňovaní nástrojů kontroly. V době distanční výuky byla kontrolní
a hospitační činnost zaměřena pouze na její zabezpečení, nikoliv na vyhodnoco vá ní
podstatných aspektů kvality práce pedagogických pracovníků. V období prezenční výuky


2022/2023                                   2
probíhala hospitační činnost s menší četností, ve školním roce 2021/2022 byly provedeny
pouze dvě hospitace v předmětech společné části MZ, ve školním roce 2022/2023 k termínu
inspekční činnosti žádná hospitace. Na základě závěrů z hospitační činnosti jsou sice
přijímána opatření, ale mají obecný charakter a nepromítají se do strategie předcházení
školní neúspěšnosti. Škola v dostatečné míře nezajišťuje kontrolu žáků vzdělávacího oboru
Kuchař - číšník a Gastronomie na pracovištích, kde vykonávají odborný výcvik,
což se promítá do porušení právních předpisů, ani není dostatečně zajištěna kontrola
naplňování učebních osnov odborného výcviku uvedených oborů.
Vzdělávání zajišťuje 24 pedagogických pracovníků, z nichž tři nesplňují podmínky odborné
kvalifikace. Výuku v předmětech společné části MZ zajišťuje šest učitelů, z nichž dva
nesplňují předpoklad odborné kvalifikace. S výjimkou části hodin českého jazyka je veškerá
výuka maturitních předmětů zajištěna neaprobovanými učiteli, což se částečně odrazilo
ve zvolených metodách a formách vzdělávání.
Podpora začínajících a nových pedagogů se zaměřuje na organizační záležitosti, chybí však
systematické metodické vedení včetně efektivní zpětné vazby ke kvalitě práce učitelů.
Možnost náslechů nebo konzultace u zkušenějších kolegů využívají ojediněle pouze zájemci.
Další vzdělávání pedagogických pracovníků (dále „DVPP“) je zaměřeno mj. na trendy
v odborném vzdělávání, pozitivní klima ve škole, migraci a azyl žáků-cizinců, organizač ní
zajištění MZ. Chybí však vzdělávání v oblasti inovativních metod a forem výuky i oborové
didaktiky.
Materiální a finanční podmínky školy neumožňují kvalitní vzdělávání s ohledem
na realizované obory a profil absolventa. Od předešlé inspekční činnosti se materiá lní
podmínky výrazně zhoršily, zejména v oblasti výuky odborných předmětů. Prostorové
podmínky jsou limitující. Škola nedisponuje odbornými učebnami, učební pomůcky
pro odborné vzdělávání jsou k dispozici pouze na smluvních pracovištích. Nedostatečné je
také materiální zázemí pro učitele či relaxační prostory pro žáky. Vstup do budovy školy je
zabezpečen elektronickým čipovým systémem. Stravování pro žáky je zajištěno
ve spolupráci se smluvním partnerem.


                          Hodnocení průběhu vzdělávání
V kvalitě všeobecně vzdělávacích předmětů se projevují didaktické nedostatky, které
souvisejí s nedostatečným metodickým vedením pedagogických pracovníků. Dominujíc í
frontální forma výuky s verbální převahou učitele doplněná pouze řízeným rozhovorem
či neadresným dotazováním žáků s ojedinělou samostatnou prací vedla k nerovnoměr né mu
zapojení žáků do vzdělávacího procesu. Ve většině sledovaných hodin nebylo vzdělává ní
vhodně podpořeno různými informačními zdroji či dalšími učebními pomůckami.
Organizace vyučovací hodiny nevytvářela vždy dostatečný prostor pro řešení problémů
a rozvoj kritického myšlení žáků. Nedostatečně byly rozvíjeny také postojové hodnoty žáků.
Ve sledovaných hodinách nebyly téměř využity příležitosti k obsahové či časové
diferenciaci učebních úloh vzhledem k individuálním vzdělávacím potřebám žáků
s odlišným mateřským jazykem, často s výraznější jazykovou bariérou. V závěrečné fázi
většiny vyučovacích hodin učitelé opomíjeli vyhodnocení stanoveného vzdělávacího cíle
i práce žáků, žáci byli jen ojediněle vedeni k sebereflexi vlastního výkonu.
Ve vyučovacích hodinách českého jazyka a literatury vyučující v malé míře vytvářeli prostor
pro souvislejší samostatný mluvený projev žáků, který by podpořil schopnost formulace
vlastního názoru a argumentace. Učitelé neposkytovali žákům dostatečnou zpětnou vazbu
pro upevnění správných jazykových návyků, rovněž práce s chybou nebyla účelná
a nepředstavovala nástroj nápravy. Naopak efektivní práce s textem vedla k interpretac i


2022/2023                                   3
literárního díla v širším kulturně historickém kontextu a cíleně podporovala přípravu k MZ.
Zkušenosti pedagogů z distanční výuky s využitím didaktické techniky pro zvýšení
názornosti nebyly však vůbec využity.
Zvolené vzdělávací strategie ve výuce cizích jazyků vedly především k rozvoji slovní zásoby
žáků či upevnění jejich znalosti gramatických struktur, avšak nižší využití práce ve dvojicích
či ve skupině nepodporovalo dostatečně rozvoj komunikativních dovedností. Žáci reagovali
na otázky učitelů pouze jednoslovně nebo velmi stručně. V části výuky žáci procvičova li
dovednost využít anglickou terminologii v oblasti kosmetických služeb a dařilo se propojení
mezipředmětových vztahů se zaměřením na studovaný obor. Ve vyučovacích hodinách však
chyběla práce s chybou, také ověřování znalostí žáků, které by učiteli poskytlo informac i
o zvládnutí vzdělávacího cíle a o učebním pokroku žáků. V nedostatečné míře byly
rozvíjeny receptivní dovednosti žáků, porozumění cizího jazyka formou poslechu bylo
využito jen ojediněle. Žáci tak nebyli připravováni na společnou část MZ. Minimálně byla
zaznamenána diferenciace vzdělávání vzhledem k různé jazykové pokročilosti žáků.
Aplikované formy výuky matematiky neumožňovaly aktivní zapojení všech žáků
do vzdělávání, pouze ojediněle měli aktivní žáci dostatečný prostor pro vyjádření a obhájení
svého zvoleného matematického postupu. Neefektivní využití didaktické techniky
a pracovních listů snižovalo názornost probíraného učiva. Společná práce celé třídy výrazně
převažovala nad samostatnou prací žáků, přičemž neúplný grafický záznam částečného
řešení úloh na tabuli doplněný slovním komentářem učitele neposkytoval dostatečnou
zpětnou vazbu žákům s potřebou podpůrných opatření nebo žákům s odlišným mateřským
jazykem. Ve výjimečném případě byli podporováni žáci s rychlejším pracovním tempem
či nadanější, avšak chyběly gradované úlohy a diferenciace vzdělávání s ohledem na jejich
individuální potřeby.
Organizaci vzdělávání v části teoretických odborných předmětů ovlivňují nízké počty žáků
ve třídách, vzhledem k tomu jsou spojovány ročníky téhož vzdělávacího oboru. Uvedená
situace přetrvává od předchozího inspekčního hodnocení a má zásadní vliv na kvalitu
poskytovaného vzdělávání. Činnosti žáků ve vyučovací hodině nebyly vhodně
koordinovány, například část žáků pracovala samostatně za současného výkladu učiva nebo
jeho opakování pro jiný ročník, následná kontrola jejich práce časově limitovala výuku
ostatních žáků. Docházelo tak ke zbytečným prostojům ve výuce.
Odborný výcvik je zajišťován pouze na smluvních pracovištích, ale ne na všech jsou žáci
seznamováni s nejmodernějšími zařízeními, technologiemi a postupy. Chybí obsahová
provázanost odborné teoretické výuky s praxí i aktualizace poznatků v souladu s novými
trendy. V oboru Kosmetické služby byla praktická výuka žáků založena na jejich dílčích
samostatných úkonech s dopomocí a individuálním přístupem instruktorky. V průběhu
odborného výcviku žáci oboru Gastronomie a Kuchař – číšník na některých pracovištíc h
vykonávali činnosti spíše nižší náročnosti nebo pro ně nebyla zajištěna náplň práce. Někteří
žáci se od začátku školního roku nezúčastnili odborného výcviku, protože nebyli zařazení
na žádné smluvní pracoviště. V dostatečné míře tak nejsou podporovány žákovské odborné
kompetence nezbytné pro uplatnění na trhu práce. Systém organizace praktického vyučová ní
a komunikace školy s pověřenými osobami na pracovišti - instruktory neumožňuje
dostatečné ověřování výsledků vzdělávání žáků. Nejednoznačně nastavená pravidla
pro vykonávání činností žáků na pracovištích a pro hodnocení jejich výsledků i méně
efektivní způsob posuzování jejich praktických dovedností nevytvářejí pro žáky motivač ní
prostředí. Žákům tak není v dostatečné míře poskytována přínosná zpětná vazba k jejich
učení.
Škola dostatečně nezajišťuje bezpečnost a ochranu zdraví žáků při praktickém vyučová ní.
Žáci na smluvních gastronomických pracovištích nejsou poučováni o bezpečnosti a ochraně


2022/2023                                     4
zdraví. Na dvou smluvních pracovištích dále dochází k tomu, že část žáků vykonává činnost
bez dohledu instruktora. V některých případech byly překročeny počty žáků stanovené
na jednoho instruktora.


                         Hodnocení výsledků vzdělávání
Výsledky vzdělávání žáků jsou projednávány na jednání pedagogických rad, avšak
bez hledání příčin neúspěchu některých žáků či přijímání účinných opatření. Úroveň
osvojených vědomostí a znalostí žáků v teoretických předmětech je ověřována především
prostřednictvím běžných nástrojů – pololetní a závěrečná klasifikace, průběžné ústní
a písemné zkoušení žáků. Škola nemá nastavený systém interního testování, který by jí
umožnil ověření dosažené úrovně výstupů podle příslušných školních vzdělávac íc h
programů.
Ověřování znalostí a dovedností žáků v odborných předmětech souvisejících s praktickým
vyučováním ve škole neprobíhá systematicky. Žáci jsou hodnoceni na smluvníc h
pracovištích instruktory, ale na základě nejednotných pravidel hodnocení. Výsledky žáků
jsou tak neporovnatelné a nemají vypovídací hodnotu vzhledem k plnění školního
vzdělávacího programu.
Škola má sice zpracovanou strategii předcházení školní neúspěšnosti, avšak vedení školy ani
koordinátoři v oblasti výchovného poradenství a prevence nesledují plnění stanovenýc h
opatření a neověřují jejich účinnost. Některá podpůrná opatření jsou nastavena pouze
formálně a nepřinášejí očekávaný efekt, příkladem jsou opatření pro žáky s OMJ. Třem
čtvrtinám žáků s OMJ je sestaven stejný plán pedagogické podpory, aniž by zohledňo va l
různou míru jejich jazykové bariéry a individuálních potřeb. Žákům s OMJ je nabízeno
doučování českého jazyka, častěji jsou ale odkazováni na samostudium či doučování
českého jazyka v jiných institucích. Vzhledem k tomu tak dosahují výrazně horších
vzdělávacích výsledků než ostatní žáci, nebo zanechávají studia.
Do výsledků vzdělávání se výrazně negativně promítá vysoká absence žáků, se kterou úzce
souvisejí jejich předčasné odchody ze vzdělávání. Na úrovni školy chybí systém prevence
pro předčasné odchody žáků. Výchovný potenciál kázeňských opatření je využívá n
minimálně, jejich účinnost snižuje nejednotné udělování. Nejvyšší absence dosahují žáci
oboru s výučním listem. Vysoká absence má rovněž vliv na vysoký podíl nehodnocenýc h
žáků. Žáci jsou často nehodnoceni za dané pololetí z několika předmětů, což pro ně
představuje zvýšenou zátěž, zároveň tak ztrácí motivaci pro hodnocení v náhradním termínu,
tedy i pro doplnění příslušného učiva.
Hrubá neúspěšnost žáků ve společné části MZ, vyjadřující podíl součtu žáků u zkoušky
neúspěšných nebo zkoušku nekonajících k počtu žáků přihlášených, ve sledovaném období
kalendářních roků 2020 až 2022 poklesla z 50 % na 33 % v oboru Kosmetické služby,
v oboru Podnikání v roce 2022 činila 38 %, ale v předcházejícím roce zkoušku úspěšně
složili všichni žáci. Ve výše uvedených letech je srovnatelný počet neúspěšných žáků
v českém a anglickém jazyce, z matematiky maturují pouze jednotlivci. Přestože se zvýšil
počet žáků ukončujících úspěšně MZ, hrubá neúspěšnost je nadále vysoká ,
avšak procentuální výsledky ovlivňují nízké počty žáků konajících zkoušku.
Z analýzy průběžné klasifikace vyplývá, že hodnocení neúspěšných žáků v jazycích obvykle
koresponduje s výsledky u maturitní zkoušky. V matematice jsou ale žáci výrazně
nadhodnoceni. V celorepublikovém srovnání ve stejné skupině oborů dosahují úspěšní žáci
obou oborů u maturitní zkoušky v českém jazyce srovnatelných až mírně horších výsledků.
V profilové části všichni žáci konající maturitní zkoušku uspějí.



2022/2023                                   5
                                           Závěry
Vývoj školy
- od minulého inspekčního hodnocení došlo ke změně místa poskytovaného vzdělává ní,
  materiální podmínky se výrazně zhoršily,
- ředitelka odstranila část nedostatků zjištěných při předchozí inspekční činnosti,
  přetrvávají však nedostatky, které mají zásadní vliv na kvalitu vzdělávání,
- snížil se počet žáků ve škole.

Slabé stránky a/nebo příležitosti ke zlepšení
- koncepce rozvoje školy nereflektuje její aktuální stav, chybí konkrétní cíle i dílčí strategie
   ke zlepšení výsledků vzdělávání žáků ve společné části MZ,
- materiální podmínky školy jsou nedostatečné pro realizaci vzdělávání v souladu se
   školními vzdělávacími programy,
- méně účinná kontrolní činnost vedení školy, nižší zaměření na kontrolu kvality výuky
   zejména v předmětech společné části MZ,
- nedostatečné zaměření dalšího vzdělávání pedagogických pracovníků na oblast
   inovativních metod a forem výuky a oborové didaktiky,
- nedostatečná podpora rozvoje interaktivních řečových dovedností, nízké využití
   kooperativních forem práce i aktivizujících metod, nedostatečné využívání různých
   informačních zdrojů a podpora rozvoje kritického myšlení ve výuce,
- nižší míra podpory žáků během vzdělávání vzhledem k jejich individuálním potřebám,
- škola v dostatečné míře nezajišťuje bezpečnost a ochranu zdraví žáků při praktickém
   vyučování na smluvních gastronomických pracovištích, nezajistila dohled nad žáky
   na smluvním pracovišti pověřenou osobou, v některých případech byly překročeny počty
   žáků stanovené na jednoho instruktora,
- není zajištěna kontrola naplňování učebních osnov odborného výcviku vzdělávac ího
   oboru Gastronomie a Kuchař – číšník,
- vyšší absence žáků se negativně promítá do výsledků vzdělávání a předčasného
   ukončování studia.

    Doporučení pro zlepšení činnosti školy
-   redukovat vzdělávací nabídku školy, tuto změnu propojit s restrukturalizací Soukromé
    střední školy a Soukromého středního odborného učiliště BEAN, s. r. o., realizo vat
    vzdělávání v rámci jednoho právního subjektu
-   aktualizovat koncepci rozvoje školy s ohledem na její aktuální stav a potřeby,
    konkretizovat opatření ve zlepšení výsledků vzdělávání žáků ve společné části MZ,
-   zlepšit materiální podmínky pro vzdělávání žáků ve škole,
-   nastavit funkční řídicí a kontrolní systém včetně pravidelné autoevaluace školy
    a poskytování efektivní zpětné vazby při hospitační činnosti pedagogům ke kvalitě jejich
    práce, přijímat konkrétní opatření a vyhodnocovat jejich účinnost,
-   zaměřit další vzdělávání pedagogických pracovníků na potřeby školy, zejména
    na aktivizující metody ve výuce,
-   zařazovat do výuky metody a formy práce podporující samostatný slovní projev žáků,
    skupinovou a kooperativní práci,



2022/2023                                      6
- začleňovat do výuky motivační úvod a didaktický závěr hodin, využívat formativní
  hodnocení a zapojit žáky do evaluačních aktivit umožňujícíc h reflexi vzdělávac ího
  procesu,
- diferencovat a individualizovat výuku vzhledem k různým vzdělávacím předpokladům
  žáků, sledovat individuální pokrok žáka,
- nastavit funkční systém zajišťování praktického vyučování na smluvních pracovištíc h
  s důrazem na zajištění bezpečnosti a ochrany zdraví, plnění učebních osnov odborného
  výcviku a sjednocení pravidel pro hodnocení výsledků žáků,
- motivovat žáky k vyšší docházce do školy, správně využívat výchovný potenciál
  kázeňských opatření.

Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo
na e-podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení – stav k termínu inspekční činnosti
 2.    Inspekční zpráva, čj. ČŠIA-734/17- A, ČŠIA 210/15 – A, přijatá opatření ředitelky
 3.    Školní matrika včetně výsledků vzdělávání žáků, stav k termínu inspekční činnosti
 4.    Doklady o přijímání uchazečů ke vzdělávání – výsledky jednotné přijímací zkoušky
       za období 2018 – 2019, vzorek spisů z přijímacího řízení a kritéria přijímacího řízení
       do prvního ročníku za školní roky 2021/2022 a 2022/2023
 5.    Smlouvy o zajištění praktického vyučování u smluvních partnerů pro školní rok
       2022/2023 (vzorek)
 6.    Dokumentace ke kontrolní a hospitační činnosti vedení školy, školní roky 2019/2020
       až 2022/2023
 7.    Dokumentace školního poradenského pracoviště, stav k termínu inspekční činnosti
 8.    Dokumentace o ukončování vzdělávání MZ – školní roky 2019/2020 – 2022/2023,
       výsledky ve společné části MZ za období 2020 – 2022
 9.    Školní vzdělávací programy vyučovaných oborů vzdělání účinné k termínu inspekční
       činnosti
10.    Výroční zprávy o činnosti školy za školní roky 2019/2020 – 2020/2021
11.    Třídní knihy a rozvrh vyučovacích hodin, stav k termínu inspekční činnosti
12.    Školní řád střední školy účinný k termínu inspekční činnosti
13.    Záznamy z pedagogických rad a z jednání předmětových komisí – školní roky
       2020/2021 – 2022/2023


2022/2023                                    7
14.    Výběr z personální dokumentace pedagogických pracovníků – školní roky 2020/2021
       – 2022/2023
15.    Hospodářská dokumentace a účetní evidence rok 2021 a 2022
16.    Dokumentace k zajištění bezpečnosti a ochrany zdraví


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Lucie Burešová, školní inspektorka,
 vedoucí inspekčního týmu                            ………………………..

 Mgr. Hana Vejrážková, školní inspektorka
                                                     ………………………..
 Ing. Stanislava Grundová, školní
 inspektorka                                         ………………………..

 Bc. Šárka Snížková, kontrolní pracovnice
                                                     ………………………..
 Mgr. Jitka Priknerová, přizvaná osoba –
 odborník na kosmetické služby                       ………………………..




V Praze 9. 12. 2022


Datum a podpis ředitelky školy potvrzující projednání a převzetí inspekční zprávy

 Ing. Yvona Šorejsová
 ředitelka školy




2022/2023                                   8
