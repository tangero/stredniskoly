                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-311/22-M


Název                               Střední průmyslová škola Jeseník
Sídlo                               Dukelská 1240, 790 01 Jeseník
E-mail                              sekretariat@soje.cz
IČ                                  001 764 01
Identifikátor                       600 018 334
Právní forma                        příspěvková organizace
Zastupující                         Mgr. Jiří Viterna, MBA
Zřizovatel                          Olomoucký kraj
Místo inspekční činnosti            Dukelská 1240, 790 01 Jeseník
                                    Jaroslava Ježka 20, 790 01 Jeseník
Termín inspekční činnosti           22. − 24. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední průmyslová škola Jeseník (dále škola) vykonává činnost střední školy, školní jídelny
a domova mládeže. Ve školním roce 2021/2022 poskytuje škola vzdělávání žákům ve
čtyřletých oborech vzdělání18-20-M/01 Informační technologie, 23-41-M/01 Strojírenství,
36-47-M/01 Stavebnictví a ve dvouletém nástavbovém oboru 23-43-L/51 Provozní technika.
Z tříletých oborů vzdělání poskytujících střední vzdělání s výučním listem jsou vyučovány
obory 23-51-H/01 Strojní mechanik, 23-56-H/01 Obráběč kovů, 26-51-H/01 Elektrikář,
36-52-H/01 Instalatér a 36-67-H/01 Zedník. Všechny tyto obory vzdělání jsou realizo vá ny
v denní formě vzdělávání. V termínu inspekční činnosti bylo ve škole vzděláváno celkem
278 žáků, z toho bylo36 žáků s potřebou podpůrných opatření.
V domově mládeže poskytuje škola v současné době ubytování 85 žákům. Stravování žáků
škola zajišťuje ve vlastní školní jídelně. Svou činnost škola prezentuje na webových
stránkách školy (www.soje.cz).


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu, vývoj poptávky na trhu práce a dlouholetou znalost prostředí. Základním
nástrojem je kvalitně zpracovaná koncepce školy včetně jejího vyhodnocení za uplynulé
období a stejně tak i realizované školní vzdělávací programy střední školy, ve kterých je
kladen důraz na získání odborných kompetencí žáků. Tyto dokumenty reflektují změny
v obsahu učiva postihující moderní poznatky vyučovaných oborů vzdělání i vývoj
demografických změn v regionu.
Organizační struktura a rozdělení kompetencí je funkční, plně umožňuje realizaci obsahu
vzdělávání a strategických záměrů rozvoje školy. V rámci pedagogického vedení školy
ředitel delegoval kompetence a odpovědnost za konkrétní úkoly na další pracovníky,
především na své zástupce pro teoretické a praktické vyučování a vedoucí vychovate lk u
domova mládeže. Nastavení rozhodovacích pravomocí je pro efektivní řízení účinné.
K výměně informací o fungování školy významně přispívají operativní porady vedení,
jednání pedagogické rady i plánovitá činnost předmětových komisí. Těžiště jejich práce
spočívá ve sjednocování pohledu jednotlivých předmětových komisí na plnění učiva
v souladu s učebními osnovami školních vzdělávacích programů, organizací výuky
či přípravě žáků na soutěže, využívání didaktické techniky při výuce apod.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel přímo ve vztahu ke všem
pracovníkům školy, nepřímo prostřednictvím svých zástupců, případně dalších vedoucích
pracovníků. Kontrolní systém jako celek je efektivní a účinný, umožňuje pozitivní
ovlivňování pedagogického procesu a včasné zachytávání případných nežádoucích jevů
i jejich nápravu. Přijímaná opatření směřují k odstranění zjištěných nedostatků a zejména ke
zkvalitňování procesu vzdělávání i organizačního chodu školy. Průběh hospitovaných hodin
je s vyučujícími projednáván i na základě sebereflexe učitelů spolu s následnými
doporučeními pro zkvalitnění pedagogické práce jednotlivých pedagogů. V souvislos ti
s podporou profesního rozvoje pedagogů jsou realizovány vzájemné hospitace s cílem
kolegiálního hodnocení, sdílení různých přístupů, nápadů, metod a forem při vzdělává ní,
a to nejen u začínajících pedagogů. Důraz je také kladen na zkvalitňování odborného
vzdělávání zařazováním tandemové výuky do vyučovacích hodin odborných předmětů.
Škola má nastavena systémová pravidla pro vedení dialogu se žáky, zákonnými zástupci
žáků školy a pedagogickými pracovníky. Podílet se na správě školy jim umožňuje školská


2021/2022                                    2
rada a neformálním orgánem a partnerem vedení školy je žákovský parlament, jejichž
podněty se vedení školy pravidelně zabývá.
K realizaci vzdělávacího procesu má škola vytvořeny příznivé personální podmínky.
Ředitel klade velký důraz na profesní rozvoj pedagogických pracovníků, sám se aktivně
zúčastňuje vzdělávacích akcí. Pedagogové využívají nabídek dostupných vzdělávac íc h
institucí i možností, které plynou z realizace projektů financovaných z Evropských
sociálních fondů. Účastí pedagogů na vzdělávacích akcích jsou prohlubovány jejich znalosti
a dovednosti, nové poznatky a zkušenosti vytváří vhodné předpoklady pro zkvalitnění a
zefektivnění vyučovacího procesu. Další vzdělávání pedagogických pracovníků probíhá
podle nastaveného ročního plánu vzdělávání vypracovaného ředitelem školy ve spolupráci
se samotnými pedagogy.
Vzdělávací proces probíhá v udržovaných prostorách budov, část oprav a údržby se škola
snaží řešit svépomocí i ve spolupráci se zřizovatelem. Obnova a modernizace materiálně
technického zařízení se managementu školy daří plánovitě plnit a žákům je umožně no
vzdělávat se v podnětném prostředí pro teoretickou i praktickou výuku a stejně tak
v prostorách domova mládeže. Pro výuku škola disponuje technicky kvalitně vybavenými
i nově vybudovanými učebnami nejen pro odborné předměty (učebna robotiky a učebny na
podporu polytechnického vzdělávání, jazykové učebny apod). Vedení školy se snaží
o modernizaci učebních pomůcek a obnovu výpočetní techniky (3D tiskárny, počítače do
učeben pro práci s grafickými programy, simulátory na drony, brýle s virtuální realitou
apod). K realizaci odborného výcviku pro jednotlivé obory má škola k dispozici komplex
účelně uspořádaných dílenských pracovišť. Součástí pracoviště pro praktickou výuku je také
funkčně zařízená odborná učebna pro podporu a rozvoj polytechnického vzdělávání, kde
jsou v rámci projektu realizovány i aktivity podporující zájem žáků základních škol právě
o technické obory středního vzdělávání. Cílem těchto aktivit pro žáky je rozvíjení jejich
dovedností, kreativity a digitální gramotnosti.
Škola je velmi aktivně zapojena také do řady dalších projektů jejichž prostřednictvím
je realizována celá řada aktivit pro žáky a pedagogy formou osobního setkávání, seminář ů,
webinářů, workshopů a diskusních panelů. Zapojením odborníků do výuky se škola snaží
žákům předávat informace o novinkách a aktuálních trendech v oboru z praxe. V rámci
projektu Erasmus+ škola realizuje pro žáky zahraniční odborné stáže ve strojírensk ýc h
a stavebních firmách, což je předpokladem zejména k lepšímu uplatnění absolventů na trhu
práce a zvyšuje atraktivitu nabízených oborů.
Významná je spolupráce se zaměstnavateli zejména v oblasti externích praxí pro žáky. Škola
disponuje celou řadou navázaných partnerství s firmami, které tyto praxe zabezpečují. Na
základě aktivní spolupráce s některými podniky našli absolventi technických oborů pracovní
uplatnění. Vzdělávací nabídku škola velmi dobře rozšiřuje realizací různých vzdělávac íc h
akcí, čímž podporuje osobnostní rozvoj žáků a jejich uplatnění na trhu práce (např.
exkurzemi, naučnými programy a kurzy) i spoluprací s řadou vzdělávacích institucí včetně
vysokých škol.
Systém výchovného působení v oblasti bezpečnosti a ochrany zdraví spočívá především
v seznamování žáků s pravidly uvedenými ve školním řádu a dalších dokumentech školy.
Žáci jsou seznamováni s možnými bezpečnostními riziky vyskytujícími se ve škole i při
činnostech organizovaných mimo školu v souladu s aktuálními tématy a realizova nými
aktivitami.
V rámci zkvalitnění služeb školního stravování nabízí škola žákům výběr ze dvou hlavníc h
jídel a pro domov mládeže zajišťuje přípravu celodenní stravy.



2021/2022                                   3
                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře, vyznačovaly se
promyšlenou organizací práce, cíleně rozvíjely klíčové kompetence žáků. Žáci dodržovali
pravidla komunikace s učiteli a respektovali stanovené postupy práce.
Metodická propracovanost vyučovacích hodin teoretického vyučování (odborných
i všeobecně vzdělávacích předmětů) se odvíjela od osobního přístupu a pedagogickýc h
zkušeností učitelů. Vyučovací hodiny probíhaly dynamicky bez časových prostojů,
zpravidla převažovala frontální výuka s metodicky vhodně vedeným rozhovorem,
kombinovaným ve velké míře s účinnou samostatnou prací žáků. S různou mírou úspěchu
vyučující uplatňovali snahu nepředkládat žákům hotové informace a přimět
je k samostatnému uvažování, hledání souvislostí mezi pozorovanými jevy a vyvozo vá ní
závěrů. Někteří učitelé také účelně volili aktivity ve skupinách nebo dvojicích, které
podporovaly kooperaci a komunikaci žáků.
Při výkladu vzdělávacího obsahu vyučující účelně zařazovali mezipředmětové vazby
doplněné o nové poznatky s příklady na jejich uplatnění v praxi. Žákům poskytovali
průběžnou zpětnou vazbu a pomoc při řešení úkolů, reagovali na chyby a analyzovali je.
Učitelům se dařilo účinně rozvíjet čtenářskou, digitální a přírodovědnou gramotnost.
Výukové postupy aplikované v přírodovědném vzdělávání odpovídaly stanovenému cíli,
charakteru probíraného vzdělávacího obsahu a studijnímu potenciálu žáků. V několika
vyučovacích hodinách se pozitivně odrazila orientace vyučujících v moderních trendech
ve výuce, kteří úspěšně zařadili ve vyučování metody kritického myšlení, podporovali
u žáků čtenářské a komunikační dovednosti. Žáci měli možnost aktivně třídit infor mace
z různých zdrojů, a to i s využitím vlastních digitálních zařízení. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů, měli prostor pro dotazy, ke zdůvodňování svých postupů nebo
hledání logických vztahů a souvislostí. Žáci adekvátně reagovali na pokyny vyučujíc íc h
a zpravidla   prokazovali odpovídající úroveň znalostí a dovedností vzhlede m
k požadovaným výstupům. K posílení názornosti výuky pedagogové využívali vhodné
učební pomůcky, s audiovizuální didaktickou technikou pracovali účelně. Žáci byli ve
vyučování motivováni, pracovali se zájmem a odpovědně přistupovali k plnění zadaných
úkolů.
Pracovní tempo odpovídalo schopnostem žáků, individuální přístup byl patrný spíše
vzhledem k žákům se speciálními vzdělávacími potřebami, k diferenciaci vzdělávac ího
obsahu směrem k žákům rychlejším a talentovaným však nedocházelo téměř vůbec. Činnost
asistenta pedagoga se omezovala pouze na práci se žákem s přiznaným podpůrným
opatřením, k přímému pedagogickému působení na ostatní žáky výrazněji nepřispíva l.
Učitelé se zpravidla věnovali ostatním žákům. V závěru vyučovacích hodin nescházelo
shrnutí, zhodnocení a stanovení cílů na příští vyučovací hodinu, chyběla však reflexe žáků
a prostor k vzájemnému hodnocení.
Průběh odborného výcviku byl sledován v prostředí školních dílen. V rámci zkvalitňo vá ní
praktického vyučování jsou využívány moderní technologie (např. CNC stroje, virtuá lní
trenažér pro sváření apod.) Velmi pozitivní je postupné budování dalších odborných učeben
pro vyučované obory z vlastních prostředků nebo projektů i svépomocí. V této oblasti je
velmi významná a patrná vlastní aktivita pracovníků. V pracovních skupinách pod dohledem
učitelů odborného výcviku byla zajištěna účelná organizace prováděných pracovních
činností žáků, které probíhaly v souladu s tematickým rozvržením vzdělávacího obsahu a
odpovídaly školním vzdělávacím programům. Realizace výuky ve skupinách jednotlivýc h



2021/2022                                   4
ročníků byla realizována formou práce na konkrétně zadaných úkolech v rámci oboru,
případně se žáci věnovali procvičování již získaných dovedností. Vzdělávací obsah vhodně
navazoval na teoretické znalosti. Učitelé s dlouholetou odbornou praxí úspěšně rozvíje li
schopnosti žáků porozumět zadání úkolu, dohlíželi, zda žáci efektivně pracují a v průběhu
vyhodnocovali jejich samostatné úsilí při zpracování úkolů. Z hlediska motivace žáků se
pozitivně uplatňovala především individuální podpora. Průběžná kontrola samostatné práce
byla zaměřena zejména na správnost provádění jednotlivých pracovních činností, důraz byl
kladen na dodržování pracovních technik a dodržování technologických postupů. Kromě
odborných kompetencí byly ve výuce rozvíjeny zejména kompetence komunikativní,
sociální a personální. U většiny žáků byla patrná samostatnost při práci a zvládnut í
pracovních operací.
Výchovně vzdělávací činnost domova mládeže navazuje na činnost střední školy a je
realizována formou každodenní výchovně vzdělávací práce s jednotlivci i výchovnými
skupinami. Je zaměřena především na zájmovou činnost ubytovaných s cílem smysluplné ho
využití jejich volného času, posilování zdravého životního stylu a podporu sebevzdělává ní.
V rámci přípravy na vyučování mohou žáci spolupracovat mezi sebou nebo s vychovate li,
využívat zdroje informací a volit si potřebné studijní prostředí. Vychovatelé ubytované
podněcují k pravidelné přípravě na vyučování, vhodně je motivují a v případě potřeby jim
poskytují metodickou pomoc. Pestrá nabídka pravidelné zájmové činnosti včetně dostatečné
široké škály dalších možností pro trávení volného času pořádaných napříč výchovnými
skupinami směřují k účelnému využívání volného času i posilování prosociálních vztahů.
Jsou předpokladem pro úspěšnou realizaci preventivního programu domova mládeže a pro
předcházení rizikového chování ubytovaných žáků.


                         Hodnocení výsledků vzdělávání
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a předmětových komisí.
Se získanými daty dále pracuje a přijímá konkrétní návrhy ke zlepšení výsledků vzdělává ní
jednotlivých žáků. Zpětné vyhodnocení účinnosti přijatých opatření však neprovádí
systematicky.
Přehled o znalostech jednotlivých žáků škola získává prostřednictvím vlastních hodnoticíc h
nástrojů, a to zadáváním testů, komplexních písemných prací, ústních zkoušek před třídou
i přímým pozorováním. V písemných pracích a testech jsou však v nízké míře zastoupeny
úlohy podporující kreativní myšlení či široce otevřené odpovědi, úlohy se zaměřují spíše
na reprodukci poznatků. Škola se také zapojuje do výběrového zjišťování výsledků
vzdělávání organizovaného Českou školní inspekcí a umožňuje žákům účast v různých
předmětových soutěžích. Tímto zajišťuje žákům nejen prezentaci osvojených teoretických
znalostí, ale i aplikaci získaných praktických dovedností při reálných činnostech. Škola
identifikuje žáky s rizikem školního neúspěchu, zajišťuje jim pomoc v průběhu vyučová ní,
nabízí individuální konzultace nebo realizuje podle jejich individuálních potřeb podporu
formou doučování. Uvedenými intervenčními nástroji škola současně usiluje i o zmír ně ní
negativních dopadů distanční výuky.
Výsledky žáků u maturitní zkoušky korespondují se studijními předpoklady žáků a jejich
motivací ke vzdělávání. Z analýzy výsledků je zřejmé, že žáci jsou převážně úspěšnější
v profilové části, což odpovídá i kvalitě průběhu odborného vzdělávání. Problematické jsou
výsledky společné části maturitní zkoušky z českého jazyka a literatury, kdy byla
v posledních dvou letech u oboru vzdělání Provozní technika zaznamenána nižší úspěšnost


2021/2022                                   5
ve srovnání s danou skupinou oborů v České republice. Žáci oborů vzdělání s výučním listem
dosahují dlouhodobě velmi dobrých výsledků u závěrečných zkoušek. Vedení školy
analyzuje příčiny neúspěšnosti žáků při ukončování vzdělávání a realizuje kroky vedoucí ke
zlepšení výsledků žáků, např. škola otevřela nepovinný seminář z českého jazyka
a literatury pro žáky maturitních ročníků. Prostupnost oborů vzdělání umožňuje žákům
přestup do jiného oboru, který více odpovídá jejich individuálním předpokladům. Tím se
rovněž eliminuje jejich neúspěšnost v průběhu i při ukončování vzdělávání.
Systém poradenských služeb školy zajišťuje s podporou vedení školy specializovaný tým
poradenských pracovníků. Údaje o poskytovaných službách škola prezentuje v prostorách
školy i prostřednictvím školního webu. Žáci prvních ročníků a jejich zákonní zástupci jsou
školou o činnosti pracoviště informováni na začátku školního roku.
Škola poskytuje všem žákům podpůrná opatření vycházející z doporučení školských
poradenských zařízení a na základě vlastní diagnostiky identifikuje žáky ohrožené školním
neúspěchem. O potřebách žáků s přiznanými podpůrnými opatřeními jsou učitelé pravidelně
informováni výchovnou poradkyní na pravidelných poradách. Plány pedagogické podpory
i individuální vzdělávací plány jsou průběžně vyhodnocovány, výchovná poradkyně
poskytuje vyučujícím zpětnou vazbu zejména vzhledem k hodnocení jednotlivých žáků,
které se pravidelně řeší např. i v rámci předmětových komisí.
Působení školy v oblasti primární prevence se odráží v tématech začleňovaných přímo do
výuky vybraných předmětů i do plánování a realizace dalších preventivních aktivit. Škola
usiluje o vytváření a udržování příznivého klimatu. Cíleně zaměřuje pozornost zejména
začátkem školního roku na nově příchozí žáky, kterým zajišťuje adaptační a socializač ní
aktivity pro podporu jejich duševní pohody a zdraví. V případě potřeby je problematika
rizikového chování součástí třídnických hodin. Systematické práci s třídními kolektivy
zaměřené na posilování vztahů mezi vrstevníky a jejich zlepšování ve třídě se škola zatím
nevěnuje. K nejčastějším důvodům pro konání výchovných pohovorů či svolání výchovné
komise patřila ve sledovaném období zvýšená absence žáků s podezřením na záškoláctví.
Důsledným plněním nastaveného primárního programu se však škole daří snižovat počet
tohoto negativního projevu chování žáků.
Pozitivně lze hodnotit činnost žákovského parlamentu, která se orientuje nejen na plánování
a organizaci školních akcí, na zprostředkování výměny informací mezi žáky, učiteli,
vedením školy a zaměstnanci školy, ale také na přípravu a organizování činností, které
navrhnou žáci jednotlivých tříd, zejména kulturní a sportovní akce a jejich vyhodnocování.
Škola žákům poskytuje podporu při rozhodování o dalším vzdělávání nebo volbě zaměstná ní
a účinně jim pomáhá s výběrem a budoucím uplatněním ve společnosti i na trhu práce.
Sleduje uplatnění svých absolventů, cíleně získává informace o jejich úspěšnosti
v navazujícím studiu nebo profesním životě.




2021/2022                                   6
                                         Závěry
Vývoj školy
- V roce 2016 došlo ke změně na vedoucí pracovní pozici ředitele školy a od roku 2020
  ke změně v názvu školy na Střední průmyslová škola Jeseník.
- Portfolio vzdělávací nabídky bylo rozšířeno o nový studijní obor Informační technolo gie
  a učební obor Elektrikář, důsledkem toho se škole podařilo navýšit počet žáků.
- Došlo ke zlepšení materiálních podmínek pro vzdělávání – vybudování nových učeben
  a modernizace učebních pomůcek.


Silné stránky
- Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  i rozvoji klíčových kompetencí žáků.
- Škola se aktivně snaží svými aktivitami a spoluprací v rámci projektů zatraktivnit
  polytechnické vzdělávání pro žáky základních škol.
- Realizací mobility žáků v rámci zahraničních stáží žáků v praktickém vyučová ní,
  podporuje škola v souladu se svými strategickými dokumenty snahu o lepší uplatnitelno st
  absolventů na trhu práce.


Slabé stránky a/nebo příležitosti ke zlepšení
˗ V hodnocených vyučovacích hodinách nebyla vždy zaznamenána diferenc iace
  vzdělávacího obsahu, která by vycházela z individuálních vzdělávacích potřeb všech
  žáků, zejména k žákům talentovaným.
˗ Často chyběla příležitost pro sebehodnocení a vzájemné hodnocení, škola tak dostatečně
  nevytvářela podmínky pro sebereflexi žáků a nerozvíjela jejich sociální kompetence.
˗ Příležitostí ke zlepšení je také důslednější ověřování účinnosti opatření přijatých
  v souvislosti s analýzou výsledků vzdělávání žáků.


Doporučení pro zlepšení činnosti školy
˗ Ve výuce důsledněji diferencovat vzdělávací činnosti žáků s ohledem na jejich
  individuální vzdělávací možnosti a potřeby. Identifikovat také žáky talentované, přímo
  ve vyučovacích hodinách se zaměřit na jejich rozvoj prostřednictvím vhodných
  výukových aktivit (např. obohacování vzdělávacího obsahu, zadávání specifick ýc h
  úkolů) a podpořit je tak v jejich odborném růstu.
˗ K posílení sociálního rozvoje a komunikačních kompetencí žáků uplatňovat ve výuce
  společně se sebehodnocením také vzájemné hodnocení.
˗ V rámci jednání pedagogické rady i předmětových komisí zpětně vyhodnocovat účinnost
  opatření    související  s analýzou      výsledků vzdělávání   žáků a následně
  je upravovat nebo zavádět další opatření.




2021/2022                                   7
˗ Zacílit např. vzájemné hospitace na předávání zkušeností, rozšíření profesní odbornosti
  a obohacení vzdělávacího procesu se zaměřením na efektivitu práce pedagogů
  s asistentem pedagoga.
˗ Podporovat žákovské objevy, pokusy, badatelství, rozvíjet strategie posilující vnitř ní
  motivaci žáků. U testů zvýšit jejich formátovou pestrost a variabilitu se zastoupením
  práce s textem, široce otevřenými odpověďmi či úlohami vyžadujícími kreativní myšle ní.



                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení o Střední průmyslové škole Jeseník, ze dne
       22. 3. 2022
 2.    Školní řád, s účinností od 1. 9. 2021
 3.    Vnitřní řád školní jídelny, s účinností od 1. 9. 2021
 4.    Vnitřní řád domova mládeže, ze dne 31. 8. 2020
 5.    Provozní řád školní jídelny, ze dne 1. 9. 2020
 6.    Plán rozvoje Střední průmyslové školy Jeseník na období 2022/2024, ze dne
       12. 12. 2021
 7.    Školní vzdělávací programy pro obory vzdělání 23-41-M/01 Strojírenství,
       36-47-M/01 Stavebnictví, 23-43-L/51 Provozní technika a 18-20-M/01 Informač ní
       technologie, platné od 1. 9. 2020
 8.    Školní vzdělávací programy pro obory vzdělání 23-51-H/01 Strojní mechanik,
       23-56-H/01 Obráběč kovů, 36-52-H/01 Instalatér a 36-67-H/01 Zedník, platné
       od 1. 9. 2017
 9.    Školní vzdělávací program pro obor vzdělání 26-51-H/01 Elektrikář, platný
       od 1. 9. 2020
10.    Výroční zprávy o činnosti školy za školní roky 2019/2020 a 2020/2021
11.    Školní vzdělávací program pro domov mládeže, s platností od 1. 9. 2021
12.    Složky: Zápisy z jednání pedagogické rady a předmětových komisí, školní roky
       2020/2021 a 2021/2022
13.    Přehledy prospěchu tříd a školy, školní roky 2020/2021 a 2021/2022
14.    Písemné práce z českého jazyka, anglického jazyka, matematiky, zadání písemnýc h
       testů z chemie, fyziky a základů ekologie, školní rok 2021/2022, namátkový výběr
15.    Výsledky z externího testování žáků školy, školní rok 2021/2022, namátkový výběr
16.    Sešity a pracovní listy žáků, školní rok 2021/2022, namátkový výběr


2021/2022                                    8
17.    Třídní knihy vedené elektronicky k termínu inspekční činnosti
18.    Deník odborného výcviku vedený k termínu inspekční činnosti
19.    Školní matrika vedená elektronicky k termínu inspekční činnosti
20.    Seznam: Specifické vzdělávací potřeby žáků ve školním roce 2021/2022, vedený
       k termínu inspekční činnosti
21.    Inspekční zpráva, čj. ČŠIM-416/14-M, ze dne 24. 4. 2014
22.    Souhrnná dokumentace poradenských služeb ve škole, školní rok 2021/2022
23.    Seznam žáků se speciálními vzdělávacími potřebami vedený k termínu inspekční
       činnosti
24.    Aktuální přehled pedagogických pracovníků školy vedený k termínu inspekční
       činnosti, doklady o dosaženém vzdělání pro splnění odborné kvalifikace
       pedagogického pracovníka
25.    Doklady o absolvovaném dalším vzdělávání pedagogických pracovníků, ke dni
       inspekční činnosti, namátkový výběr
26.    Plán DVPP pro školní rok 2021/2022
27.    Doklady vztahující se k bezpečnosti a ochraně zdraví žáků, finančním podmínkám
       školy a k oblasti školního stravování vedené k termínu inspekční činnosti




2021/2022                                 9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Pavel Fridrich, školní inspektor,                Pavel Fridrich v. r.
 vedoucí inspekčního týmu
 RNDr. Josef Husárek, Ph.D.,                           Josef Husárek v. r.
 školní inspektor
 Mgr. Monika Gloserová,                              Monika Gloserová v. r.
 školní inspektorka
 Ing. Petra Kalabisová,                               Petra Kalabisová v. r.
 kontrolní pracovnice
 Mgr. Pavel Michalík, odborník na výuku                Pavel Michalík v. r.
 odborných předmětů technického zaměření

V Olomouci 19. dubna 2022


Datum a podpis ředitele školy potvrzující projednání a převzetí inspekční zprávy


 Mgr. Jiří Viterna, MBA,                                Jiří Viterna v. r.
 ředitel školy

V Jeseníku 21. 4. 2022




2021/2022                                   10
