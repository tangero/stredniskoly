                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1423/21-B


Název                                Střední zdravotnická škola a Vyšší odborná škola
                                     zdravotnická Brno, Merhautova, příspěvková
                                     organizace
Sídlo                                Merhautova 15, 613 00 Brno
E-mail                               skola@szsmerh.cz
IČ                                   00638005
Identifikátor                        600019861
Právní forma                         příspěvková organizace
Zastupující                          PhDr. Marcela Křiváková, Ph.D.
Zřizovatel                           Jihomoravský kraj
Místo inspekční činnosti             Brno – Merhautova 15 a Lipová 18
Termín inspekční činnosti            2. 11. 2021 − 5. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
vzdělávacích programů.




2021/2022
                                   Charakteristika
Střední zdravotnická škola a Vyšší odborná škola zdravotnická Brno, Merhautova,
příspěvková organizace (dále „škola“) vykonává činnost střední školy (dále „SŠ“), vyšší
odborné školy (dále „VOŠ“), domova mládeže (dále „DM“) a školní jídelny. V době
inspekční činnosti vzdělávala žáky v denní formě v oborech středního vzdělání kategorie
M (4 obory) a L (1 obor) zakončených maturitní zkouškou a v jednom dvouletém oboru
kategorie J zakončeném závěrečnou zkouškou podle školních vzdělávacích programů (dále
„ŠVP“). Dále vzdělávala studenty v denní i kombinované formě v oborech vyššího
odborného vzdělávání podle akreditovaných vzdělávacích programů. Většina realizova nýc h
oborů vzdělávání je zaměřena do oblasti zdravotnictví, menší část do oblasti osobních
a provozních služeb. Počet žáků i studentů se od poslední inspekční činnosti postupně
zvyšoval. Vzhledem ke specifické oborové nabídce školy v rámci Jihomoravského kraje
zájem uchazečů o vzdělání dlouhodobě převyšuje možnosti školy. K 30. září 2021 škola
evidovala 677 žáků SŠ a 345 studentů VOŠ. Vzdělávání žáků a studentů se uskutečňuje
na dvou pracovištích školy, část praktického vyučování také na odborných pracovištíc h
smluvních partnerů. Škola poskytuje ubytování v DM dojíždějícím žákyním a studentkám
(v době inspekční činnosti jich bylo ubytováno 126), dojíždějícím žákům a studentům
ubytování zajišťuje v jiných domovech mládeže v městě Brně. Činnost DM je realizo vá na
v pěti výchovných skupinách podle příslušného ŠVP. Stravování je žákům a studentům
poskytováno na obou pracovištích školy.


                         Hodnocení podmínek vzdělávání
Ředitelka školy (dále „ředitelka“) byla jmenována na vedoucí pracovní místo v roce 2018.
Zpracovala realistickou koncepci školy, kterou pro jednotlivé stěžejní oblasti vzdělává ní
rozpracovala v dalších dokumentech sdílených se všemi pracovníky školy. Převážná část
strategických cílů se postupně naplňuje. V pedagogické oblasti se stanovené záměry
směřující ke zkvalitňování výchovně vzdělávacího procesu nepodařilo zatím plně realizo vat,
jak vyplynulo z provedené hospitační činnosti. ŠVP a akreditované vzdělávací programy
škola průběžně aktualizuje v souladu s požadavky na profil absolventa a také s ohledem
na kvalifikační standardy jednotlivých oborů.
Organizační strukturu školy ředitelka nastavila adekvátně k její velikosti a specifick ým
potřebám realizovaných oborů vzdělání. Účelně delegovanými kompetencemi na několik
svých zástupců pro SŠ i VOŠ zajistila plynulý chod školy na obou pracovištíc h.
Do pedagogického vedení jsou ve významné míře zapojeni také vedoucí metodickýc h
orgánů – předmětových a oborových komisí. Na základě jednotně nastavených mechanis mů
a pravidel pro komunikaci vedoucích pracovníků i všech pedagogů se podařilo vytvoř it
dobré podmínky pro příznivé školní klima a efektivní spolupráci napříč jednotlivými obory
i pracovišti školy. Žáci a studenti se vyjadřují k chodu školy prostřednictvím školního
parlamentu, jehož činnost je zaměřena na zkvalitnění vzájemných vztahů mezi pedagogy,
žáky a studenty a prevenci problémů ve třídách. Vedení školy jejich podnětům věnuje
adekvátní pozornost. Efektivitu řízení školy podporuje funkční školní informační systém,
který umožňuje sdílení všech provozních informací, údajů o výsledcích a vzdělávac íc h
potřebách žáků a studentů, ale i důležitých dokumentů.
Vedení školy průběžně monitoruje pedagogický proces, ale v některých jeho oblastech
nebyla realizovaná kontrolní činnost dostatečně efektivní. Vedoucí pracovníci sledují
pravidelně formou hospitační činnosti průběh vzdělávání žáků a studentů. Vyhodnocová ní
úrovně a přijímání opatření k jeho zkvalitnění však nebylo plně účinné vzhlede m



2021/2022                                   2
k nedostatkům, které vyplynuly z hospitací provedených v rámci inspekční činnosti
v teoretickém vyučování. Nedostatky se vyskytly také v organizačním zajištění odborného
výcviku žáků a jeho nastavení ve ŠVP.
Profesní rozvoj pedagogických pracovníků je cíleně podporován. Vedení školy se
zdokonaluje zejména v oblasti manažerských dovedností a zapojuje se do výměny
zkušeností s jinými školami. Pedagogové na základě svého zájmu a potřeb školy sestavují
každoročně osobní plán vzdělávání a většina z nich se aktivně účastní vzdělávacích aktivit
zaměřených na prohloubení odbornosti, osobnostní rozvoj a moderní trendy ve vzdělává ní.
Pozitivní dopad jejich dalšího vzdělávání ale nebyl ve větší části sledovaného teoretického
vyučování patrný. Část výuky odborných vyučovacích předmětů na SŠ i VOŠ je zajištěna
nejen interními zaměstnanci, ale i odborníky z praxe, což je pro žáky a studenty přínosné
při získávání odborných kompetencí. Vedení školy usiluje o naplnění potřeb pedagogů
a vytvoření vhodných podmínek k jejich práci. Např. v období přechodu na distanční formu
vzdělávání v minulém školním roce byly prostřednictvím dotazníkového šetření mezi
pedagogy důsledně vyhodnocovány podmínky a průběh tohoto typu vzdělávání jako podklad
pro přijetí vhodných opatření k jeho zefektivnění. Adaptační program pro začínající učitelé
usnadňuje jejich zapojení do všech činností školy. Spolupráce a sdílení zkušeností pedagogů
SŠ i VOŠ je podněcováno mimo jiné jejich prací v metodických komisích. Aktuálně se
při společných jednáních věnují vyhodnocení dopadů distanční výuky, úpravám ŠVP,
organizačním záležitostem i výsledkům žáků a studentů včetně přijímání opatření k jejich
zlepšení. V menší míře se zabývají návrhy na zkvalitnění výuky.
Poskytování poradenských služeb je kvalitně zajištěno na obou pracovištích školy i DM
týmem 13 pedagogů včetně školní psycholožky a speciální pedagožky. Práci celého školního
poradenského pracoviště (dále „ŠPP“) zastřešuje zástupkyně ředitelky, kompetence, popis
a rozsah činností jednotlivých pedagogických pracovníků jsou jasně stanoveny. Výchovné
poradkyně na odpovídající úrovni komunikují se školskými poradenskými zařízeními,
koordinují zejména péči o žáky se speciálními vzdělávacími potřebami nebo žáky s rizike m
školního neúspěchu. Efektivně předávají vyučujícím informace k zabezpečení patřičné péče
o tyto žáky. Kariérové poradenství je funkčně zajištěno. Dostatečná pozornost je věnována
oblasti prevence rizikového chování žáků. V posledních letech se díky prevenci a včasné
intervenci ŠPP ve škole sociálně patologické jevy vyskytovaly v minimální míře.
Problémové situace, které byly spíše ojedinělé, byly řešeny bezodkladně. Zavedený systém
adaptace žáků usnadňuje vytváření nových třídních kolektivů a příznivé klima. Standardní
program poradenských služeb ve škole je doplněn v odpoledních hodinách prací metodičky
prevence a kariérové poradkyně také v DM.
Škola usiluje o zajištění bezpečného a příjemného prostředí pro vzdělávání žáků a studentů.
Zejména v oblasti vybavení odborných učeben se daří postupně zkvalitňovat materiá lní
podmínky tak, aby odpovídaly moderním trendům a pracovním postupům v jednotlivýc h
oborech vzdělání. Pozitivní dopad na zázemí pro vzdělávání měla modernizace budovy
na ulici Merhautova. Naopak vzdělávání na pracovišti Lipová se uskutečňuje v méně
podnětném prostředí zastaralé budovy (vlastníkem je město Brno). Také materiální stav DM
neodpovídá současným trendům. Škola aktivním způsobem vyhledává možnosti
pro zapojení do mnoha projektů a rozvojových programů a významným způsobem tak
doplňuje finanční prostředky, které využívá ke zkvalitnění vzdělávání.
K úspěšné realizaci vzdělávání výrazně přispívá bohatá spolupráce s mnoha partnery.
Vedení školy se podařilo vytvořit široké portfolio smluvních pracovišť, kde se uskutečňuje
praktické vyučování. Žáci a studenti se seznamují se specifiky různých typů pracovišť
a výrazným způsobem tak posilují odborné kompetence nezbytné pro uplatnění na trhu



2021/2022                                   3
práce. Na základě efektivní spolupráce s profesními organizacemi a různými komerčními
subjekty organizuje škola řadu odborných exkurzí a přednášek nebo využívá možnosti
výhodného nákupu moderních zařízení pro výuku. Přínosná pro všestranný rozvoj klíčovýc h
kompetencí žáků a studentů je mezinárodní spolupráce. Škola navázala řadu kontaktů
se zahraničními zaměstnavateli a dalšími vzdělávacími organizacemi, kde realizují žáci,
studenti i pedagogičtí pracovníci odborné stáže.


                          Hodnocení průběhu vzdělávání
Průběh vzdělávání žáků a studentů byl sledován jak v teoretickém vyučování, tak
v praktickém – formou cvičení, odborné praxe a odborného výcviku, a to na pracovištíc h
školy i odborných pracovištích smluvních partnerů. Pozitivním znakem všech navštíve nýc h
vyučovacích hodin byla příznivá pracovní atmosféra. Žáci a studenti měli dobře osvojená
pravidla práce, spolupracovali s vyučujícími, kteří na ně kladli přiměřené a srozumite lné
požadavky. Vzájemná komunikace žáků a studentů s učiteli byla přirozená, založená
na respektu a partnerském přístupu. V rámci hospitační činnosti bylo zřejmé, že pedagogové
dokázali dobře využít zkušenosti a dovednosti získané v období distančního vzdělává ní
i v prezenční výuce. Prostřednictvím výukové platformy zpřístupňují žákům a studentům
potřebnou studijní podporu nebo zadání úkolů, a ti je mohou jejím prostřednictvím
odevzdávat. Efektivita uplatněných výchovně- vzdělávacích strategií byla výrazně rozdílná
v teoretickém a praktickém vyučování.

V hospitovaném praktickém vyučování odborných předmětů byli žáci a studenti většinou
aktivní, získané znalosti a dovednosti dokázali pohotově aplikovat. Zvolené tempo práce
bylo přiměřené jejím schopnostem. Žáci a studenti byli vedeni k používání odborné
terminologie a dodržování správného pracovního postupu. Přirozeně dokázali propojit
osvojené teoretické poznatky s praxí, což pozitivně ovlivňovalo jejich odborné kompetence.
Přirozenou součástí vzdělávacího cíle byly často také postojové složky. Chyba byla vhodně
využívána k dalšímu vzdělávacímu pokroku. Na smluvních pracovištích, která plně
odpovídala potřebám výuky, pracovali žáci a studenti samostatně nebo ve skupinách
pod dohledem pedagoga nebo odborníka z praxe. Výuka byla individualizovaná, reagovala
na vzdělávací potřeby jednotlivců. Vyučující účelně střídali pestré metody práce směřujíc í
k praktické činnosti žáků a studentů. Jejich komunikace s pacienty i personálem byla
spontánní a na velmi dobré odborné úrovni. Celkově výuka na různých odděleních
odborných pracovišť včetně laboratoří významně posilovala klíčové i odborné kompetence
žáků a studentů.

Ve sledovaném teoretickém vyučování vedly zvolené didaktické postupy v převážné míře
k dosažení stanoveného vzdělávacího cíle, jejich pestrost však byla nízká. Ve většině
vyučovacích hodin dominovala frontální forma výuky s výkladem učitele, která
neposkytovala dostatek podnětů pro aktivní zapojení žáků a studentů. Pochopení obsahově
náročných témat napomáhalo uplatnění příkladů z praxe. Na zvládnutí zadaných úkolů měli
žáci a studenti vždy dostatek času, učitelé průběžně ověřovali jejich porozumění
probíranému učivu. Samostatná práce žáků a studentů byla často dobře podpořena
připravenými pracovními listy. Přestože byla učební látka často vhodně doplněna prezentací
učiva nebo názornými pomůckami, jednalo se většinou o předávání hotových poznatků
bez dostatečné podpory tvořivého myšlení. Zpětnou vazbu získávali žáci a studenti převážně
prostřednictvím klasifikace nebo stručného komentáře, což není vždy optimálně využite lné
pro jejich další rozvoj. Chybělo zapojení žáků a studentů do vyhodnocení naplnění
stanoveného vzdělávacího cíle, méně často a na rozdílné úrovni bylo využito jejich


2021/2022                                   4
sebehodnocení. V nedostatečné míře byla uplatňována diferenciace výuky vzhlede m
k individuálnímu zájmu, nadání a schopnostem všech žáků a studentů, kteří většinou plnili
stejné úkoly. V převážné většině navštívených vyučovacích hodin byly klíčové kompetence
žáků a studentů rozvíjeny v menší míře, stejně jako funkční gramotnosti. Jen ojediněle měli
žáci a studenti příležitost řešit problémovou úlohu, méně často samostatně vyvozova li
závěry na základě získaných poznatků. Čtenářská gramotnost byla v menší části hodin
rozvíjena prostřednictvím práce s odborným textem. Spíše výjimečně byli žáci a studenti
cíleně vedeni k vyhledávání, zpracování a využití informací z různých zdrojů. Příležito st
ke komunikaci dostávali většinou jen formou stručného řízeného rozhovoru s vyučujíc ím,
do kterého se zapojovala jen část z nich. Výjimkou byly navštívené vyučovací hodiny
vzdělávací oblasti jazyk a jazyková komunikace, ve kterých byly vzdělávací cíle zaměřeny
jak na získávání poznatků, tak na rozvoj komunikačních kompetencí. Uplatněné vzdělávac í
strategie podněcovaly žáky a studenty k aktivnímu zapojení do všech činností, ti se přirozeně
účastnili diskuzí řízených učiteli a byli vedeni k přesné a srozumitelná formě mluve né ho
i písemného projevu. Zejména ve vyučovacích hodinách anglického jazyka byla podpora
rozvoje cizojazyčných komunikačních dovedností využitelných v běžných životníc h
situacích i budoucím pracovním uplatnění žáků a studentů na dobré úrovni. Ve sledovanýc h
vyučovacích hodinách odborných předmětů byl kladen důraz na aplikování dosud nabytých
vědomostí a dovedností při osvojování nového učiva a odvozování vzájemných souvislos tí,
uplatňovány byly mezipředmětové vztahy. V hospitovaných vyučovacích hodinách tělesné
výchovy žáci velmi dobře spolupracovali s vyučujícími a prokazovali vnitřní motivac i
k pohybovým aktivitám. Činnosti a zátěž odpovídaly jejich fyzickým schopnostem a způsob
vedení výuky přispíval k rozvoji jejich pohybové gramotnosti.
V rámci výchovně vzdělávací činnosti vytváří DM ubytovaným přátelskou až rodinnou
atmosféru pro jejich školní přípravu i odpočinek. Smysluplné využití volného času podporují
vychovatelky přípravou různých kulturních akcí, ale i pravidelnou zájmovou činností
(kroužek znakové řeči, hry na kytaru, pohybové aktivity v menší míře podle zájmu
ubytovaných).


                          Hodnocení výsledků vzdělávání
Pedagogové pravidelně monitorují výsledky vzdělávání svých žáků a studentů a aktivně
s nimi pracují. Škola má srozumitelně vymezená pravidla hodnocení a nastavené účinné
mechanismy pro ověřování úrovně dosažených výsledků. Kromě běžných evaluačníc h
nástrojů (písemné, ústní, praktické zkoušky a testy) využívá k posouzení kvality získanýc h
kompetencí žáků a studentů seminární nebo ročníkové práce. Pedagogičtí pracovníci
průběžně zaznamenávají hodnocení do školního informačního systému, který zajišťuje
studentům, žákům i jejich zákonných zástupcům bezprostřední informovanost o průběhu
a výsledcích jejich vzdělávání i rychlou komunikaci se školou.

Pedagogové pravidelně analyzují a vyhodnocují výsledky vzdělávání žáků a studentů
na jednáních pedagogické rady a v případě potřeby přijímají opatření. Zvýšená pozornost je
v součinnosti se ŠPP věnována žákům a studentům ohroženým školním neúspěchem.
Pro jejich včasnou identifikaci a účinnou podporu zavedla škola nově v letošním školním
roce sdílený elektronický prostor, který pedagogům a vedení školy umožňuje žáky
s aktuálními studijními problémy monitorovat a v relativně krátkém čase jim poskytnout
účinnou pomoc. Realizuje se rychlá písemná intervence s nabídkou konkrétních opatření
ke zlepšení, jak směrem k žákům, tak k jejich zákonným zástupcům a ostatním vyučujíc ím
(zejména u žáků 1. ročníků). Žákům a studentům je poskytována podpora především formou
individuálních a skupinových konzultací (doučování), část se podle zájmu realizuje také


2021/2022                                    5
v DM. Pozitivním přínosem v péči o žáky a studenty s rizikem vzdělávacího neúspěchu je
činnost speciální pedagožky a školní psycholožky. Zejména v letošním školním roce
po období distanční výuky probíhá program pro třídy zaměřený na efektivní učení, žáci
a studenti vyhledávají často i osobní konzultace. Pro žáky vyšších ročníků organizuje ŠPP
program přípravy na maturitu.
Přestože škola realizuje řadu opatření pro zvýšení úspěšnosti v průběhu vzdělávání, eviduje
opakovaně i žáky a studenty neprospívající. Studijní problémy se projevují zejména
na začátku studia, důvodem je nejčastěji nezvládnutí náročných požadavků odborného
vzdělávání. Žákům na SŠ povoluje škola ve většině případů opakování ročníku. Na VOŠ se
nedaří snížit počty studentů, kteří předčasně ukončují z těchto důvodů své vzdělávání, se
stejným problémem se potýká škola také u žáků dvouletého vzdělávacího oboru (53-41-J/01
Zubní instrumentářka). Pozitivem je, že ve vyšších ročních jsou počty žáků i studentů
ukončujících studium minimální.

Celková úspěšnost žáků při ukončování jejich vzdělávání maturitní zkouškou je dlouhodobě
výborná v porovnání s celorepublikovou průměrnou úrovní výsledků žáků ostatních škol
ve stejné skupině oborů. Výjimkou byly opakovaně horší výsledky žáků ve zkušebním
předmětu matematika, kterou si však ve společné části vybral jen velmi nízký počet žáků.
Ve školním roce 2020/21 bylo u maturitní zkoušky úspěšných 98 % žáků, na VOŠ bylo
při ukončování svého vzdělání absolutoriem úspěšných 93 % studentů. Žáci dvouletého
vzdělávacího oboru konající závěrečnou zkoušku ukončili své studium úspěšně všichni.

Škola vytváří vhodné podmínky a motivuje své žáky a studenty k zapojení do mnoha aktivit
s pozitivním dopadem na komplexní rozvoj jejich klíčových i odborných kompetencí
a naplnění profilu absolventa. Žáci a studenti se účastní různých, zejména odborných soutěží
a dosahují v nich výborných výsledků. V letošním školním roce to bylo např. 1. místo
v celostátní soutěži Zlatý masér. K osobnostnímu rozvoji a zlepšení cizojazyčné gramotnosti
výrazně přispívá účast žáků, studentů i absolventů v mezinárodních projektech.
Při absolvování několikatýdenních         odborných stáží v zahraničí        se seznamují
s technologiemi, které nejsou ve škole ani na pracovištích smluvních partnerů běžně
dostupné a získávají cenné zkušenosti od zahraničních odborníků. Sociální kompetence žáci
dobře rozvíjí realizací tzv. Edukačních cyklů, kdy samostatně vzdělávají laickou veřejnost
(např. seniory) v aktuálních tématech jejich oboru. Vzdělávací obsah ŠVP a akreditovanýc h
vzdělávacích programů škola pravidelně naplňuje organizací různorodých projektů, exkurzí
či kulturních a sportovních akcí. Úspěchy žáků a studentů škola oceňuje a vhodně prezentuje
jako pozitivní vzory. Škola udržuje kontakt se svými absolventy, mnohým z nich umožňuje
např. realizaci jejich studijních praxí.


                                         Závěry
Vývoj školy
- Od poslední inspekční činnosti došlo ke změně ve vedení školy.
- Zájem uchazečů o vzdělávání je dlouhodobě vysoký.
- Zefektivnil se informační systém školy a podařilo se propojit spolupráci pedagogickýc h
  pracovníků napříč jednotlivými obory i školními pracovišti.
- Pro zkvalitnění stravování žáků a studentů byla zřízena v budově na ulici Merhautova
  výdejna stravy.
- Špatný technický stav budovy školy a domova mládeže na pracovišti Lipová přetrvává.


2021/2022                                    6
Silné stránky
- Bohaté partnerské vztahy škola cíleně využívá ke zvyšování kvality odborného
  vzdělávání a naplňování školních a akreditovaných vzdělávacích programů.
- Pro rozvoj odborných kompetencí žáků a studentů v souladu s profilem absolventa jsou
  ve škole vytvářeny optimální podmínky.
- Škola úspěšně motivuje žáky a studenty k zapojení do pestrých aktivit s pozitivním
  dopadem na jejich profesní rozvoj.


Slabé stránky a/nebo příležitosti ke zlepšení
- Kontrolní mechanismy jsou ve škole nastaveny, ale v oblasti vyhodnocování průběhu
  vzdělávání nejsou doposud dostatečně účinné.
- Vzdělávací strategie využívané v převážné části teoretického vyučování nepodporovaly
  aktivitu žáků a studentů, rozvoj jejich klíčových kompetencí a uplatnění kritického
  myšlení.
- Diferencování výuky vzhledem k individuálním zájmům a schopnostem žáků a studentů
  se vyskytovalo v teoretickém vyučování jen ojediněle.
- V průběhu vzdělávání nebyli žáci a studenti v dostatečné míře vedeni k efektivnímu
  využívání různých informačních zdrojů při řešení úkolů.


Doporučení pro zlepšení činnosti školy
- Kontrolní činnost zaměřit na efektivní uplatňování aktivizujících forem a metod výuky
  s důrazem na rozvoj klíčových kompetencí žáků a studentů. Důsledně vyhodnoco vat
  závěry z hospitační činnosti, přijímat opatření ke zkvalitňování průběhu vzdělává ní
  a jejich účinnost průběžně ověřovat.
- Věnovat dostatečnou pozornost metodickému vedení pedagogů v oblasti didaktiky,
  poskytovat jim kvalitní zpětnou vazbu k jejich pedagogické práci.
- V průběhu teoretického vyučování využívat v maximální míře takové didaktické postupy,
  které umožňují žákům a studentům se aktivně zapojit do výuky. Zařazovat činnosti
  rozvíjející jejich klíčové kompetence a kreativitu.
- Využívat diferenciaci zadávaných úkolů i vzdělávacích cílů tak, aby odpovídaly
  individuálním potřebám žáků a studentů a umožňovaly rozvoj jejich zájmu, schopností
  a dovedností.
- Cíleně vést žáky a studenty k vyhledávání, zpracování a účelnému využití informac í
  v jejich vzdělávání. Vytvářet vhodné podmínky pro použití moderních zdrojů informací.
- Další vzdělávání pedagogických pracovníků cíleně zaměřit především na oblast uplatnění
  aktivizačních metod ve výuce a její individualizaci.
- Podpořit pedagogické pracovníky k vzájemnému sdílení zkušeností, dovedností a dobré
  praxe v oblasti výukových forem a metod.




2021/2022                                  7
                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina příspěvkové organizace Jihomoravského kraje ze dne 30. 4. 2015
 2.    Jmenovací dekret na pracovní místo ředitele s účinností od 1. 8. 2018
 3.    Školní řád Střední zdravotnické školy platný od 1. 9. 2021 s aktualizací ze dne
       5. 11. 2021
 4.    Školní řád Vyšší odborné školy zdravotnické platný od 1. 9. 2021 s aktualizací ze dne
       5. 11. 2021
 5.    Vnitřní řád Domova mládeže platný od 1. 9. 2021
 6.    Školní vzdělávací programy pro jednotlivé obory vzdělání realizované ve školním
       roce 2021/2022
 7.    Akreditované vzdělávací programy pro obory vzdělání realizované ve školním roce
       2021/2022
 8.    Školní vzdělávací program pro domov mládeže aktualizovaný k 1. 9. 2021
 9.    Výpis z rejstříku škol a školských zařízení – druh školy: Střední škola IZO: 110 030
       478, Vyšší odborná škola IZO: 110 030 486, Domov mládeže IZO: 110 009 576,
       Školní jídelna IZO: 110 250 028, tisk 21. října 2021
10.    M 8 Výkaz o střední škole podle stavu k 30. 9. 2021 ze dne 12. října 2021 (zvlášť
       pro školu Merhautova 15 a Lipová 18)
11.    M 10 Výkaz o vyšší odborné škole podle stavu k 31. 10. 2021 ze dne 3. listopadu
       2021
12.    Z 19-01 Výkaz o školském ubytovacím zařízení podle stavu ke dni 31. 10. 2020
       ze dne 3. listopadu 2020
13.    Z 17-01 Výkaz o činnosti zařízení školního stravování podle stavu k 31. 10. 2020
       ze dne 9. 11. 2020
14.    Dokumentace k ekonomickému hodnocení školy, k bezpečnosti a ochraně zdraví
       žáků a zajištění školního stravování v době pobytu ve škole
15.    Personální dokumentace vedená ve školním roce 2021/2022
16.    Elektronický informační systém školy vedený ve školním roce 2021/2022
17.    Podklady školy k hodnocení výsledků vzdělávání žáků a studentů za školní roky
       2018/2019, 2029/2020 a 2020/2021
18.    Školní preventivní program SZŠ a VOŠZ Brno Merhautova, příspěvková organizace,
       školní rok 2021/2022 včetně krizového plánu školy
19.    Dokumentace ŠPP vedená ve školním roce 2021/2022 (zápisy ze schůzek, plán práce,
       přehled poskytovaných podpůrných opatření, osobní dokumentace žáků se
       speciálními vzdělávacími potřebami)


2021/2022                                    8
20.    Strategie prevence a řešení školní neúspěšnosti žáků, platná od 1. 9. 2021
21.    Zápisy z jednání školního parlamentu ve školním roce 2021/2022
22.    Koncepce rozvoje školy ze dne 5. 10. 2018
23.    Internacionalizační strategie školy ze dne 1. 9. 2021
24.    Školní akční plán rozvoje vzdělávání na období 2019 až 2021 schválený 12. 4. 2019
25.    Osobní plány vzdělávání pedagogických pracovníků ve školním roce 2020/2021
       a 2021/2022
26.    Zápisy z jednání a plány práce předmětových a oborových komisí ve školním roce
       2020/2021 a 2021/2022
27.    Dokumentace vedená ke kontrolní činnosti ve školním roce 2020/2021 a 2021/2022
28.    Záznamy z hospitací vedené ve školním roce 2020/2021 a 2021/2022
29.    Zápisy z porad zaměstnanců a vedení školy vedené ve školním roce 2020/2021
       a 2021/2022
30.    Smlouvy o obsahu, rozsahu a podmínkách zajištění praktického vyučován í
       u smluvních partnerů vedené ve školním roce 2021/2022 – vzorek
31.    Dokumentace domova mládeže vedená ve školním roce 2021/2022 (Tematický plán
       konkrétních ročních činností, deníky výchovných skupin)
32.    Výkazy studijních skupin ve školním roce 2021/2022
33.    Zápis o zjištěných nedostatcích ze dne 5. 11. 2021
34.    Webové stránky školy k datu inspekční činnosti
35.    Inspekční zpráva č. j. ČŠIB-252/12-B ze dne 2. 4. 2012 a Protokol o kontrole č. j.
       ČŠIB- 992/14-B ze dne 25. 9. 2014




2021/2022                                   9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Alena Svobodová, školní inspektorka,        Ing. Alena Svobodová v. r.
 vedoucí inspekčního týmu
 Ing. Ilona Ptáčková,                             Ing. Ilona Ptáčková v. r.
 školní inspektorka
 Mgr. Zdeňka Kubíková, Ph.D.                      Mgr. Zdeňka Kubíková, Ph.D. v. r.
 školní inspektorka
 PhDr. Šárka Maleňáková, Ph.D.                    PhDr. Šárka Maleňáková, Ph.D. v. r.
 školní inspektorka
 Mgr. Hana Čamborová                              Mgr Hana Čamborová v. r.
 odbornice na střední odborné vzdělávání
 Ing. Ivana Nepovímová                            Ing. Ivana Nepovímová v. r.
 odbornice na střední odborné vzdělávání
 Ing. Jiří Koc, kontrolní pracovník               Ing. Jiří Koc v. r.

V Brně 1. prosince 2021


Datum a podpis ředitelky školy potvrzující projednání a převzetí inspekční zprávy


 PhDr. Marcela Křiváková, Ph.D.,                  PhDr. Marcela Křiváková, Ph.D. v. r.
 ředitelka školy

V Brně 13. prosince 2021




2021/2022                                    10
