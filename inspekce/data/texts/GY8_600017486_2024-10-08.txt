                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2082/24-T
                                       Sp. zn. ČŠIT-S-496/24-T


Název                               Gymnázium, Ostrava-Zábřeh, Volgogradská 6a,
                                    příspěvková organizace
Sídlo                               Volgogradská 2632/6a, 700 30 Ostrava-Zábřeh
E-mail                              reditel@gyvolgova.cz
IČO                                 00 842 737
Identifikátor                       600 017 486
Právní forma                        příspěvková organizace
Zastupující                         Mgr. Vít Schindler
Zřizovatel                          Moravskoslezský kraj
Místo inspekční činnosti            Volgogradská 2632/6a, 700 30 Ostrava-Zábřeh
Inspekční činnost na místě          8. 10. 2024 − 11. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů. Zjišťování a hodnocení naplnění školních vzdělávacích programů.


                                         Charakteristika
Gymnázium, Ostrava-Zábřeh, Volgogradská 6a, příspěvková organizace (dále „škola“)
vykonává činnost střední školy. Ve školním roce 2024/2025 škola vzdělávala v osmnácti
třídách 420 žáků v oboru vzdělání 79-41-K/81 Gymnázium. K termínu inspekční činnosti
evidovala škola 24 žáků se speciálními vzdělávacími potřebami, tři žáci se vzdělávali podle
individuálního vzdělávacího plánu. Školu navštěvuje devět žáků s odlišným mateřským
jazykem.
Školní stravování je smluvně zajištěno ve školní jídelně, která je součástí jiné střední školy,
nacházející se ve společném areálu.


                          Hodnocení podmínek vzdělávání
Ředitel školy (dále „ředitel“) působí ve funkci od srpna 2021. Organizační struktura
a vymezení kompetencí dvou zástupců ředitele je účelné, delegování úkolů na jednotlivé
pracovníky odpovídá potřebám školy. Vedení školy na pravidelných schůzkách řeší
záležitosti týkající se řízení a organizace vzdělávacího procesu a pružně reaguje na aktuální
situaci. V době inspekční činnosti ředitel nedisponoval aktualizovanou verzí koncepce
školy, která by byla sdílena s učitelským sborem a která by vytvářela konkrétní představu
o dalším rozvoji školy. Hospitační činnost je prováděna průběžně a v dostatečném rozsahu,
pedagogům však není poskytována potřebná zpětná vazba obsahující doporučení pro jejich
další profesní rozvoj. Metodické vedení začínajících pedagogů je účinně nastaveno. Práce
metodických orgánů měla spíše formální charakter, pedagogové nesdílejí své zkušenosti a
poznatky z výuky, neposkytují si vzájemnou podporu a inspiraci pro svou pedagogickou
činnost. V průběhu inspekční činnosti bylo zaznamenáno nepříznivé vnímání některých
aspektů prosociálních vztahů mezi členy pedagogického sboru, které bylo potvrzeno
dotazníkovým šetřením. Za jednotlivé předměty nemají předmětové komise jednotně
nastavená hodnotící kritéria. Aktuální školní vzdělávací program je průběžně inovován.
Školní poradenské pracoviště se zaměřuje na podporu žáků se speciálními vzdělávac ím i
potřebami a řešení případných výchovných a vzdělávacích obtíží. V mnoha oblastech se do
vzdělávání žáků pozitivně promítá spolupráce s externími organizacemi a zapojování školy
do národních i mezinárodních projektů.
K předávání informací škola využívá virtuálních komunikačních technologií, jejichž
prostřednictvím učitelé sdílejí vzdělávací materiály s žáky a předávají si aktuální poznatky.
Prostorové a materiální podmínky odpovídají potřebám školního vzdělávacího programu.
V průběhu inspekční činnosti byly odborné učebny i didaktická technika účelně využívány.
Žáci jsou seznamováni se zásadami bezpečného chování a ochrany zdraví ve škole a na
akcích pořádaných školou a poučováni o pravidlech požární ochrany. Míra úrazovosti byla
v několika předchozích školních letech na vyšší úrovni v porovnání s celorepubliko vým
průměrem, převažovaly úrazy vzniklé při tělovýchovných aktivitách. Škola se dostatečně
nezabývala rozborem úrazovosti a přijímáním opatření spočívajících např. v opětovném
poučování žáků o prevenci úrazů v souvislosti s konkrétními úrazy.
Škola se prezentuje na veřejnosti prostřednictvím webových stránek a vydáváním
almanachu.


                           Hodnocení průběhu vzdělávání
Hospitační činnost byla realizována napříč ročníky školy a vyučovanými předměty.
Společným pozitivním znakem výuky i souvisejících činností byla příznivá atmosféra mezi
vyučujícími a žáky, většinou s důrazem na respektování dohodnutých pravidel chování.
Výuka byla připravená a obsahově kvalitní. Učitelé poskytovali dostatek času pro řešení


                                             2/7
úlohy, formulaci odpovědi nebo reflexi procesů a poskytovali alespoň některým žákům
zpětnou vazbu využitelnou k jejich dalšímu učení. Čas vyučovací hodiny byl využit bez
prodlev. Výuka u posledních ročníků byla směřována na efektivní přípravu k maturitní
zkoušce. V úvodu vyučování bylo většinou sděleno téma, případně plánovaný průběh
vyučovací jednotky, jen ojediněle zazněly konkrétní vzdělávací cíle. Výuka však byla
vedena především frontální formou práce s řízeným rozhovorem v kombinaci se
samostatnou prací, ojediněle byla zařazena účelná skupinová práce nebo práce ve dvojicích,
která by posilovala sociální a komunikativní kompetence žáků. Učitelé cizích jazyků často
využívali cílový jazyk při organizaci jednotlivých činností. Vyučující většinou podněcovali
žáky k úsilí i aktivitě, poskytovali žákům dostatek času k řešení úloh a respektovali jejich
pracovní tempo, přiměřeně dbali na přesné vyjadřování žáků i na obsahovou správnost
odpovědí na otázky. Diferenciace úkolů podle dovedností a schopností jednotlivých žáků
však byla zaznamenána minimálně, většinou pracovali na stejných úkolech se shodnou
mírou obtížnosti, čímž docházelo k nižší podpoře jejich potenciálu. Zvolený způsob výuky
neumožňoval výraznější uplatnění individuálního přístupu ke všem žákům. Účelně, ale méně
často, pedagogové uváděli dané znalosti a dovednosti v kontextu reálných životních situací
a vedli žáky k pochopení souvislostí, což se zvláště pozitivně projevilo ve výuce matematik y
realizované podle Hejného metodiky. Převládalo předkládání údajů a informací žákům
pedagogy, naopak příležitosti k jejich vyhledávání a získávání z různých zdrojů, utřídění
podle důležitosti a využití samotnými žáky byly ojedinělé. Učitelé často využívali mobilní
telefony žáků k frontálnímu opakování formou volně dostupných aplikací (Kahoot,
Blooket), k vyhledávání podkladů pro výuku a významu cizích slov. Jako motivaci a
k podpoře zájmu o probíranou látku se učitelům dařilo vybírat relevantní audiovizuá lní
zpracování tématu adekvátní časové náročnosti a poutavé literární ukázky. Ojediněle byly
ve výuce realizovány aktivity, které podněcovaly kreativitu a fantazii žáků a jejich práci
předcházela účinná motivace. Vzhledem k chybějícímu sdělení cílů výuky výjimeč ně
probíhalo jejich efektivní vyhodnocení samotnými žáky v jejím závěru. V nízké míře se
vyučující zaměřovali na účelné formy a metody výuky podporující např. kritické myšlení či
využití metod zaměřených na řešení problému.


                          Hodnocení výsledků vzdělávání
Vyhodnocování vzdělávacích výsledků žáků ve škole probíhá na úrovni jednotlivých učitelů
a na jednáních pedagogické rady. Pedagogové k hodnocení žáků využívají standardní
nástroje (ústní zkoušení, písemné práce, aktivita žáků ve výuce). Žáci školy dosahují
dobrých výsledků. Ve školním roce 2022/2023 ukončilo ročník s vyznamenáním 46,6 %
žáků a ve školním roce 2023/2024 jich bylo 38,6 %. Z výsledků žáků konajících maturitní
zkoušku je také patrná vysoká připravenost. Ve školním roce 2022/2023 úspěšně ukončilo
vzdělávání 100 % žáků ve společné i profilové části maturitních zkoušek, ve školním roce
2023/2024 ve společné části maturitních zkoušek byli úspěšní všichni přihlášení žáci
a v profilové části neuspěl jeden žák.
Školní poradenské pracoviště působí ve složení výchovná poradkyně, školní metodička
prevence a psycholožka. Členky pracoviště neprodleně řeší případné výchovné a vzdělávac í
problémy žáků, v případě potřeby se obracejí o pomoc a specializované poradenství
u externích partnerů. Výchovná poradkyně se věnuje práci se žáky se speciálními
vzdělávacími potřebami, koordinuje práci asistentů pedagoga a poskytuje metodickou
pomoc učitelům při naplňování podpůrných opatření a při sestavování programu pro
tematické třídnické hodiny. Škola věnuje pozornost také žákům nadaným. K tomuto účelu
ředitel zřizuje z řad pedagogů funkci koordinátora pro realizaci a koordinaci akcí, které


                                            3/7
nabízejí žákům možnosti, jak dále rozvíjet jejich nadání, a poskytují kontakty institucí, které
mají zájem o práci s nadanými středoškoláky (vysoké školy, nadace Proxima apod.).
K identifikaci nadaných žáků dochází během výuky učiteli školy. Psycholožka se především
věnuje řešení individuálních potřeb žáků, spolupracuje s ostatními členkami školního
poradenského pracoviště na řešení případných problémů v třídních kolektivech a na
sestavování programu pro adaptační kurzy nastupujících žáků a teambuildingového výjezdu
žáků pátého ročníku školy. Školní metodička prevence pracuje na sestavování preventivníc h
programů a aktivně se účastní akcí organizovaných školním poradenským pracovištěm.
K upevňování pozitivních vztahů v třídních kolektivech přispívají realizované sportovní
kurzy.
Další uplatnění svých absolventů škola sleduje prostřednictvím neformálních setkání, ale
i plánováním aktivit, které jsou realizovány bývalými žáky studujícími na vysokých školách,
jejichž prostřednictvím se žáci školy dozvídají cenné informace přínosné pro rozhodování
o svém dalším vzdělávání. Ke kvalitní přípravě na přijetí na vysokou školu přispívá nabídka
volitelných předmětů v posledních dvou letech vzdělávání ve škole, a to jak v přírodovědné,
tak humanitní oblasti.
Velký důraz škola klade na prezentaci a činnost pro místní základní školy, pro které
pravidelně organizuje soutěž „Volgiáda“, kde mohou žáci 5. tříd změřit své síly
v matematice a informatice. Žáci se mohou zapojit do projektu vytvářeném společně
s taiwanskou střední školou Hong Wen High School, který umožňuje navazování kontaktů
s jejich vrstevníky, žáci si vyměňují informace o životě v jejich zemích, ať už setkáváním
ve virtuálním prostoru, tak také vytvářením videoprezentací. Škola se úspěšně zapojila
do projektu Erasmus+, díky němuž jsou realizovány krátkodobé pobyty žáků v rámci
evropských států. Ve spolupráci s externím partnerem škola umožňuje žákům získat
certifikát cambridgeských zkoušek, žáci v posledních letech této možnosti využívají ve stále
větším počtu. V neposlední řadě škola žákům nabízí širokou nabídku kroužků (sportovní
zaměření, čtenářský klub, astronomie, programování, informatika). Členové školního
pěveckého sboru se aktivně účastní akcí určených široké veřejnosti a jsou úspěšní
v hudebních soutěžích a přehlídkách.
Pod pedagogickým vedením ve škole působí studentská rada, sestávající ze zástupců tříd
školy. Na počátku školního roku rada vytváří plán práce a akcí, které jsou následně
realizovány (motivační dny, charitativní akce a sbírky, sportovní turnaje, „Přespávačka“
s doprovodným programem). Dále také řediteli školy tlumočí případné připomínky a náměty
týkající se chodu školy. Ten tyto informace analyzuje, poskytuje žákům zpětnou vazbu
a navrhuje možnosti řešení. Mnohé z této činnosti vytváří prostor pro komunikac i
a navazování přátelských vztahů starších žáků školy s mladšími.
Žáci školy se účastní vědomostních olympiád a soutěží mnoha oborů, kde dosahují úspěchů
v krajských a národních kolech (Středoškolská odborná činnost, olympiády z matematik y,
fyziky, biologie, astronomie, dějepisu, konverzační soutěže v anglickém, německé a ruském
jazyce, školní soutěž „Ekofakt“). Žáci maturitního ročníku vydávají časopis se svými
příspěvky „Oktavián“. Žáci se účastní mnoha přednášek, workshopů a exkurzí věnovanýc h
literatuře, historii, estetické výchově, návštěv muzeí a divadelních představení, které jsou
podnětné a inspirativní k jejich dalšímu vzdělávání. Škola k realizaci mimoškolních akcí
získává materiální podporu od externích partnerů (např. projekt „Talentmanagement “).
Materiální a finanční pomoc při uskutečňování mimoškolní činnosti školy také poskytuje
Spolek rodičů a přátel školy při gymnáziu Volgogradská.




                                             4/7
                                         Závěry
Vývoj školy
– Došlo k částečnému odstranění nedostatků z minulé inspekční činnosti ve školním roce
  2018/2019. Stále přetrvává nedostatečné zhodnocení vyučovacích hodin, nízká míra
  využívání obsahové diferenciace učiva vzhledem k možnostem žáků a minimá lní
  využívání vzájemného hodnocení a sebehodnocení žáků.
– Od poslední inspekční činnosti došlo k personálním změnám na pozicích ředitele školy
  a jeho zástupců.
– Škola průběžně prováděla renovaci budovy a aktualizaci IT technologií.
Silné stránky
– Zapojením žáků do projektové činnosti, efektivní spoluprací s vnějšími partnery škola
  významně podporuje rozvoj schopností a dovedností žáků. (1.5)
– Kvalitní nabídkou mimoškolních aktivit škola poskytuje možnosti hodnotného využití
  volného času žáků a přispívá tak k rozvoji jejich komunikačních a odborných
  kompetencí.(5.3)
– Ve škole aktivně působí školní parlament, jehož prostřednictvím žáci rozvíjejí své
  organizační a komunikační kompetence, je zde vytvářeno příznivé prostředí pro
  navazování přátelských vztahů mezi žáky nižšího a vyššího stupně gymnázia. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ředitel nedisponuje jasně formulovanou vizí vytvářenou a sdílenou s pedagogickým
  sborem. (1.1)
– Hospitační činnost není provázána s přijímáním dostatečně účinných opatření ke
  zvyšování kvality výuky. (2.1)
– Vedení školy aktivně nevytváří klima, které by přispívalo k pozitivní atmosféře mezi
  jednotlivými aktéry vzdělávání. (2.2)
– Pedagogové nejsou motivováni k účinné spolupráci, která by vedla k dalšímu rozvoji
  jejich pedagogické práce. (3.3)
– Ve výuce pedagogové využívají omezené spektrum aktivizačních metod a forem výuky,
  nerealizují aktivity zaměřené na vzájemné hodnocení a sebehodnocení, v omezené míře
  realizují aktivity zaměřené na rozvoj kritického myšlení a práci s různými informač ními
  zdroji. (4.2)
– Minimálně jsou využívány diferencované úlohy zohledňující individuální schopnosti
  a potenciál jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Doporučení pro zlepšení činnosti školy
– Vytvořit aktuální strategii rozvoje školy, a to ve spolupráci s pedagogickým sborem, aby
  představovala motivační dokument pro další pedagogickou práci.
– Zavést do výuky kooperativní formy výuky a aktivity podporující rozvoj kritického
  myšlení a osobnostních postojů žáků.
– Vytvářet v závěru vyučovacích hodin prostor pro shrnutí probíraného učiva a sebereflexi
  žáků a zhodnocení jejich individuálního pokroku.
– Využívat prvky formativního hodnocení do výuky.
– Nastavit adekvátní účinné nástroje, které by vedly k zjištění školního klimatu mezi všemi
  aktéry vzdělávaní a k následným opatřením v zájmu zlepšení vztahů především v rámci
  pedagogického sboru.
– Zaměřit plán dalšího vzdělávání pedagogických pracovníků na inovaci forem a metod
  výuky a monitorovat její zavádění do praxe.
– Vyhodnocovat míru úrazovosti a její příčiny a přijímat adekvátní opatření.
– Vytvořit osnovu k poučení pro žáky v oblasti bezpečnosti a ochrany zdraví a požární
  ochrany.


                                         Lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Školní řád platný ve školním roce 2024/2025
 3.   Výroční zpráva o činnosti školy za školní rok 2023/2024
 4.   Rozvrh vyučovacích hodin platný ve školním roce 2024/2025
 5.   Plán dalšího vzdělávání pedagogických pracovníků na školní rok 2024/2025
 6.   Plán pedagogické podpory pro začínající učitele a vracející se a přicházející učitele
      na školní rok 2024/2025
 7.   Hospitační záznamy vedení školy ve školním roce 2023/2024, 2024/2025 (vzorek)
 8.   Zápisy z jednání pedagogické rady ve školním roce 2023/2024, 2024/2025
 9.   Dokumentace školního poradenského pracoviště vedená ve školním roce 2024/2025
      (vzorek)
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Matrika školy vedená ve školním roce 2024/2025 (vzorek)


                                           6/7
13.   Třídní knihy vedené ve školním roce 2024/2025 (vzorek)
14.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2024/2025 (vzorek)
15.   Vybraná dokumentace k zajištění bezpečnosti a ochrany zdraví žáků
16.   Vybraná dokumentace vztahující se k finančním a materiálním podmínkám školy
17.   Dokumentace vztahující se k zabezpečení školního stravování ve školním roce
      2024/2025


                                      Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 Mgr. Petr Novotný, školní inspektor
 Mgr. Sylva Kyselová, Ph.D., MBA, školní inspektorka
 Mgr. Ing. Martina Colledani, školní inspektorka
 Ing. Hana Maľarová, školní inspektorka
25. 10. 2024




                                         7/7
