                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1331/25-S
                                       Sp. zn. ČŠIS-S-279/25-S


Název                               Mateřská škola Montessori Beroun a Základní škola
                                    s.r.o.
Sídlo                               V Zahradách 1874, Beroun-Město, 266 01 Beroun
E-mail                              info@montessori-beroun.cz
IČO                                 01 609 793
Identifikátor                       691 005 265
Právní forma                        společnost s ručením omezeným
Zastupující                         Mgr. Bc. Petra Illnerová, DiS.
Zřizovatel                          Mgr. Bc. Petra Illnerová, DiS.
Místo inspekční činnosti            V Zahradách 1874, Beroun-Město
Inspekční činnost na místě          8., 9. a 11. dubna 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu (dále „ŠVP“)
a jeho souladu s právními předpisy a rámcovým vzdělávacím programem podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba (dále „škola“) vykonává činnost základní školy (dále „ZŠ“), mateřské školy
(dále „MŠ“), školní družiny (dále „družina“), školního klubu (dále „klub“) a školní
jídelny- výdejny. Od předchozí inspekční činnosti v roce 2017 (dále „předchozí inspekce“)
škola začala poskytovat základní vzdělávání na druhém stupni, navýšil se počet žáků
a tříd ZŠ, počet účastníků zájmového vzdělávání (dále „účastníků“) a oddělení družiny
a bylo zavedeno zájmové vzdělávání v klubu.
V ZŠ v devíti třídách prvního až devátého ročníku se k termínu inspekční činnosti vzděláva lo
96 žáků (80% naplněnost), z toho 12 se speciálními vzdělávacími potřebami (dále „SVP“)
a dva s odlišným mateřským jazykem bez jazykové bariéry. Tři oddělení družiny
navštěvovalo 56 účastníků (93% naplněnost) a jedno oddělení klubu 35 účastníků
(88% naplněnost). V jedné třídě MŠ se vzdělávalo 25 dětí (100% naplněnost), z nich osm
povinně.


                          Hodnocení podmínek vzdělávání
Ředitelka školy (dále „ředitelka“) je zároveň i ve funkci zřizovatelky.
Koncepci školy ředitelka hodnotově sdílí a dlouhodobě formuluje v úzké spolupráci
s pedagogickým sborem. Prioritní cíle jsou zaměřeny především na dosažení kvalitního
výchovně- vzdělávacího procesu vycházejícího z principů alternativního školství,
na vytvoření respektujícího prostředí a smysluplné partnerské spolupráce se zákonnými
zástupci i externími partnery.
Strategie rozvoje školy se náležitě promítá do ŠVP ZŠ s názvem „Cíl je cesta“
orientovaného na osobnostní rozvoj žáků. Dbáno je na vytváření přátelské, tolerantní
a otevřené atmosféry mezi všemi aktéry vzdělávání. Z průběhu inspekční činnosti bylo
zřejmé, že pedagogové a žáci se s vizi školy identifikují a koncepční záměry se daří
naplňovat.
ZŠ, družina i klub jsou řízeny podle funkčních a srozumitelných pravidel, organizač ní
struktura odpovídá nastavení a charakteru školy, část kompetencí je delegována na zástupce
ředitelky. Hospitační činnost vykonává vedení školy, zjištěné poznatky se promítají
do přijímaných opatření ke zkvalitňování vzdělávání. K účinnému řízení přispívají jednání
pedagogické rady a pravidelné porady, kde jsou řešeny pedagogické a organizač ní
záležitosti.
Efektivní práce metodických orgánů byla patrná v průběhu vzdělávání zejména u výuky
vedené nekvalifikovaným pedagogem.
Předškolní vzdělávání vychází z pedagogiky Montessori, zaměřeno je na efektivní
a přirozený rozvoj dítěte skrze vlastní tvořivost. Od předchozí inspekce byl posílen kontrolní
systém, pravidelná hospitační činnost ředitelky účinně sjednocuje postupy pedagogů
a přispívá ke zvyšování kvality poskytovaného předškolního vzdělávání. V organizac i
předškolního vzdělávání se přesto objevily dílčí nedostatky, které však neměly negativní
vliv na kvalitu vzdělávání.
Vnější i vnitřní informační systém je funkční. Komunikace probíhá prostřednictvím třídníc h
schůzek, tripartit, osobních setkání, seminářů, dotazníkových šetření, školního informač ního
systému a webových stránek. Škola pořádá množství akcí otevřených veřejnosti, příhodně
upevňuje vztahy se zákonnými zástupci žáků a s místní komunitou. Její zapojení do řady
projektů a programů a bohatá spolupráce s různými partnery, i mezinárodními, přináší
širokou škálu nabídek činností a pozitivně ovlivňuje kvalitu vzdělávání.
Personální podmínky umožňují realizovat příslušné vzdělávací programy. Od předchozí
inspekce se navýšil počet pedagogů a zvýšila se kvalifikovanost pedagogického sboru.
Pedagogický tým ZŠ tvoří deset učitelů, tři vychovatelky družiny, jeden vychovatel klubu,


                                             2/7
jeden asistent pedagoga a další externí pracovníci. Odbornou kvalifikaci nesplňuje jeden
učitel, vychovatelka družiny a vychovatel klubu, z nichž pro získání příslušného vzdělání
studuje pouze vychovatelka. Od předchozí inspekce se pouze částečně zlepšila
kvalifikovanost učitelů v MŠ. Předškolní vzdělávání zajišťují čtyři učitelky, dvě jsou bez
odborné kvalifikace a ani si vzdělání nedoplňují. Ředitelka prokázala, že odborně
kvalifikované pedagogy hledá a zároveň vytváří podmínky pro další vzdělává ní
pedagogických pracovníků. Ve výuce se pozitivně odráží výběr seminářů tematicky
zaměřený s ohledem na potřeby školy zejména na inovativní metody a formy práce.
Prostorové a materiální podmínky školy se zlepšily. Od předchozí inspekce byly
rekonstruovány prostory školy pro druhý stupeň a pro školní jídelnu- výdejnu. Vzdělávání je
realizováno v esteticky podnětném a příjemném prostředí. Materiální podmínky pro
předškolní vzdělávání jsou kvalitní. ZŠ využívá celkem devět učeben a družina dvě
místnosti. Škola nemá tělocvičnu, výuka tělesné výchovy probíhá v pronajatých prostorách.
Škola hospodaří s dotacemi ze státního rozpočtu, s příjmy z úplaty za poskytované
vzdělávání a v malé míře i se sponzorskými dary. Všechny disponibilní finanční prostředky
byly účelně využity.
Pedagogové cíleně poučují děti, žáky a účastníky o bezpečnostních rizicích přiměřeně jejich
věku a rozumovým schopnostem. Systém prevence úrazů, bezpečnosti a ochrany zdraví dětí,
žáků a účastníků je funkční, úrazovost je minimální. Dohledy nad žáky byly v době
inspekční činnosti vykonávány, vchod do budovy školy byl zabezpečen proti vstupu
neoprávněných osob a proti svévolnému odchodu dětí.
Efektivní činnost školního poradenského pracoviště zajišťuje školní psycholožka, výchovný
poradce a školní metodička prevence.


                          Hodnocení průběhu vzdělávání
Vzdělávací cíle všech vyučovacích hodin v ZŠ vycházely vhodně z příslušného ŠVP, byly
vždy stanoveny velmi promyšleně. Organizaci procesu učení zvládali učitelé na velmi dobré
úrovni, výuka se vyznačovala neformální, avšak oboustranně respektující atmosférou.
Nedirektivní působení pedagogů a příjemné klima účinně podporovaly radost žáků z učení
a pocit sebedůvěry, vhodně je motivovaly k aktivní práci a zájmu o daná témata.
Nízký počet žáků ve třídách umožňoval individuální přístup a efektivní využití širokého
spektra inovativních vyučovacích metod a forem. Organizace výuky ve vzdělávacích blocích
umožňovala účelné prolínání monologických a dialogických výukových metod, střídání
různorodých činností nebo soustředěnou práci na náročnějším komplexnějším úkolu.
Některé fáze výuky měly i relaxační charakter, který však nebyl vždy dostatečně účinný.
Zejména na prvním stupni je příležitost ke zlepšení ve větším důrazu na kompenzaci zátěže
značné délky vyučovacího bloku.
Výuka matematiky vedla žáky důsledně k porozumění probíraným aritmetick ým,
nebo geometrickým vztahům a nalézání správného řešení úloh s porozuměním jejich
podstatě. Předností přírodovědných předmětů byla práce s informacemi v nejrůznějš íc h
formách v analogových i digitálních zdrojích. Výchova k občanství byla zaměřená
na osobnostní a sociální rozvoj, vhodně rozvíjela občanské kompetence žáků. V rámci
skupinové práce na projektu se žáci učili tolerovat jiné názory, formulovat myšlenk y,
prezentovat postoje a diskutovat.
Kvalita výuky anglického jazyka je smysluplně podpořena osvojováním poznatků žáky
přirozeným způsobem. Probírané učivo je integrováno do celků tak, aby bylo kompatibilní


                                           3/7
s učebními plány jiných vyučovacích předmětů a vedlo k pochopení souvislostí. Obsah
i forma výuky jsou orientovány na praktické využití jazykových dovedností, od pátého
ročníku jsou do výukových bloků angličtiny postupně implementovány hodiny konverzace
s rodilým mluvčím. V metodicky pestrých hospitovaných hodinách se prolínalo aktivní
a pasivní učení. Příkladně byly rozvíjeny komunikační dovednosti, bylo využito dialogu
s celkem třídy i ve skupinách, kdy si žáci v rámci konverzace bezprostředně osvojovali
gramatické struktury. Pedagogové střídali zábavné cvičení, didaktické hry, pohybové
činnosti a práci i s jinými podklady a zdroji informací, než jsou učebnice.
Zájmové vzdělávání v družině podporuje osobnostní a sociální rozvoj účastníků a jejich
kompetencí, umožňuje jim smysluplně využívat volný čas, rozvíjet manuální zručnost i
a vytvářet pracovní návyky. Vhodně byly uplatněny metody a formy práce zaměřené
zejména na rozvoj spolupráce v týmu, účastníci se věnovali čtení v kruhu
a tvůrčím činnostem. Zájmové vzdělávání v klubu účelně rozvíjelo výuku informatiky v ZŠ,
účastníci si osvojovali pokročilé dovednosti v oblasti počítačové grafiky a rozšiřovali své
digitální i výtvarně-geometrické dovednosti.
Předškolní vzdělávání probíhalo v klidném a bezkonfliktním prostředí. Pedagogové byli
dětem vstřícnými průvodci, na které se mohly s důvěrou obrátit. Jejich pozitivní vystupová ní
poskytovalo dobrý vzor kultivovaného chování. Nastavená pravidla a principy vzdělává ní
měly děti zažité a dobře se v nich orientovaly. Také proto ve třídě převládala činorodá
atmosféra, kde se každý rozhodoval podle svého zájmu a za své rozhodnutí nesl
zodpovědnost. Při společných aktivitách měly děti možnost zkoumat, bádat, uplatnit své
zkušenosti a získat nové, a to vše v čase, který na svou činnost potřebovaly. Originá lní
nápady dětí nebo návrhy řešení byly pedagogy přijímány vstřícně, proto se neostýchaly
projevovat spontánně. Děti v povinném předškolním vzdělávání se na vstup do ZŠ připravují
přirozeně, systematicky v rámci běžného vzdělávání. V odpoledních činnostech MŠ
podporuje rozvoj zájmů, případně talentu dětí v zájmových aktivitách.
MŠ vede děti ke zdravému životnímu stylu, což pobyt v sociálně vstřícném prostředí
podporuje. Do vzdělávání jsou pravidelně zařazovány dostatečně účinné pohybové aktivity
i přiměřeně dlouhý pobyt venku. Odpolední odpočinek respektuje individuální potřebu
spánku a odpočinku.


                          Hodnocení výsledků vzdělávání
V jednotlivých vyučovacích blocích dostávají žáci od učitelů efektivní průběžnou zpětnou
vazbu o kvalitě své práce, v závěru se shrnujícím způsobem k efektivitě výuky vyjadřují
smysluplně i oni. Systém průběžného hodnocení je charakteristický vysokým podílem
sebehodnocení žáků, které si sami písemně formulují, učitelé připojují vlastní komentář.
Nedostatkem tohoto systému je nedůsledná vazba k očekávaným výstupům jednotlivýc h
vyučovacích předmětů a málo zřetelné posouzení míry jejich naplnění podle předem přesně
stanovených kritérií.
Vedení školy sleduje a projednává výsledky vzdělávání žáků a přijímá účinná opatření
v pedagogické radě. Škola využívá na vysvědčení ZŠ slovní hodnocení. Všichni žáci
prospívají, na prvním stupni zpravidla s vyznamenáním. Na druhém stupni s postupujíc ími
ročníky podíl vyznamenaní klesá až na jednu polovinu v devátém ročníku.
Důraz školy na individualizaci vzdělávání tvoří základ pro efektivní poskytování
podpůrných opatření žákům se SVP. Učitelé intenzivně konzultují individuá lní
charakteristiky všech, včas zachycují případné vývojové nerovnoměrnosti nebo oslabení,


                                            4/7
podchycují i rozvoj nadání. Přínosné je operativní sestavování plánů pedagogické podpory
pro znevýhodněné i nadané žáky. Vysoce individualizována je podpora žáků se SVP
v předmětu speciálně-pedagogické péče. Reflexe této podpory je účelně provázána
se čtvrtletním hodnocením žáků.
O účinnosti kariérního poradenství a systematické přípravy na přijímací řízení svědčí přijetí
žáků devátého ročníku na pestrou škálu středních škol. Díky zřetelně nadprůměr ným
výsledkům v jednotné přijímací zkoušce byli ve školním roce 2023/2024 všichni žáci
devátého ročníku přijati do oboru vzdělání s maturitní zkouškou, třetina na gymnázia.
Kvalitní výsledky žáků v anglickém jazyce dokládá rozsah a stupeň mezinárod níc h
certifikačních zkoušek, které žáci druhého stupně skládají, prakticky všichni absolventi již
před vstupem do středního vzdělávání dosahují v anglickém jazyce úrovně stanovené
pro společnou část maturitní zkoušky.
Třídnické hodiny, komunitní kruhy, společné ranní zpívání na prvním stupni a řada dalších
akcí stmelujících školní společenství utváří prostředí s minimálním výskytem rizikovýc h
jevů. Žádnému žákovi nebyla snížena známka z chování, nevznikla potřeba uložit kázeňské
opatření. Klima tříd je sledováno prostřednictvím dotazníkového šetření. Specifická
primární prevence je vhodně naplánována, prolíná vzdělávacím obsahem, vhodně
doplňuje příležitostné působení externích odborníků.
Výsledky účastníků zájmového vzdělávání v družině a klubu jsou sledovány v průběhu
všech pořádaných aktivit. Odpovídají cílům stanoveným v příslušných ŠVP a individuá lním
schopnostem jednotlivců. Výsledky práce jsou prezentovány ve školních prostorách.
Připravené prostředí a přirozená podpora ze strany pedagogů v MŠ se odráží v kvalitníc h
výsledcích vzdělávání. Děti si samostatně volily aktivity z široké nabídky v souladu
se svými přirozenými potřebami, spolupracovaly ve dvojicích nebo požádaly o partnerství
pedagoga. Pravidelné zařazování pohybových aktivit se výrazně projevovalo v činorodosti
dětí, ale především v jejich dobrých fyzických dovednostech, např. ve vyspělé koordinaci
a zvládání i náročnější rovnovážných cviků, nebo vytrvalosti. Významná podpora
rytmických a hudebních dovedností a účinná posila smyslů, se u dětí projevovala
v kvalitních pěveckých dovednostech, ale rovněž ve schopnosti vnímat i velmi tiché zvuky
a vhodně na ně reagovat. Partnerská a respektující komunikace ze strany dospělých
se stejným způsobem odrážela v ohleduplném a zdvořilém chování dětí. Důsledné vedení
k dodržování nastavených pravidel se projevovalo v jejich samostatném vystupová ní,
pečlivém zacházení s pomůckami i schopnosti udržovat pracovní prostor v pořádku.
Zejména ty starší prokazovaly kvalitní úroveň pracovních návyků.
Sledování pokroků dětí prostřednictvím záznamových archů je významným podkladem
pro komunikaci s jejich rodiči. Ředitelka je pravidelně vyhodnocuje a na základě nich
zpracovává zprávu pro zákonné zástupce, která vychází ze silných stránek dítěte,
a nenásilným způsobem poukazuje na další příležitosti pro jeho rozvoj.


                                         Závěry
Vývoj školy
– Škola začala poskytovat základní vzdělávání na druhém stupni.
– Zvýšil se počet žáků a tříd základní školy, počet účastníků zájmového vzdělává ní,
  oddělení školní družiny, bylo zavedeno zájmové vzdělávání školního klubu.



                                            5/7
– Rozšířil se pedagogický sbor školy, zvýšila se odborná kvalifikovanost pedagogického
  týmu školy.
– Zlepšily se materiální a prostorové podmínky, byly rekonstruovány prostory pro druhý
  stupeň základní školy a pro školní jídelnu-výdejnu.
Silné stránky
– Podnětné, sociálně vstřícné prostředí a respektující přístup pedagogů k žákům, dětem
  a účastníkům zájmového vzdělávání se příznivě odráží v průběhu i ve výsledcíc h
  vzdělávání. (2.2)
   Základní škola
– Škola vytváří žákům vhodné podmínky pro dosahování kvalitních výsledků vzdělává ní,
  zejména v anglickém jazyce. (4.2)
– Efektivní metody a formy využívané ve vzdělávání účinně podporují budování
  osobnostního rozvoje žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   Mateřská škola
– Dílčí nedostatky v organizaci chodu mateřské školy jsou příležitostí pro další zkvalitně ní
  kontrolního systému. (2.1)
   Základní škola
– Příležitost ke zlepšení je ve větším důrazu na kompenzaci zátěže značné délky
  vyučovacího bloku ve třídach prvního stupně. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Sledovat a vyhodnocovat vhodnost organizace činnosti mateřské školy.
– Motivovat pedagogy        k získání   odborné   kvalifikace   v základním   i předškolním
  vzdělávání.
– Zaměřit se na zvýšení výpovědní hodnoty průběžného hodnocení formou klasifikace.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky
jsou formulovány v části slabé stránky (oblasti ke zlepšení). Ve stejné lhůtě písemně



                                            6/7
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Údaje o škole z rejstříku škol a školských zařízení, výkaznictví školy k termínu
      inspekční činnosti
 2.   Dokumentace týkající se koncepce, řízení a autoevaluace školy – školní roky
      2023/2024 a 2024/2025 k termínu inspekční činnosti (vzorek)
 3.   Informace z webových stránek školy: https://www.zsvzahradach.cz/ k termínu
      inspekční činnosti
 4.   Dokumentace školního poradenského pracoviště, školní roky 2023/2024 a 2024/2025
      k termínu inspekční činnosti (vzorek)
 5.   Další dokumentace školy podle § 28 odst. 1 školského zákona k termínu inspekční
      činnosti


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě . Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL


Složení inspekčního týmu a datum vyhotovení inspekční zprávy

 Mgr. Marianna Bergerová, školní inspektorka, vedoucí inspekčního týmu
 Mgr. Renata Ležalová, školní inspektorka
 PhDr. Filip Dostál, školní inspektor
 Bc. Jana Jungerová, kontrolní pracovnice
12. května 2025




                                         7/7
