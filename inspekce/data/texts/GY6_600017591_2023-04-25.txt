                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1042/23-T


Název                                Jazykové a humanitní GYMNÁZIUM PRIGO, s.r.o.
Sídlo                                Mojmírovců 1002/42, 709 00 Ostrava-Mariánské Hory
E-mail                               jahu@prigo.cz
IČO                                  25364723
Identifikátor                        600017591
Právní forma                         společnost s ručením omezeným
Zastupující                          Mgr. Naděžda Zelinková
Zřizovatel                           Zřizovatel PRIGO, s.r.o.
Místo inspekční činnosti             Mojmírovců 1002/42, 709 00 Ostrava-Mariánské Hory
Inspekční činnost na místě           25. 4. 2023 − 28. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Jazykové a humanitní GYMNÁZIUM PRIGO, s.r.o. (dále „škola“) vykonává činnost střední
školy. Ve školním roce 2022/2023 střední škola vzdělává ve 14 třídách celkem 317 žáků,
z toho v oboru vzdělání 79-41-K/41 Gymnázium (čtyřleté) 158 žáků, v oboru vzdělání
79-41-K/61 Gymnázium (šestileté) 159 žáků. Od poslední inspekční činnosti ve školním
roce 2014/2015 se celkový počet žáků výrazně navýšil. K termínu inspekční činnosti škola
eviduje 13 žáků se speciálními vzdělávacími potřebami.


                         Hodnocení podmínek vzdělávání
Ředitelka školy vykonává funkci od června 2022. Organizační struktura, vymeze ní
kompetencí jejich tří zástupců a delegování úkolů na jednotlivé pracovníky je funkční
a odpovídá potřebám školy. Po nástupu do funkce aktualizovala na základě vlastní analýzy
plán strategie rozvoje školy, stanovila priority a realizuje kroky k jejich postupnému
naplňování. Ve školním roce 2022/2023 se zaměřuje na stabilizaci pedagogického sboru,
další účast školy v projektové činnosti zaměřené na zvýšení jazykové úrovně
a konkurenceschopnosti žáků a vzdělávání pedagogů ve formativním hodnocení. Hospitační
činnost je prováděna průběžně a v dostatečném rozsahu, pedagogům je poskytována
potřebná zpětná vazba včetně doporučení pro jejich další pedagogickou práci. K nastavení
optimální podpory dalšího profesního rozvoje učitelů zahájila ředitelka hodnotící pohovory,
prioritně se v aktuálním školním roce zaměřila na nově nastoupivší vyučující. Metodické
vedení začínajících pedagogů je účinně nastaveno. Ředitelka vytváří podmínky pro další
vzdělávání pedagogických pracovníků, které je plánováno s ohledem na aktuálně zjištěné
potřeby školy a zohledňuje i požadavky jednotlivých předmětových komisí. Získané
poznatky ze vzdělávacích aktivit jsou sdíleny a jejich praktické využití ve výuce sledují
předsedové předmětových komisí v rámci vlastní hospitační činnosti. Učitelé si vyměňují
informace o žácích, materiály k výuce a využívají vzájemné hospitace k předávání
pedagogických zkušeností i k inspiraci v osvědčených vzdělávacích strategiích. V potřebné
míře se věnují i vzdělávacím výsledkům žáků. Někteří pedagogové nesplňují kvalifik ač ní
předpoklady pro přímou pedagogickou činnost, kterou vykonávají. Hospitacemi v rámci
inspekční činnosti bylo ověřeno, že tato skutečnost nemá negativní vliv na kvalitu
poskytovaného vzdělávání. Dílčí nedostatek v nastavení kontrolního systému byl zjištěn
v oblasti organizace vzdělávání při výuce cizího jazyka.
Školní poradenské pracoviště se zaměřuje na podporu žáků se speciálními vzdělávac ími
potřebami a řešení jejich případných výchovných a vzdělávacích obtíží. Velký zájem žáků
zaznamenala škola o aktivity v rámci projektu věnovaného kariérovému poradenství pro
žáky středních škol (odborné workshopy i individuální konzultace s psychologem a dalšími
odborníky). Škola se úspěšně zapojila i do projektu k získání finančních dotací na podporu
bilingvní výuky. Do vzdělávání žáků se pozitivně promítá spolupráce s externími
organizacemi např. v oblasti primární prevence, péče o žáky se speciálními vzdělávac ími
potřebami, soutěží a organizace jazykových zkoušek.
Ve školním roce 2021/2022 škola uskutečnila dotazníkové šetření zaměřené na hodnocení
výuky žáky. Zjištění byla individuálně s jednotlivými učiteli projednávána a využita
k dalšímu směřování vzdělávacího procesu. V témže roce proběhlo také šetření mezi
pedagogy zaměřené na klima školy a vzájemné vztahy. Na základě výsledků přistoupilo
vedení školy v pedagogickém sboru od školního roku 2022/2023 k reorganizaci. Ve školním
roce 2022/2023 žádná další cílená šetření klimatu školy k ověření dostatečnosti
realizovaných kroků neproběhlo. V průběhu inspekční činnosti bylo zazname ná no



                                           2/8
nepříznivé vnímání některých aspektů prosociálních vztahů mezi jednotlivými aktéry
vzdělávání.
Prostorové a materiální podmínky odpovídají potřebám školních vzdělávacích programů.
Od poslední inspekční činnosti došlo k navýšení počtu kmenových učeben a jejich vybavení
didaktickou technikou, byla modernizována učebna přírodních věd a zřízena další
počítačová učebna. V průběhu inspekční činnosti byly učebny i didaktická technika účelně
využívány, nižší spokojenost pedagogů byla zjištěna s kvalitou pracovního zázemí
a dostatkem vyučovacích pomůcek.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách. Preventivní mechanizmy jsou funkční, zajišťují
bezpečné prostředí, což se příznivě projevuje nízkou úrazovostí žáků. Školní stravování je
smluvně zajištěno v prostorách školy externí společností.


                         Hodnocení průběhu vzdělávání
Průběh vzdělávání byl sledován hospitacemi v obou realizovaných oborech vzdělání
ve výuce jazykových, společenskovědních a přírodovědných předmětů a tělesné výchovy.
Ve většině sledované výuky byly metody a formy práce voleny účelně, frontálně vedená
výuka s průběžným aktivním dialogem s žáky byla účinně doplněna jejich samostatnou
prací. V průběhu vzdělávání byl kladen důraz na upevnění a procvičení získanýc h
dovedností, na rozvoj gramotností a praktických dovedností. Aktivity rozvíjející kritické
myšlení a podporující spolupráci a vzájemné učení se žáků byly zařazovány pouze v části
hospitované výuky. Nové učivo bylo prezentováno srozumitelně v návaznosti na již
osvojené znalosti a dovednosti. K názornosti a porozumění probírané látky přispělo využití
vlastních prezentací pedagogů, práce s mapou, pracovními listy, texty i účelné zařazení
videoukázek a audionahrávek. Učivo bylo propojeno s reálnými situacemi, praktickými
příklady i vlastními zkušenostmi žáků. Ve vysoké míře byla efektivně využívána pedagogy
i žáky didaktická technika. Napříč sledovanou výukou byli žáci cíleně vedeni k samostatné
práci s informacemi z různých zdrojů, k jejich vyhledávání, porovnávání a vyhodnocení. Při
prezentaci referátů i při skupinové práci byly optimálně využity příležitosti pro vzájemné
hodnocení žáků podle nastavených kritérií. Sebehodnocení žáků jako součást vyhodnoce ní
dosažení stanoveného cíle výuky však bylo uplatněno ojediněle. Výuka byla jen výjimeč ně
diferencovaná podle individuálních schopností žáků např. zadáváním úkolů rozdílné ho
rozsahu nebo obtížnosti. U žáků se speciálními vzdělávacími potřebami byly v průběhu
výuky respektovány případné vzdělávací obtíže a zohledňovány jejich individuální potřeby.
V průběhu vzdělávání v českém jazyce byly rozvíjeny řečové dovednosti a procvičovány či
upevňovány nabyté vědomosti. Vyučující kladli důraz na používání spisovného českého
jazyka, vedli žáky k samostatnému projevu a obsahově správným formulacím. V hodinách
literatury docházelo k účelnému propojování poznatků z jiných oblastí (historie,
architektura, umění), čímž žáci získávali ucelený obraz vyučovaného literárního období.
Realizované aktivity podněcovaly žáky ke kritickému myšlení. Vyučující a žáci
v jednotlivých činnostech efektivně využívali informační a didaktickou techniku, účelně
docházelo ke střídání forem práce, žáci pracovali samostatně, ve dvojicích a ve skupinách.
Výuka cizích jazyků (anglického, německého, ruského a španělského) rovnoměrně rozvíje la
receptivní i produktivní dovednosti žáků. Vzdělávání směřovalo k aktivnímu praktickému
používání daného jazyka. Gramatické jevy i slovní zásobu si žáci účinně upevňovali ve
vlastních větách a příkladech. Byli vedeni k samostatnému vyhledávání informací v psaném
i poslechovém textu, řečové dovednosti v dostatečné míře rozvíjeli v běžných
komunikačních situacích. Volené aktivity podporovaly zejména v anglickém jazyce


                                           3/8
vzájemnou komunikaci mezi žáky, v ostatních jazycích byla interakce uplatňována v menší
míře, převažovala komunikace mezi vyučujícím a jednotlivci. Výrazným přínosem pro
rozvoj řečových dovedností žáků v anglickém jazyce je zapojení rodilého mluvčího. Při
výuce cizích jazyků prokazovali žáci velmi dobrou úroveň osvojených dovedností
s kultivovaným projevem.
Ve výuce společenskovědních předmětů byly formovány postoje žáků, vytvářen prostor pro
vyjádření vlastních názorů a pro argumentaci, byla rozvíjena schopnost žáků prezentovat
svou práci. V části sledované výuky byla účelně zařazena skupinová práce pro řešení úkolů
v pracovních listech i v návaznosti na vhodně zvolenou videoukázku. Podnětné bylo využití
širších souvislostí a mezipředmětových vztahů, přínosem pro rozvoj praktických dovedností
byla samostatná práce žáků při vyhledávání a vyhodnocení informací v různých zdrojích.
Při práci s textem byla účinně podpořena čtenářská gramotnost.
Vzdělávání v matematice a přírodovědných předmětech bylo promyšlené, žáci byli cíleně
vedeni k samostatnému odvozování podstaty přírodních jevů a souvislostí mezi nimi. Učivo
bylo systematicky uspořádáno, vedlo k rozvoji matematické gramotnosti a logického
myšlení, ojediněle byly zařazeny aktivity podporující kritické myšlení. Převládala frontální
forma výuky vhodně doplněná samostatnou prací žáků. V části sledované výuky však
chyběly aktivizující didaktické metody umožňující rovnoměrné zapojení všech žáků ve třídě.
Na žáky byly kladeny přiměřené požadavky, zvládnutí učiva bylo průběžně ověřováno. Při
vzdělávání byla patrná snaha učitelů vést žáky k vyhledávání informací z různých zdrojů,
efektivně byla využívána dostupná didaktická technika. Žáci i učitelé pracovali s tablety
nejen během výkladu nového učiva, ale i při jeho procvičování formou testů s okamžitou
zpětnou vazbou.
Výuka tělesné výchovy byla dobře organizačně zvládnuta. Pohybové aktivity vhodně
kombinovaly posilovací cvičení a herní prvky. Míčové hry probíhaly v duchu zdravého
soutěžení s jasně nastavenými pravidly. Důraz byl kladen na dodržování zásad bezpečnosti
a prevenci úrazů.
V průběhu celého školního roku organizuje škola aktivity, které doplňují běžnou výuku,
prohlubují znalosti i dovednosti žáků. Žáci se účastní různých kurzů, přednášek, kultur níc h
akcí, exkurzí, poznávacích zájezdů v České republice i v zahraničí.


                          Hodnocení výsledků vzdělávání
Dosažené znalosti a dovednosti žáků jsou průběžně ověřovány a vyhodnocovány na jednání
pedagogické rady. Ve školním roce 2021/2022 prospělo s vyznamenáním 33 % žáků, 2,34 %
neprospěla. V porovnání s předchozím školním rokem 2020/2021 jsou vzdělávací výsledky
žáků školy srovnatelné. Žákům se studijními obtížemi je nabízena možnost doučování
jinými žáky v rámci dobrovolnické činnosti a individuálních konzultací s vyučujíc ími.
Zákonní zástupci jsou o prospěchu žáků informováni především prostřednictvím
elektronického informačního systému, při pravidelných třídních schůzkách a případně při
osobních konzultacích s pedagogy.
K objektivnímu posouzení výsledků vzdělávání se škola dlouhodobě zapojuje do externího
výběrového zjišťování výsledků žáků. Ve školním roce 2022/2023 dosáhli žáci v testování
moderních dějin nadprůměrných a ve čtenářské gramotnosti průměrných výsledků. Zjištěné
výsledky jsou v příslušných předmětových komisích projednávány a využívány k dalšímu
směřování vzdělávacího procesu. Zpětnou vazbu na dosaženou úroveň poskytovaného
vzdělávání získává škola rovněž z úspěšnosti žáků u maturitní zkoušky. Ve školních letech
2020/2021 a 2021/2022 byla úspěšnost žáků při ukončování vzdělávání ve společné části


                                             4/8
maturitní zkoušky vyšší, než je průměr stejného oboru vzdělání v České republice, zejména
v českém jazyce dosahují žáci školy dlouhodobě stoprocentní úspěšnosti. Výsledky
maturitní zkoušky, které byly horší než průměr stejného oboru vzdělání v České republice
(školní rok 2019/2020 cizí jazyk a školní rok 2018/2019 matematika), byly v přísluš nýc h
předmětových komisích analyzovány včetně identifikování neúspěšně řešených úloh.
Vysokou úspěšnost vykazují žáci u mezinárodních jazykových zkoušek, které škola realizuje
ve spolupráci s jazykovou školou.
Ve škole nejsou evidovány závažnější projevy rizikového chování žáků. Žáci se účastní
preventivních aktivit organizovaných ve spolupráci s externími odborníky, mají možnost
využít on-line schránku důvěry i konzultací s pracovníky školního poradenského pracoviště.
Pro nové třídní kolektivy jsou pořádány adaptační kurzy. Po období mimořádných opatření
a sociální izolace byly v některých třídách podle potřeby zařazeny aktivity na podporu
zlepšení třídního klimatu. Kromě třídnických hodin byly zavedeny tzv. „dny s třídním
učitelem“ k upevnění vztahů mezi žáky a třídními učiteli i mezi žáky navzájem. Cílené
systematické monitorování klimatu v jednotlivých třídních kolektivech a vyhodnoco vá ní
vztahů mezi pedagogy a žáky škola nerealizuje.
V průběhu celého školního roku jsou žáci motivováni k účasti v různých jazykovýc h
a vědomostních soutěžích a olympiádách s umístěním na předních místech v regionálníc h
kolech. Úspěšně reprezentují školu také v celostátních soutěžích i na mezinárodní úrovni
(např. Dějepisná soutěž gymnázií České republiky a Slovenské republiky, Best in Englis h).
Ve spolupráci s vysokými školami se žáci zapojují do aktivit a překladatelských soutěží
organizovaných vysokou školou, účastní se přednášek a „Letní školy filozofie“. Pro výuku
přírodovědných předmětů jsou využívány vysokoškolské laboratoře a učebny. Škola
umožňuje žákům absolvovat dvouletý studijní program v anglickém jazyce zakončený
mezinárodně uznávanou maturitní zkouškou. Ve spolupráci se zahraničními školami žáci
v rámci výměnných pobytů a společné práci na projektech poznávají jiné kultury a upevňují
si své jazykové dovednosti.
Škola vytváří příležitosti k rozvoji sociálních a občanských kompetencí žáků a k podpoře
jejich iniciativy. Žáci aktivně pracují ve školním parlamentu, účastnili se studentskýc h
prezidentských voleb, působí ve školní kapele, cestovatelském a filmovém klubu, zapojují
se do ekologických projektů, charitativních a dobrovolnických aktivit. Svou kreativitu
uplatňují při vydávání školního časopisu. Pod záštitou debatního klubu diskutují o různých
tématech se zajímavými osobnostmi. V rámci spolupráce s mezinárodním hnutím „Mary´s
meals“ se seznamují s aktivitami této organizace, vybraní žáci se podílí na organizac i
přednášek pro veřejnost. Týmovou spolupráci, prezentační a komunikační dovednosti žáci
rozvíjejí při vytváření vlastních projektů, jejich obhajobě i případné realizaci. Účast žáků
v programu „Mezinárodní cena vévody z Edinburghu“ podporuje jejich všestranný osobní
rozvoj v oblasti sportu, rozvoje talentu a dobrovolnictví. Vzájemné setkávání žáků různých
věkových skupin umožňují společně realizované akce škol PRIGO.
Škola informuje o své vzdělávací nabídce prostřednictvím webových stránek, sociálních sítí,
organizací „Dnů otevřených dveří“ a v regionálních médiích.


                                          Závěry
Vývoj školy
- Od poslední inspekční činnosti ve školním roce 2014/2015 došlo ke změně na pozici
  ředitelky a navýšil se počet jejich zástupců, změnil se název školy, výrazně se zvýšil počet
  žáků i tříd (ze 59 žáků v 6 třídách na 317 žáků ve 14 třídách). Od školního roku 2021/2022


                                             5/8
  poskytuje škola dvouletý studijní program zakončený mezinárodní maturitní zkouškou.
  Doporučení z předchozí inspekční činnosti týkající se podpory práce s žáky se
  speciálními vzdělávacími potřebami a rekonstrukce odborné učebny přírodovědnýc h
  předmětů byla zohledněna.
Silné stránky
- Žáci vykazují vysokou úroveň jazykových dovedností a jsou úspěšní u certifikova nýc h
  jazykových zkoušek.
- Zapojení žáků do zahraniční spolupráce i četných školních a mimoškolních aktivit
  podporuje rozvoj jejich komunikačních a sociálních dovedností.
- Ve výuce je efektivně využívána digitální technika, žáci jsou vedeni k samostané práci
  s informačními zdroji.
Slabé stránky a/nebo příležitosti ke zlepšení
- Jen ojediněle je uplatňováno sebehodnocení žáků vzhledem ke vzdělávacím cílům.
- Minimálně jsou využívány diferencované úlohy zohledňující individuální schopnosti
  a potenciál jednotlivých žáků.
- Chybí systémově nastavené       monitorování a vyhodnocování prosociálních        vztahů
  a celkového klimatu školy.
Doporučení pro zlepšení činnosti školy
- Vytvářet v závěru vyučovacích hodin prostor pro sebereflexi žáků a zhodnocení jejich
  individuálního pokroku.
- Uplatňovat ve výuce diferencovaný přístup podle individuálních schopností žáků.
- Vyhodnocovat vzájemné vztahy mezi všemi aktéry vzdělávání, aktivně se zjištěními
  pracovat. Vést žáky ke konstruktivní komunikaci a respektování názorů druhých.
- Věnovat ve spolupráci s pedagogy pozornost stavu učebních pomůcek a jejich účelnému
  využívání k podpoře výuky.
- Zaměřit se v rámci primární prevence i na předcházení školní neúspěšnosti.
- Zaměřit kontrolní činnost na dodržování právních předpisů v oblasti organizace
  vzdělávání.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.




                                           6/8
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2022/2023
 2.   Souhlas zřizovatele s udělením výjimky z nejvyššího počtu žáků ze dne 2. 8. 2022
 3.   Rozhodnutí čj. MSMT-MSMT-10832/2016 o povolení výuky vybraných předmětů
      v anglickém a německém jazyce od 1. 9. 2017
 4.   Plán strategie rozvoje školy na období 2020–2026, aktualizace ze dne 25. 8. 2022
 5.   Výroční zpráva o činnosti školy za školní rok 2021/2022
 6.   Plán dalšího vzdělávání pedagogických pracovníků na školní rok 2022/2023 ze dne
      25. 8. 2022
 7.   Záznamy z hospitační činnosti ve školním roce 2022/2023 (vzorek)
 8.   Zápisy z porad a jednání pedagogické rady ve školním roce 2022/2023, zápisy
      z jednání předmětových komisí ve školním roce 2022/2023 (vzorek)
 9.   Minimální preventivní program pro školní rok 2022/2023
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Školní matrika střední školy vedená ve školním roce 2022/2023 (vzorek)
13.   Třídní knihy vedené ve školním roce 2022/2023 (vzorek)
14.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2022/2023 (vzorek)
15.   Dokumentace vztahující se k finančním podmínkám školy pro školní rok 2022/2023
      k datu inspekční činnosti (vzorek)




                                          7/8
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Šárka Šustková, školní inspektorka, vedoucí
 inspekčního týmu

 Mgr. Adéla Kulová, školní inspektorka

 PaedDr. Ivana Marková, Ph.D., školní inspektorka

 Bc. Marcela Zahradníková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                           8/8
