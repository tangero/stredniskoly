                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-546/22-B


Název                                TRIVIS - Střední škola veterinární Emila Holuba
                                     Brno, s.r.o.
Sídlo                                Dukelská třída 467/65, Husovice, 614 00 Brno
E-mail                               veterinabrno@trivis.cz
IČ                                   25347390
Identifikátor                        600013774
Právní forma                         společnost s ručením omezeným
Zastupující                          Mgr. Milan Čermák
Zřizovatel                           TRIVIS, a.s., Hovorčovická 1281/11, Kobylisy,
                                     182 00 Praha 8, IČ: 25074768
Místa inspekční činnosti             Dukelská třída 467/65, Obřanská 13, Brno a pracoviště
                                     fyzických a právnických osob, kde se uskutečňuje
                                     odborná praxe žáků
Termín inspekční činnosti            12. 4., 20. – 22. 4. a 23. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.



2021/2022
                                   Charakteristika
TRIVIS - Střední škola veterinární Emila Holuba Brno, s.r.o. (dále „škola“) vykonává
činnost střední školy. V tomto školním roce poskytuje v denní formě střední vzdělání
zakončené maturitní zkouškou v oboru 43-41-M/01 Veterinářství. V období od poslední
inspekční činnosti v roce 2014 došlo ke změně v názvu školy v souvislosti se změnou
zřizovatele. Škola vzdělávala k 30. září 2021 ve 4 třídách 117 žáků, jejich počet se
od poslední inspekční činnosti zvýšil o 43 %. Škola aktuálně eviduje 7 žáků se speciálními
vzdělávacími potřebami. Školní stravování je smluvně zajištěno prostřednictvím jiné
právnické osoby.


                         Hodnocení podmínek vzdělávání
Ředitel školy působí na vedoucím pracovním místě od roku 2021. V koncepci rozvoje školy,
kterou zpracoval pro období 2021-2023, jsou hlavní cíle a priority formulované v obecnější
rovině, nevychází z důkladné analýzy aktuálního stavu školy a neobsahují konkrétní
podmínky a strategie jejich dosažení. Při řízení školy přenesl významnou část kompetencí
a odpovědnosti na svou zástupkyni, pro zapojení dalších pedagogických pracovníků
do pedagogického vedení školy nejsou vytvořeny vhodné podmínky. Systém řízení školy
není v plné míře funkční, což se projevilo zejména v selhání kontrolních mechanis mů.
Vzdělávací proces není systematicky monitorován a vyhodnocován ve všech oblastech, což
omezuje možnost přijímat účinná opatření pro zkvalitňování vzdělávání žáků. V průběhu
inspekční činnosti byly zjištěny závažné nedostatky s negativním dopadem na vzdělává ní
žáků, a to zejména ve zpracování školního vzdělávacího programu a zajištění jeho
naplňování, v organizaci teoretického i praktického vyučování a v zajištění poradenských
služeb. Kvalitu průběhu vzdělávání v jednotlivých vzdělávacích oblastech sleduje vedení
školy prostřednictvím hospitační činnosti, jejíž výsledky včetně metodických doporučení
následně předává individuálně pedagogickým pracovníkům. Žáci se mohou vyjadřovat
k činnosti školy prostřednictvím svých zástupců při nepravidelných rozhovorech s ředitelem
školy. Jiné zpětnovazební nástroje pro autoevaluaci pedagogických procesů škola
nevyužívá.
Školní vzdělávací program nebyl zpracován srozumitelně a kvalitně, jak po stránce formální,
tak obsahové a jeho naplňování škola v plné míře nezajistila. Tato skutečnost omezila
vzdělávání žáků, a to především v oblasti ekonomického a odborného vzdělávání. Praktické
vyučování žáků škola nerealizovala v plném rozsahu, ve většině ročníků zcela chyběla výuka
pravidelné učební praxe žáků. Negativně tak bylo ovlivněno získávání odborných
kompetencí žáků, přestože jejich rozvoj zařadila škola mezi své koncepční cíle.
Škola usiluje o vytvoření optimálních personálních podmínek, průběh vzdělávání se daří
zajišťovat pedagogy s příslušnou odborností pro vyučovaný předmět, což se v části
hospitovaných vyučovacích hodin pozitivně projevilo. Menší pozornost je však ze strany
vedení školy věnována systematické podpoře jejich profesního rozvoje. Další vzdělává ní
pedagogických pracovníků je plánováno většinou podle jejich zájmu a nabídky vzdělávac íc h
programů, v menší míře podle potřeb školy (nejsou zohledňovány koncepční cíle ani
výsledky hospitační činnosti). Podpora začínajících učitelů, z nichž někteří si aktuálně
doplňují vzdělání potřebné pro získání odborné kvalifikace, je realizována spíše neformá lní
kolegiální výměnou zkušeností a v případě potřeby konzultacemi s vedením školy.
Systémová metodická podpora rozvoje jejich pedagogických schopností není ve škole
nastavena. Pedagogové vzájemně spolupracují, a to nejen v rámci příslušných předmětových




2021/2022                                    2
komisí. Vedení školy je motivuje ke sdílení pedagogické praxe formou vzájemnýc h
hospitací, jejichž realizaci eviduje, ale s výsledky těchto aktivit dále cíleně nepracuje.
Poskytování poradenských služeb ve škole zajišťuje výchovný poradce, který současně
vykonává funkci školního metodika prevence. Výchovný poradce neabsolvoval studium
pro výkon této specializované činnosti a ve škole nevykonává přímou vyučovací činnost,
což se negativně odráží v kvalitě poskytovaných poradenských služeb. Výchovný poradce
vede evidenci žáků se speciálními vzdělávacími potřebami a učitele písemně infor muje
o jejich vzdělávacích potřebách. Metodickou podporu k pedagogické práci s těmito žáky
však poskytuje učitelům jen v minimální míře. V průběhu hospitační činnosti bylo zřejmé,
že část pedagogů neměla přesný přehled o podpůrných opatřeních těchto žáků. Zpětná vazba,
týkající se výsledků vzdělávání žáků, směrem od učitelů k výchovnému poradci není
funkčně zajištěna. Výchovný poradce nemá přehled o efektivitě podpůrných opatření
poskytovaných žákům se speciálními vzdělávacími potřebami, stejně jako mu chybí včasné
informace o žácích s vysokou absencí či žácích ohrožených rizikem školního neúspěchu.
Způsob spolupráce učitelů a třídních učitelů s výchovným poradcem není ve škole
systémově nastaven ani realizován. Účinnost poskytované podpory všem žákům není
průběžně vyhodnocována. V průběhu inspekční činnosti bylo zjištěno, že ani vedení školy
není o poradenské práci pravidelně informováno, výchovný poradce se porad vedení
neúčastní.    Plán činností výchovného poradce je zpracován formálně,                     řada
z uvedených činností se ve škole nerealizuje. Mimo adaptační kurz v 1. ročníku, kterého se
účastní výchovný poradce a třídní učitel, škola jiné aktivity zaměřené na prevenci rizikové ho
chování žáků neorganizuje. Kariérovému poradenství se výchovný poradce nevěnuje cíleně,
aktivity školy v této oblasti jsou spíše ojedinělé.
Vedení školy průběžně vyhodnocuje materiální podmínky pro vzdělávání žáků
a ve spolupráci se svým zřizovatelem je udržuje v dobrém stavu. Postupně se zlepšilo
vybavení školy informační a komunikační technikou a učebními pomůckami. Výraznějš í
zkvalitnění materiálních podmínek pro vzdělávání omezují prostorové možnosti budovy
školy. K zajištění výuky tělesné výchovy je využívána sportovní hala jiné právnické osoby
v Brně, na ulici Obřanské. Tyto pronajaté prostory sice poskytují vhodné podmínky
pro zajištění výuky tělesné výchovy, ale škola nevytvořila dostatečný časový prostor
pro přepravu žáků mezi oběma místy poskytovaného vzdělávání. Docházelo tak ke krácení
vyučovacích hodin tělesné výchovy, což mělo nepříznivý dopad na podporu pohybových
dovedností žáků. Škola nezohlednila specifické podmínky organizace výuky tělesné
výchovy (přemísťování žáků hromadnou dopravou, dobu výuky odlišnou od rozvrhu hodin)
a nezajistila dostatečně bezpečnost a ochranu zdraví žáků.


                          Hodnocení průběhu vzdělávání
Průběh vzdělávání žáků byl sledován jak v teoretickém vyučování, tak v části praktického
vyučování (odborné praxi), které bylo realizováno na pracovištích smluvních partnerů.
V rámci hospitační činnosti na vybraných pracovištích byla sledovaná činnost žáků převážně
zaměřena na zoohygienu a výživu zvířat. Výjimkou bylo pracoviště, kde se žáci podíleli
na klinickém vyšetřování a ošetřování zvířat v rámci jejich hospitalizace. K účelnému
propojení teoretických poznatků s praxí docházelo především v obsahovém okruhu chovu
zvířat. Přestože žáci na různých pracovištích v průběhu odborné praxe získávají praktické
dovednosti, není možné z důvodů absence pravidelné učební praxe u většiny žáků průběžně
ověřovat praktické uplatnění získaných teoretických vědomostí a upevňovat základní
pracovní dovednosti související s jejich budoucím profesním uplatněním.



2021/2022                                     3
V převážné části hospitovaného teoretického vyučování panovala příznivá pracovní
atmosféra. Žáci měli osvojená pravidla práce, průběh vyučovacích hodin nebyl narušován
kázeňskými problémy, naopak většina žáků plnila zadané úkoly a spolupracova la
s vyučujícími, kteří na ně kladli přiměřené a srozumitelné požadavky. Vzájemná
komunikace učitelů a žáků byla přirozená, založená na partnerském přístupu. V rámci
hospitační činnosti bylo zřejmé, že pedagogové dokázali dobře využít svoji odbornost,
propojovali obsah vzdělávání s praxí a běžným životem. Poskytovali žákům dostatečnou
zpětnou vazbu k jejich práci a dopomoc v případech jejich individuální potřeby. Ve většině
vyučovacích hodin učitelé nevěnovali dostatečnou pozornost práci se vzdělávacím cílem.
Žáky seznamovali většinou jen s tématem či programem vyučovací hodiny, chybělo účelné
vyhodnocení naplnění stanoveného vzdělávacího cíle. Jen ojediněle byli žáci vedeni
k sebehodnocení své práce nebo práce spolužáků. Výraznější diferenciace výuky
zohledňující individuální potřeby a schopnosti žáků, včetně žáků se speciálními
vzdělávacími potřebami, nebyla ve sledovaných hodinách zaznamenána. Všichni žáci plnili
stejné úkoly, shodné úrovně, výjimkou byl rozdílný časový prostor při písemném opakování.
Efektivita průběhu vzdělávání byla rozdílná v závislosti na vytvořených podmínkách
pro aktivní zapojení všech žáků v jednotlivých hospitovaných vyučovacích hodinách. Zájem
žáků se projevoval více v části výuky, kde pracovali převážně samostatně, nebo ve skupinách
či dvojicích a byli podněcováni k aktivitě vhodně zvolenými činnostmi. Naopak
ve vyučovacích hodinách, kde převládal frontální způsob práce a metoda výkladu učiva,
se většina žáků stávala pouze pasivními posluchači a učební poznatky jim byly předkládány
bez jakékoliv jejich aktivizace.
Ve sledovaných hodinách vzdělávací oblasti jazykového vzdělávání a komunikace vyučujíc í
vhodně zařazovali aktivizační činnosti zaměřené na podporu rozvoje komunikativníc h
dovedností žáků. Účelně byla procvičována gramatika a podporována čtenářská gramotnost
prostřednictvím různorodých výukových forem a metod. Ve výuce českého jazyka se žáci
do výuky aktivně zapojovali, získávali a třídili informace z různých zdrojů, bez obav
odpovídali na otázky učitelky a projevovali svůj názor. Výuka anglického jazyka byla
vedena důsledně v cílovém jazyce, což společně se zařazováním kooperativního učení
podporovalo rozvoj cizojazyčné gramotnosti žáků. Učitel i žáci efektivně uplatňova li
zkušenosti a dovednosti získané v období distančního vzdělávání a v průběhu výuky
využívali různé elektronické výukové aplikace. Menší aktivita žáků se projevovala
v převážné     části    vyučovacích     hodin    vzdělávacích     oblastí   přírodovědného
i společenskovědního vzdělávání. Převládala frontálně vedená výuka podpořená prezentací
učiva s využitím dataprojektoru, která byla jen ojediněle střídána samostatnou prací žáků.
Cílená podpora rozvoje komunikativních dovedností žáků byla v těchto vzdělávac íc h
oblastech na nízké úrovni. Žáci dostávali příležitost ke komunikaci většinou jen formou
stručného řízeného rozhovoru s vyučujícími, do kterého se však zapojovala pouze část
z nich. Ve výuce matematiky byl žákům vytvořen jen omezený prostor pro navrhová ní,
porovnávání či obhajování matematických postupů při řešení jednotlivých příkladů. Učitel
vhodně reagoval na aktuální potřeby žáků, zvolené postupy výpočtů žákům objasňoval, jeho
aktivita však převažovala nad aktivitou žáků. V průběhu výuky v informač níc h
a komunikačních technologií byly rozvíjeny především praktické dovednosti žáků
uplatnitelné v praxi i běžném životě. Po základním vysvětlení postupu práce žáci samostatně
zpracovávali zadaný úkol s individuální podporou učitele.                 Ve sledovanýc h
vyučovacích hodinách tělesné výchovy byly využívány různorodé aktivity odpovídajíc í
fyzickým schopnostem žáků a rozvíjející jejich pohybové dovednosti.
Ve většině hospitovaných teoretických vyučovacích hodin odborného vzdělávání byla
patrná snaha pedagogů přenést do výuky praktické zkušenosti. V části sledované výuky se


2021/2022                                   4
dařilo účelně propojovat související odborné předměty a cíleně tak aplikovat
mezipředmětové vazby, důležité pro komplexní pochopení učiva a jeho využití v praxi.
Přestože převažovala frontální forma výuky, přínosné bylo podněcování žáků
ke komunikaci. V části vyučovacích hodin žáci vzdělávací obsah přirozeně doplňovali
v řízené diskusi svými vlastními poznatky. Didaktická technika byla pouze ojediněle využita
účelně ke zvýšení názornosti výuky, většinou ji vyučující používali jen pro opakování učiva
nebo zadání testu. Ve většině hospitovaných hodin žáci projevovali zájem o výuku, jejich
pozornost však snižovaly situace, kdy opisovali text z dataprojektoru a nebyli schopni zcela
adekvátně sledovat výklad učitele a pružně reagovat na jeho dotazy.


                          Hodnocení výsledků vzdělávání
Pro zjišťování a hodnocení výsledků vzdělávání žáků využívají učitelé převážně běžné
evaluační nástroje, jako je písemné, ústní, případně praktické ověřování žákovských znalostí
a dovedností. Informace o čtvrtletních výsledcích žáků si na statistické úrovni předávají
učitelé na jednáních pedagogické rady. Škola má zavedený motivační systém, který oceňuje
studijní výsledky žáků. Žákům s výbornými vzdělávacími výsledky je přiznáváno ocenění
v podobě finanční částky. Celkové výsledky vzdělávání žáků v posledních třech letech měly
srovnatelnou úroveň. Ve školním roce 2020/2021 prospělo zhruba 95 % žáků. Přestože se
ve škole vyskytují žáci ohroženi rizikem školního neúspěchu, zpracovaný minimá lní
preventivní program odpovídá potřebám školy jen částečně, protože strategii přecházení
školní neúspěšnosti neobsahuje. Žáci mohou využít konzultace s učiteli, doučování ani jinou
formu podpory studijní úspěšnosti škola nerealizuje. Pravidelnou pozornost věnuje škola
absenci žáků, v případě jejího nárůstu primárně spolupracuje s jejich zákonnými zástupci.
Žáci i jejich zákonní zástupci mají snadný přístup k informacím o vzdělávacích výsledcíc h
prostřednictvím školního elektronického systému. Tento informační systém je převážně
funkční, zjištěným nedostatkem bylo, že ne ve všech předmětech byly výsledky vzdělává ní
žáků zapisovány pravidelně. Další komunikace se zákonnými zástupci probíhá
prostřednictvím hovorových a konzultačních hodin s učiteli, třídní schůzky škola
neorganizuje.
Vedení školy pravidelně monitoruje a statisticky vyhodnocuje průběžné výsledky
vzdělávání žáků i jejich výsledky dosažené při ukončování jejich vzdělávání maturitní
zkouškou. Dlouhodobě jsou tyto výsledky srovnatelné s výsledky žáků z ostatních škol
ve stejné skupině oborů vzdělání za celou Českou republiku. Ve školním roce 2020/2021
hrubá neúspěšnost žáků u maturitní zkoušky (vypovídá o tom, jak velká část žáků
z celkového počtu žáků přihlášených k maturitní zkoušce nebyla úspěšná) činila 15 %.
Profesní a osobnostní rozvoj žáků podle jejich schopností a individuálního nadání škola
průběžně podporuje a motivuje žáky k zapojení do odborných soutěží. Škole se také daří
vytvářet široké portfolio smluvních partnerů, na jejichž pracovištích žáci absolvují odbornou
praxi. Žáci se tak seznamují se specifiky různých typů pracovišť, mohou pracovat s více
druhy zvířat - malými i velkými, což je přínosem pro získání jejich zkušeností a odborných
dovedností uplatnitelných v jejich budoucím zaměstnání nebo studiu. V rámci spolupráce
s dalšími sociálními partnery (vysokými školami a komerčními subjekty) škola vhodně
doplňuje výuku zařazováním odborných exkurzí či přednášek a besed pro žáky.




2021/2022                                    5
                                         Závěry
Vývoj školy
- Změnil se zřizovatel školy a zároveň také její název.
- Došlo ke změně na vedoucím pracovním místě ředitele školy.
- Zvýšil se počet žáků.

Slabé stránky a/nebo příležitosti ke zlepšení
- Nízká efektivita řízení školy a neúčinný kontrolní systém měly negativní dopad na úroveň
  vzdělávání žáků.
- Školní vzdělávací program nebyl kvalitně zpracován a plně realizován, což omezilo
  dosažení cílů středního odborného vzdělávání stanovených příslušným rámcovým
  vzdělávacím programem.
- Škola nezajistila odbornou praxi žáků v plném rozsahu podle školního vzdělávac ího
  programu, což snižovalo rozvoj odborných kompetencí žáků a naplňování profilu
  absolventa.
- V průběhu vzdělávání byly jen v nižší míře zařazovány aktivizující formy a metody práce
  žáků.
- Vyučující věnovali menší pozornost práci se vzdělávacím cílem a nevytvářeli vhodné
  podmínky pro zapojení žáků do vyhodnocování jeho naplnění.
- Systém poskytování poradenských služeb není efektivní a nezajišťuje optimální
  vzdělávací podporu všem žákům.

Doporučení pro zlepšení činnosti školy
- Zefektivnit řízení školy účelným delegováním kompetencí a odpovědnosti na další
  pedagogické pracovníky. Nastavit kontrolní mechanismy, aby zahrnovaly všechny
  oblasti vzdělávacího procesu. Stanovit vhodné postupy využitelné pro pravidelno u
  autoevaluaci školy.
- Realizovat důkladnou revizi školního vzdělávacího programu tak, aby byl v souladu
  s příslušným rámcovým vzdělávacím programem a zároveň odpovídal podmínkám
  a možnostem školy.
- Zajistit odbornou praxi žáků v požadovaném rozsahu, její naplňování důsledně sledovat
  a usilovat o její zkvalitňování.
- Plánovitě a rozmanitými formami podněcovat profesní rozvoj všech pedagogickýc h
  pracovníků a vytvářet vhodné podmínky pro vzájemné sdílení inspirativní pedagogické
  praxe.
- K průběžnému vyhodnocování kvality poskytovaného vzdělávání využívat různých
  zpětnovazebních nástrojů. Na základě zjištěných potřeb školy přizpůsobovat zaměření
  dalšího vzdělávání pedagogických pracovníků. Podporu rozvoje pedagogickýc h
  dovedností cílit zejména do oblasti uplatňování aktivizujících výukových metod
  a formativního hodnocení.
- Zefektivnit spolupráci školního poradenského pracoviště s vedením školy, třídními učiteli
  i ostatními pedagogy, vypracovat strategii předcházení školní neúspěšnosti a účelně
  pracovat s žáky ve všech oblastech vyplývajících z minimálního preventivního programu.


2021/2022                                    6
Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Notářský zápis NZ 231/2017 N304/2017 sepsaný dne 2. 6. 2017 vč. Výpisu
       z obchodního rejstříku vedeného Krajským soudem v Brně oddíl C, vložka 27149
 2.    Personální rozhodnutí – jmenování ředitele ze dne 8. 12. 2020 s účinností
       od 1. 1. 2021
 3.    Výpis z rejstříku škol a školských zařízení IZO: 108 010 015 Střední škola ze dne
       12. 4. 2022
 4.    M8 Výkaz o střední škole podle stavu k 30. 9. 2021 ze dne 13. 10. 2021
 5.    Školní řád pro školní rok 2021/2022 z 27. srpna 2021 s účinností od 1. 9. 2021
 6.    Školní vzdělávací programy Veterinářství 2020/2021 platný od 1. 9. 2020
       a Veterinářství 2021/2022 platný od 1. 9. 2021
 7.    Koncepce rozvoje školy pro období 2021-2023
 8.    Organizační řád školy ze dne 22. 2. 2021
 9.    Vzdělávání učitelů ve školním roce 2021/2022
10.    Směrnice ředitele školy č. 3/2021 upravující zřízení a obsazení předmětových skupin
       ve školním roce 2021/2022
11.    Zápisy z jednání předmětových skupin ve školním roce 2021/2022
12.    Zápisy z jednání pedagogické rady ve školním roce 2020/2021 a 2021/2022
13.    Realizace kontrolní činnosti ředitele školy ve školním roce 2021/2022
14.    Rozvrh hodin platný v době inspekční činnosti
15.    Personální dokumentace pedagogických pracovníků ve školním roce 2021/2022
16.    Školní elektronický informační systém vedený ve školním roce 2021/2022
17.    Výroční zpráva o činnosti školy za školní rok 2020/2021
18.    Minimální preventivní program pro školní rok 2021/22
19.    Krizový plán pro školní rok 2021/22
20.    Plán výchovného poradce a školního metodika prevence pro školní rok 2021/22
21.    Výsledky klasifikace 1. čtvrtletí, 1. pololetí a 3. čtvrtletí školního roku 2021/22
22.    Přehled absence žáků za 1. pololetí a 3. čtvrtletí školního roku 2021/22



2021/2022                                   7
23.    Dokumentace školního poradenského pracoviště včetně osobních spisů žáků
       se speciálními vzdělávacími potřebami vedená ve školním roce 2021/2022
24.    Seznam žáků se speciálními vzdělávacími potřebami ve školním roce 2021/2022
25.    Jmenné seznamy žáků tříd 1. V, 2. V. a 3. V s určením pracoviště odborné praxe
       konané v týdnu od 23. 5. – 27. 5. 2022
26.    Smlouva o nájmu nemovitosti se Statutárním městem Brnem, městská část Brno –
       sever č. 62 02 2 001 ze dne 21. 8. 2002 na dobu 20 let
27.    Smlouva o nájmu sportovní haly TJ Sokol Brno – Obřany – Maloměřice na adrese
       Obřanská 13 s účinností od 1. 1. 2022
28.    Smlouva o zajištění stravování se Školní jídelnou Brno, Horní 16, příspěvkovou
       organizací pro žáky a zaměstnance školy ze dne 30. 1. 2022 s účinností od 1. 2. 2022
       a Dohoda o provedení práce na dovoz obědů
29.    Dokumentace školy k hodnocení ekonomických podmínek, zajištění bezpečnosti
       a zdraví žáků
30.    Webové stránky školy
31.    Zápis z jednání s vedením školy o zjištěných skutečnostech ze dne 21. 4. 2022,
       22. 4. 2022 a 23. 5. 2022




2021/2022                                    8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitele/ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


Ing. Alena Svobodová, školní inspektorka,           Ing. Alena Svobodová v. r.
vedoucí inspekčního týmu
Ing. Ilona Ptáčková, školní inspektorka             Ing. Ilona Ptáčková v. r.

Mgr. Kateřina Veselá, školní inspektorka            Mgr. Kateřina Veselá v. r.

Ing. Hana Šarounová, kontrolní pracovnice           Ing. Hana Šarounová v. r.

MVDr. Hana Kuběnová, odbornice                      MVDr. Hana Kuběnová v. r.
na střední odborné vzdělávání

V Brně 13. června 2022


Datum a podpis ředitele školy potvrzující projednání a převzetí inspekční zprávy




Mgr. Milan Čermák,                                   Mgr. Milan Čermák v. r.
ředitel školy


V Brně 20. června 2022




2021/2022                                    9
