                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-1060/21-U


Název                               Gymnázium, Kadaň, 5. května 620, příspěvková
                                    organizace
Sídlo                               5. května 620, 432 01 Kadaň
E-mail                              info@gymnazium-kadan.cz
IČ                                  61342751
Identifikátor                       600010295
Právní forma                        příspěvková organizace
Zastupující                         Mgr. Tomáš Oršulák, Ph.D.
Zřizovatel                          Ústecký kraj
Místo inspekční činnosti            5. května 620, Kadaň
Termín inspekční činnosti           11. 1. 2022 − 14. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro základní a střední vzdělávání a jejich souladu
s právními předpisy a rámcovými vzdělávacími programy.




2021/2022
                                    Charakteristika
Gymnázium, Kadaň, 5. května 620, příspěvková organizace (dále „škola“) vykonává činnost
střední školy a vzdělává žáky v denní formě vzdělávání v oborech vzdělání 79-41-K/41
Gymnázium (čtyřletý vzdělávací program) a 79-41-K/81 Gymnázium (osmiletý vzdělávac í
program).
K 30. 9. 2021 se ve škole vzdělávalo 326 žáků, z toho 195 v osmiletém vzdělávac ím
programu a 131 ve čtyřletém vzdělávacím programu. Škola evidovala 19 žáků se speciálními
vzdělávacími potřebami. Čtyřem žákům umožňuje vzdělávání podle individuálního
vzdělávacího plánu z jiných závažných důvodů.
Další informace o škole je možné získat na adrese www.gymka.cz.


                         Hodnocení podmínek vzdělávání
Ředitel školy v řídicí funkci využívá své dlouholeté manažerské a pedagogické zkušenosti
a uplatňuje demokratický styl řízení založený na konstruktivním dialogu všech aktérů
vzdělávání, což se příznivě promítá do atmosféry školy. Stanovené vize a dlouhodobé cíle
se škole daří naplňovat, mj. vyváženou nabídkou mnoha volitelných předmětů umožňujíc íc h
profilaci žáků, zapojováním školy do mezinárodních projektů, které přispívají k rozvoji
jazykových kompetencí žáků, nebo realizací rozšiřujících vzdělávacích aktivit a kroužků.
Důraz je kladen na kvalitu poskytovaného všeobecného vzdělávání, rozvoj funkčníc h
gramotností a jejich propojení s osobnostním růstem žáků.
K realizaci výuky a k podpoře nadaných žáků napomáhají promyšleně rozvíjené partnerské
vztahy s vysokými školami (škola je fakultní školou Přírodovědecké fakulty UJEP v Ústí
nad Labem), akademickou obcí a kulturně vzdělávacími institucemi regionu, včetně
příhraničních. Bohatá je také zahraniční spolupráce (Německo, Švédsko, Španělsko,
Estonsko). Se školou v Nizozemí je realizován projekt na změnu životního stylu ve vztahu
k udržitelnému životu. Žáci mají možnost účastnit se výměnných pobytů a rozvíjet své
komunikační kompetence (např. v rámci projektu Erasmus+). Efektivní podpora jazykového
vzdělávání se odráží ve vysokém počtu žáků, kteří v průběhu studia úspěšně složí
mezinárodní jazykovou zkoušku FCE.
Strategii rozvoje gymnázia se daří naplňovat prostřednictvím efektivního využívá ní
personálních, finančních a materiálních podmínek. Materiálně technické podmínky
pro vzdělávání jsou na velmi dobré úrovni. V posledních letech byla zejména díky
projektům zmodernizována laboratoř fyziky a chemie umožňující moderní výuku
přírodovědných předmětů, vybudována byla multifunkční aula s otevřenou knihovnou, kde
jsou knihy volně k dispozici všem žákům, probíhá modernizace tělocvičny, aj. Odborně
erudovaní pedagogové se průběžně vzdělávají a zvyšují si svou kvalifikaci na základě plánu
dalšího vzdělávání pedagogických pracovníků. V době pandemie bylo vzdělávání zaměřeno
především na profesní růst učitelů v oblasti informačních a komunikačních technologií, což
se projevilo v kvalitě poskytovaného distančního vzdělávání a následné prezenční výuce.
Poradenské služby ve škole kvalifikovaně zajišťují výchovná poradkyně a metodička
prevence. V případě akutní zátěžové situace žáků může škola využít jednorázovou
psychologickou intervenci interní psycholožky.
Při řízení pedagogických procesů vedení školy vychází z poznatků z kontrolní a hospitační
činnosti, avšak ze závěrů z hospitační činnosti nevyplývají konkrétní doporučení či opatření
směřující ke zlepšení pedagogické práce jednotlivých učitelů, což se projevilo v nedostatcích
zjištěných v některých hospitovaných hodinách. Vedení školy reflektovalo distanční


2021/2022                                    2
vzdělávání, názory zákonných zástupců a žáků na kvalitu výuky škola zjišťova la
v dotazníkovém šetření a závěry z těchto zjištění využívá v dalším období, zejména
v uplatňování digitálních kompetencí a efektivní práci se studijními materiály. K chodu
a činnosti školy se mohou vyjadřovat také žáci prostřednictvím Studentské rady.
Škola má zpracovánu marketingovou strategii multimediálně orientovanou na mladé lidi,
kterou se snažila realizovat i v době svého uzavření během distanční výuky. Vytvořila
virtuální videoprohlídku školy prostřednictvím QR kódu a propagaci realizovala svými
dobrovolnickými aktivitami na veřejnosti (např. spolupráce v rámci akce Kadaň pomáhá
seniorům).


                         Hodnocení průběhu vzdělávání
Společným rysem hospitované výuky byl vstřícný přístup učitelů k žákům a klidná pracovní
atmosféra. Zvolené vzdělávací strategie ne vždy zohledňovaly individuální vzdělávac í
potřeby jednotlivců. Žákům byly zadávány úkoly stejné náročnosti bez výraznějš í
diferenciace učebních aktivit. Jen ojediněle pedagogové využívali sebehodnocení žáků,
které podporuje schopnost sebereflexe a uvědomění, jakého učebního pokroku žák dosáhl.
Zdařile byly vedeny hodiny se společenskovědním zaměřením, ale závěrečné shrnutí učiva
bylo provedeno pouze v některých hospitovaných hodinách. Při hodinách výchovné ho
charakteru byla cíleně a dobře rozvíjena tvořivost žáků.
Výuka cizích jazyků se vyznačovala vysokou kvalitou mluveného projevu vyučujíc íc h
a logickou stavbou hodin. Pro podporu rozvoje řečových dovedností žáků (perceptivníc h
i produktivních) volili pedagogové zejména metodu řízeného rozhovoru. V některých
hodinách byly velmi efektivně rozvíjeny interaktivní řečové dovednosti při práci
ve dvojicích či ve skupinách. Žáci prokazovali schopnost samostatného jazykového projevu
a velmi dobrou úroveň aktivní slovní zásoby. Se zájmem plnili úkoly, které se vztahova ly
k probíranému tématu. Systematicky bylo podporováno upevňování gramatických struktur.
Ve všech sledovaných hodinách dostávali žáci průběžně zpětnou vazbu o podávaných
výkonech, většinou zdařilá byla práce s chybou. Pro rozvoj kompetencí žáků byly zejména
přínosné hodiny s jasně definovaným vzdělávacím cílem, jehož naplnění pedagogové
ve spolupráci se žáky v závěru hodiny ověřovali. Pozitivní dopad na aktivitu žáků
a efektivitu výuky mělo v těchto hodinách především účelné střídání metod a forem práce,
různorodost a nápaditost zadávaných úkolů.
V hospitovaných hodinách českého jazyka celkově převládala efektivní frontální výuka
s vhodně zařazenou samostatnou prací, kooperativní a činnostní formy a metody práce byly
zařazovány méně často. V nižších ročnících byly vhodně procvičovány znalosti a dovednosti
v oblasti jazykové výchovy. Ve vyšších ročnících žáci rozvíjeli své kompetence při
praktickém slohovém výcviku, krátkých řečnických cvičeních i samostatných mluve nýc h
projevech. Podpora čtenářské gramotnosti má velmi dobrou úroveň. Čtenářské kompetence
jsou zejména u mladších žáků rozvíjeny v rámci pravidelných čtenářských dílen, starší žáci
jsou vedeni k tvůrčímu psaní, zapojují se do různých literárních soutěží, účastní se besed
s autory, s podporou pedagogů vydali literární sborník.
V přírodovědných předmětech, matematice a informatice převažovala frontální výuka,
skupinová práce byla zastoupena minimálně. Na nižším gymnáziu byla vhodně využita
názornost, která žákům pomáhala pochopit probírané učivo. Výuka byla založená převážně
na řízeném rozhovoru, při kterém žáci ochotně spolupracovali a sdělovali své názory bez
obav z chyby, avšak obsahově náročnější komunikace příliš využívaná nebyla. Ověření
dosažení cíle v závěru výuky neprobíhalo, pouze v průběhu byly výjimečně ověřovány


2021/2022                                   3
znalosti žáků krátkým testem. Jen někteří učitelé krátce shrnuli probrané učivo, formativní
hodnocení a sebereflexe ze strany žáků se nevyskytovaly. Didakticky zdařilá byla hodina
fyziky, při které probíhala společná práce žáků s využitím vzájemného učení. Žáci při řešení
příkladů vysvětlovali zapisovaný postup spolužákům, byli vedeni ke zdůvodňování, proč
postupují daným způsobem. Pokud si při samostatné práci nebyli jistí, jak řešit zadaný
příklad, mohli spolupracovat ve dvojicích nebo skupinách.


                          Hodnocení výsledků vzdělávání
Škola věnuje individuálním a skupinovým výsledkům vzdělávání náležitou pozornost.
Stupeň dosažených znalostí a dovedností žáků ověřuje standardními interními nástroji
(nejčastěji písemné a ústní zkoušení). Výsledky zaznamenává v elektronickém informač ním
systému a projednává je na pravidelných jednáních pedagogické rady. V rámci
předmětových komisí pedagogové diskutují o obsahu čtvrtletních písemných prací
a sjednocují své přístupy k hodnocení, popř. navrhují opatření ke zlepšení. Žákům
ohroženým školní neúspěšností nabízejí konzultace a doučování.
Kvalitu poskytovaného vzdělávání a efektivitu přípravy dokládají velmi dobré výsledky
žáků při ukončování vzdělávání maturitní zkouškou. V roce 2021 maturitní zkoušku úspěšně
složili všichni přihlášení žáci (z toho čtyři v profilové části v podzimním opravném termínu),
v roce 2020 neprospěl v profilové části ani po opravném termínu jeden žák (zkoušku
vykonal v jarním termínu roku 2021). 100% úspěšnost v obou školních rocích zazname na li
žáci školy ve společné části maturitní zkoušky.
Škola vyhodnocuje kvalitu poskytovaného vzdělávání rovněž prostřednictvím úspěšnosti
svých žáků v předmětových soutěžích a olympiádách (např. přední umístění v krajském kole
v biologii, dějepisu a zeměpisu), kterých se žáci zúčastňovali i přes náročné období distanční
výuky. Někteří žáci se úspěšně zapojili do středoškolské odborné činnosti. Významná je také
podpora žáků v účasti v programu DofE (Cena vévody z Edinburghu), v němž si žáci sami
stanovují cíle svého osobního rozvoje v oblasti dovedností, pohybu a dobrovolnic tví.
V rámci zájmové činnosti jsou u žáků rozvíjeny nejrůznější funkční gramotnosti (např.
technický klub, astronomický nebo geologický kroužek, kroužek robotiky, pěvecký sbor,
příprava na FCE zkoušky a jiné) nebo podporovány osobnostní a sociální kompetence.
Škole se daří identifikovat individuální potřeby žáků se speciálními vzdělávacími potřebami
i žáků nadaných. V rámci kariérového poradenství výchovná poradkyně pomáhá žákům při
výběru jejich dalšího studijního zaměření a pracovního uplatnění formou individuálníc h
konzultací a realizací testů profesní či studijní orientace, realizovány jsou také semináře pro
profilaci žáků.
Školní preventivní strategie reflektující potřeby školy byla uplatňována i v průběhu distanční
výuky. Škola si identifikovala rizika související s distančním vzděláváním a desocializac í
žáků omezením sociálních kontaktů a zpracovala návod na dodržování psychohygie ny
„Škola bez školy a jak na to“ a cíleně organizovala synchronní a asynchronní online výuku.
Vedení školy i učitelé se snažili žáky motivovat ke zdravému životnímu stylu a přípravě
na distanční výuku. Některá preventivní témata byla uskutečněna online, nebo byla
rozpracována do vzdělávacích obsahů některých vyučovacích předmětů. K posilová ní
pozitivních vztahů a eliminaci rizikového chování v třídních kolektivech jsou realizo vá ny
seznamovací kurzy pro žáky prvních ročníků.




2021/2022                                     4
                                         Závěry
Vývoj školy
Škola kontinuálně naplňuje koncept všeobecného gymnaziálního vzdělávání s důrazem
na rozvoj čtenářské gramotnosti, schopnosti komunikace v cizích jazycích a přírodovědné
vzdělávání. Zůstává zachována kvalita poskytovaného vzdělávání, výsledků vzdělává ní
žáků a spektrum mimoškolních aktivit. Škola v rámci školního vzdělávacího programu
dlouhodobě podporuje žáky širokou nabídkou volitelných předmětů. Především díky
zapojení se do projektové činnosti se škole daří modernizovat materiálně technické
podmínky pro vzdělávání.

Silné stránky
Otevřená komunikace ředitele školy s pedagogy, žáky, zákonnými zástupci a jejich
vzájemně respektující přístup se odráží v příznivém prostředí pro vzdělávání.
Bohatá projektová činnost školy a četné mnohostranné formy partnerské spolupráce i se
zahraničními školami přispívají k osobnostnímu rozvoji žáků a napomáhají naplnění profilu
absolventa.
Četné aktivity nad rámec výuky přispívají k pozitivnímu sociálnímu klimatu školy
a významně ovlivňují rozvoj klíčových kompetencí žáků.

Slabé stránky a/nebo příležitosti ke zlepšení
Převaha frontální výuky a absence kooperativních metod vyjma jazykového vzdělává ní
nedostatečně podporují aktivní zapojení žáků do procesu vzdělávání.
Chybějící diferenciace a individualizace v průběhu výuky dostatečně nezohledňují odlišné
potřeby jednotlivých žáků.
Absence reflexe vzdělávacích cílů v závěru výuky omezuje účinnou zpětnou vazbu
pedagogům i žákům o míře zvládnutého učiva.

Doporučení pro zlepšení činnosti školy
Více podporovat aktivizaci a vzájemnou kooperaci žáků ve výuce, častěji uplatňovat
individuální zpětnou vazbu a zapojovat žáky do vzájemného hodnocení podle předem
stanovených kritérií i sebereflexe.
Výuku diferencovat podle individuálních vzdělávacích potřeb jednotlivců, v závěru hodin
ověřovat naplnění stanovených vzdělávacích cílů.
Zacílit vzdělávací semináře pro pedagogy na oblast formativního hodnocení.
Poskytovat pedagogům efektivní metodickou podporu a motivovat je k realizaci vzájemnýc h
hospitací.




2021/2022                                  5
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Ústeckého kraje č. j.: 100/2001
       (ze dne 11. 1. 2019) včetně příloh
 2.    Jmenování ředitele s účinností od 1. 8. 2012 (ze dne 13. 6. 2012) včetně infor mace
       o pokračování na vedoucím pracovním místě ředitele s účinností od 1. 8. 2018
 3.    Výpisy z rejstříku škol a školských zařízení (ze dne 3. 1. 2022)
 4.    Výkazy o střední škole (M 8) podle stavu k 30. 9. 2021
 5.    Výkaz o ředitelství škol (R 13-01) podle stavu k 30. 9. 2021
 6.    Organizační řád s účinností od 1. 2. 2016
 7.    Školní řád s účinností od 1. 9. 2018
 8.    Personální dokumentace pedagogických pracovníků (vzorek)
 9.    Plán dalšího vzdělávání pedagogických pracovníků ve školním roce 2020/2021
       a 2021/2022
10.    Školní matrika, školní roky 2020/2021, 2021/2022 (vzorek)
11.    Třídní knihy, školní roky 2020/2021, 2021/2022 (vzorek)
12.    Školní vzdělávací programy platné ve školním roce 2021/2022
13.    Rozvrh hodin, školní rok 2021/2022
14.    Koncepce rozvoje školy
15.    Zápisy z jednání pedagogické rady, školní roky 2020/2021 a 2021/2022
16.    Záznamy z jednání předmětových komisí, školní roky 2020/2021 a 2021/2022
17.    Plán kontrolní a hospitační činnosti ve školním roce 2021/2022
18.    Dokumentace výchovného poradenství a prevence rizikového chování žáků, školní
       roky 2020/2021 a 2021/2022
19.    Dokumentace k ukončování vzdělávání maturitní zkouškou, školní roky 2019/2020
       až 2021/2022
20.    Výroční zpráva o činnosti školy za školní rok 2020/2021
21.    Inspekční zpráva České školní inspekce č. j.: ČŠIU-122/14-U (ze dne 13. 3. 2014)
22.    Webové stránky školy: www.gymnka.cz




2021/2022                                    6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Alena Pilousová, školní inspektorka,        PhDr. Alena Pilousová v. r.
 vedoucí inspekčního týmu
 Ing. Anna Kejřová, školní inspektorka               Ing. Anna Kejřová v. r.
 Mgr. Ivana Reihsová, školní inspektorka            Mgr. Ivana Reihsová v. r.
 Jana Sejvalová, kontrolní pracovnice                  Jana Sejvalová v. r.

V Ústí nad Labem 18. 2. 2022


Datum a podpis ředitele školy potvrzující projednání a převzetí inspekční zprávy


 Mgr. Tomáš Oršulák, Ph.D., ředitel školy           Mgr. Tomáš Oršulák v. r.

V Kadani 22. 2. 2022




2021/2022                                     7
