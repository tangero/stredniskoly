                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3360/23-S
                                       Sp. zn. ČŠIS-S-602/23-S


Název                               Masarykovo klasické gymnázium, s.r.o.
Sídlo                               Táborská 1685, 251 01 Říčany u Prahy
E-mail                              mkg@seznam.cz
IČO                                 26 144 123
Identifikátor                       610 451 219
Právní forma                        společnost s r.o.
Zastupující                         Mgr. Helena Mrůzková
Zřizovatel                          Tomáš Urban, 5. května 710/5, 251 01 Říčany
Místo inspekční činnosti            Táborská 1685, Říčany
Inspekční činnost na místě          1. 12. a 4. až 6. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                         Charakteristika
Masarykovo klasické gymnázium, s.r.o. (dále „škola“) vykonává činnost gymná zia.
K termínu inspekční činnosti školu navštěvovalo 231 žáků (naplněnost 66 %), kteří
se vzdělávali v devíti třídách v osmiletém oboru Gymnázium. Počet žáků od předešlé
inspekční činnosti mírně klesal (průměrně o pět žáků ročně) v souladu se záměrem vedení
školy naplňovat v každém ročníku pouze jednu třídu.
Aktuálně škola eviduje čtyři žáky se speciálními vzdělávacími potřebami (dále „SVP“)
s platným doporučením školského poradenského zařízení, kterým zároveň vypracovala plán
pedagogické podpory, a dva žáky cizince bez jazykové bariéry.


                        Hodnocení podmínek vzdělávání
S demokraticky nastaveným řízením školy má ředitelka dlouholeté zkušenosti a se svým
nově jmenovaným zástupcem a předsedy předmětových komisí efektivně spolupracuje.
Písemná koncepce zpracovaná vždy na období tří let zahrnuje základní oblasti rozvoje všech
činností školy. Naplnění stanovených cílů ředitelka každoročně ověřuje a vyhodnocuje. Daří
se dosahovat velmi dobrých výsledků vzdělávání žáků a systémově uskutečňovat rozvoj
jejich profilace zařazováním řady povinně volitelných předmětů ve vyšších ročnících.
Prostorové podmínky v gymnáziu nejsou zcela optimální, postupně se však naplňuje cíl
zkvalitňovat materiální zázemí pro vzdělávání. Účelné zaměření četných hospitací
na dodržení správné struktury vyučovací hodiny, na efektivní metody vzdělávání spojené
s formativním hodnocením a na zařazování zpětné vazby sebehodnocením žáků je v souladu
se zvolenými cíli pedagogického řízení stanovenými v koncepci rozvoje. Naplňování těchto
záměrů však bylo patrné jen v některých hodnocených hodinách. Z hospitačních záznamů
nejsou patrná doporučení, která by sloužila k systematickému rozvoji kvality výuky
pedagogů.
Předmětové komise na svých pravidelných schůzkách vyhodnocují zejména soulad
probíraného učiva se ŠVP, věnují se přípravám školních akcí a soutěží. Předsedové
jednotlivých komisí také pravidelně hospitují.
Vzdělávání zajišťuje stabilní pedagogický sbor 23 učitelů, z nich pouze jeden nesplňuje
předpoklady odborné kvalifikace. K jejímu získání studuje, podobně jako koordinátoři ŠVP
a informačních a komunikačních technologií k výkonu specializovaných funkcí.
Služby školního poradenského pracoviště efektivně poskytuje kvalifikovaný výchovný
poradce, který je současně školním metodikem prevence.
Vnitřní a vnější informační systém umožňuje účelnou komunikaci všech aktérů vzdělává ní.
Zákonní zástupci mají prostřednictvím dálkového přístupu informace o výsledcíc h
vzdělávání svých dětí. Efektivní komunikace je posílena využíváním platformy z distanční
výuky. S bezpečnostními riziky jsou seznámeni všichni účastníci vzdělávání a díky
nastaveným opatřením je počet úrazů nízký.
Škola se dlouhodobě a systematicky věnuje cílenému rozvíjení praktických cizojazyč nýc h
dovedností žáků jejich zapojováním do výměnných pobytů, zahraničních exkurzí a zájezdů.
Spolupracuje s organizací zajišťující zahraniční studijní pobyty pro středoškoláky,
s jazykovou školou, s mezinárodní organizací Mensa, jednotlivci pak s Akademií věd ČR.
Úzká a přínosná je spolupráce se zřizovatelem. Méně aktivní ve srovnání s předkovidovým
obdobím jsou žáci v žákovské samosprávě, jejich názory získané ze zadaných dotazníků se
však vedení školy cíleně věnuje.
Škola pro svou činnost účelně využívá státní dotaci, úplatu za vzdělání a mizivý podíl
sponzorských darů. Z vytvořených finančních rezerv se jí podařilo získat do svého
vlastnictví budovu školy.




                                           2/7
                          Hodnocení průběhu vzdělávání
Výrazným rysem hospitovaných hodin bylo zaujetí pedagogů pro daný předmět, které
žákům poskytovalo vysokou motivaci ke zvládnutí učiva. Žáci byli ve sledovaných hodinách
ukáznění, řídili se pokyny vyučujících a pracovali většinou soustředěně. Převažující formou
výuky byl strukturovaný výklad doplňovaný řízeným rozhovorem a účelnou prací
s pracovními listy. Vyučující vedli žáky k myšlení v souvislostech, k vyvozování a chápání
kontinuity. Podpora názornosti výuky s využitím didaktické techniky a učebních pomůcek
nebyla vždy dostatečná, ale jejich zařazení bylo smysluplné a účelné. Pouze někteří učitelé
účelně střídali různé metody výuky, kterými udržovali pozornost žáků, podněcovali jejich
zájem a aktivitu. Zařazováním problémových otázek a úloh a cíleným vyžadováním
zdůvodňování odpovědí rozvíjeli logické myšlení žáků. Učitelé poskytovali žákům dostatek
času na řešení úkolů, nedávali jim však příležitost vybrat si úkoly s různou mírou obtížnosti.
Dané přístupy tak neumožňovaly diferenciaci a individualizaci výuky s přihlédnutím
k rozdílným vzdělávacím potřebám jednotlivých žáků nebo zohledňování jejich rozdílné ho
pracovního tempa. Chybějícím prvkem byla většinou práce žáků s různými informač ními
zdroji. Pouze ojediněle byly zařazeny inovativní metody výuky, které by oživily výuku nebo
podněcovaly žáky k diskusi o možném řešení úloh pro rozvoj jejich kritického myšle ní.
Pouze někteří učitelé uplatnili formativní hodnocení žáků a vedli je k sebereflexi nebo
vzájemnému hodnocení podle předem známých kritérií. Ve většině hodin učitelé opominuli
shrnutí probraného učiva a vyhodnocení stanoveného vzdělávacího cíle s ohledem
na dosažený pokrok žáků.
Učitelé správně v úvodu výuky českého jazyka a literatury seznamovali žáky s obsahem
a cílem vyučovací hodiny. Proběhlo efektivní opakování učiva, v hodině byli žáci účelně
vedeni k souvislému vyjadřování, k žádoucímu formulování myšlenek a k prezentová ní
výsledků skupinové nebo samostatné práce. Nápadité aktivity podporovaly názornost,
vytvářely potřebný prostor pro tvořivé myšlení žáků a vedly k prohlubování potřebné
kompetence naslouchání. Učitelé výrazně podporovali rozvoj čtenářské gramotnosti, vhodně
uplatňovali mezipředmětové vztahy. Efektivní byla volitelná aktivita s informačními zdroji.
Jazykové kompetence škola dlouhodobě rozvíjí zadáváním seminární práce
v sedmém ročníku, pravidelnými návštěvami knihovny, divadelních představení v Klubu
mladého diváka či vhodnými exkurzemi. Čtenářské deníky si žáci systematicky vedou na
nižším stupni, na vyšším pak učitelé zařazují diskuse o přečtených knihách.
Vyučující anglického jazyka se zlepšili v náležitém vedení výuky v cílovém jazyku. Účelně
využívali kooperativní práci žáků ve dvojici. Také rozvoji poslechových dovedností byla
oproti minulému inspekčnímu hodnocení věnována zvýšená pozornost. Práce ve skupině
s použitím vhodných výukových materiálů vedla k zapojení všech žáků do komunikace.
Všichni žáci prokazovali velmi dobrou slovní zásobu a správnou výslovnost. Procvičováno
bylo rovnoměrně čtení s porozuměním i psaní. Během inspekční činnosti upravila škola
kritéria pro hodnocení žáků v anglickém jazyce a tím odstranila dříve existující riziko
nerovnoměrného hodnocení všech čtyř jazykových kompetencí. Výukové metody ve výuce
dalších cizích jazyků dobře motivovaly žáky k produktivním řečovým dovednostem,
ke čtení s porozuměním a obohacování slovní zásoby. Méně účelně byl zařazen poslech, při
kterém si žáci procvičovali gramatiku, ale málo byl využit jeho potenciál pro odpovědi na
problémové otázky, hraní rolí či souvislou reprodukci slyšeného textu. Sebehodnocení žáků
bylo ojediněle využito při výuce francouzského jazyka. Díky dlouhodobému zapojení
do projektu Frankofonie či zakoupením anglické elektronické encyklopedie využívá škola
efektivně digitální databázi různých výukových materiálů.




                                             3/7
Při výuce dějepisu učitel vhodně používal pro podporu motivace žáků digitálně zpracované
dobové ukázky a dokumenty. Ústní projev vyučujícího převažoval nad projevem a aktivito u
žáků.
Ve výuce matematiky se vyučujícím dařilo efektivní opakování učiva. Přehledné zápisy
na tabuli usnadňovaly žákům orientaci ve správném pracovním postupu. Vyučující nabíze li
žákům více způsobů řešení a tím podněcovali jejich logické uvažování. Kladli problémové
otázky a upozorňovali na problémová místa v příkladu. Žáci měli zažité pracovní návyky,
všichni si zapisovali poznámky do sešitů, dobře s učiteli spolupracovali a prokazovali velmi
dobré znalosti.
V přírodovědných předmětech učitelé k vyvozování nových poznatků využívali již nabytých
znalostí a dovedností žáků. Frontální způsob výuky vhodně doplněný řízeným rozhovorem,
skupinovou nebo samostatnou prací podporoval aktivitu žáků ve výuce. Při ověřování jejich
znalostí a dovedností je učitelé převážně motivačně průběžně hodnotili. Probíraná
přírodovědná témata byla vhodně propojena s reálnými situacemi. Názornost podpořilo
využití grafických zápisů vzorců, modelu lidské kostry, promítání fyzikálního pokusu
či využití zeměpisných atlasů.
Velmi zdařilá byla výuka hudební výchovy založená na sborovém zpěvu celé třídy
za doprovodu klavíru podle vytvářených školních zpěvníků. Žáci byli učitelem vhodně
motivováni formativním hodnocením jejich výkonu. Sami se do sebehodnocení cíleně
zapojovali, aby si nacvičili, které odborné prvky mají sledovat a jak je argumentač ně
okomentovat. Takto získané dovednosti žáci využívají při práci v porotě při soutěži Zpívá
celá škola.


                          Hodnocení výsledků vzdělávání
Při posuzování míry dosažení výstupů ze ŠVP využívá škola běžné interní nástroje,
například ústní a písemné zkoušení. Společně s maturitní zkouškou je doplňuje některými
externími nástroji v podobě mezinárodních zkoušek z cizích jazyků nebo umístění žáků
v soutěžích. Výsledky jednotlivců i tříd jsou pravidelně vyhodnocovány a analyzo vá ny
při jednáních pedagogické rady. Z dosažených výsledků je jednoznačně patrné, že díky
mnohonásobně převyšujícímu zájmu uchazečů o obor přijímá škola ke vzdělává ní
motivované žáky. Ti přistupují k výuce zodpovědně, což dokládá jejich prospěchový průměr
v průběhu vzdělávání. V posledních dvou školních letech činil 1,453, resp. 1,389 a více než
polovina žáků prospěla s vyznamenáním. Výsledky žáků nižšího stupně gymnázia jsou
srovnatelné s výsledky žáků vyššího stupně. Vysokou dosaženou úroveň v českém jazyce
a v matematice ve čtvrtém ročníku a rovněž v přírodovědné a čtenářské gramotnosti
v šestém ročníku dokládají výborné výsledky v externím testování žáků. Úspěšně probíhá
adaptace žáků na systém gymnaziálního vzdělávání při přechodu do prvního ročníku a na
vyšším stupni do pátého ročníku. V posledních dvou školních letech prospělo
s vyznamenáním v primě přes 80 % žáků a v pátém ročníku přes 50 % žáků.
Při ukončování vzdělávání dlouhodobě konají všichni žáci – až na jednu výjimk u
ze zdravotních důvodů v roce 2022/2023 – úspěšně maturitní zkoušku. Téměř polovina žáků
dosahuje prospěchu s vyznamenáním, řada z nich s průměrem 1,00. V dílčích zkouškách
společné části škola dlouhodobě vykazuje lepší výsledky, než jaký je průměr v přísluš né
skupině oborů v republice. Ve školním roce 2021/2022 a 2022/2023 využilo zhruba 30 %
žáků možnost nahradit profilovou zkoušku z cizího jazyka mezinárodním certifiká te m
z anglického jazyka.



                                            4/7
Těžiště práce kvalifikovaného výchovného poradce a zároveň školního metodika prevence
spočívá i nadále především v individuálních konzultacích s žáky a jejich rodiči,
v poskytování odborné pomoci a spolupráci s odborníky při zjištěných problémech, také
v organizování pravidelného pobytového adaptačního kurzu. Každodenně spolupracuje
s učiteli, účelně je seznamuje s doporučeními ze školských poradenských zařízení a při
jednání pedagogické rady hodnotí výsledky žáků se SVP. Účelně zajišťuje kariérové
poradenství. Škola má přehled o úspěšnosti přijetí svých absolventů na vysoké školy.
Pozitivní je, že jejich kariérní nastavení škola podporuje širokou nabídkou volitelnýc h
seminářů, na kterých se pedagogové snaží žáky vybavit znalostmi a vědomostmi k jejich
dalšímu úspěšnému uplatnění ve studiu. Škola však nevyužívá potenciál zpracování
dlouhodobějšího samostatného úkolu formou povinnosti pro všechny žáky ve vyšším
ročníku za účelem osvojení si potřebných dovedností při ověřování hypotéz či pro správnou
citaci zdrojů apod.
V rámci preventivních aktivit škola účelně dlouhodobě spolupracuje s osvědčenými lektory.
Svůj preventivní program účelně vyhodnocuje a vhodně stanovuje aktuální témata pro daný
rok. Pro vhodné využití volného času žáků škola nabízí činnost některých kroužků. Pouze
ojediněle se řeší závažnější případy rizikového chování (kyberšikana). Škole se daří
motivovat žáky k žádoucí docházce v nižších ročnících, ve vyšších se počet zameškanýc h
hodin zvyšuje. Celková průměrná absence se ale meziročně zlepšila. U nikoho z žáků škola
nevykázala neomluvenou absenci. V rámci svých kritérií škola stanovila hranici počtu
zameškaných hodin, kterou individuálně vyhodnocuje, a případně zvažuje následné
komisionální přezkoušení. Chování žáků je velmi dobré, žádný žák nebyl v hodnoceném
období klasifikován sníženou známkou z chování. I když počet pochval převyšuje uložená
kázeňská opatření, přetrvává doporučení využívat je více z důvodu jejich motivač ního
účinku. Žáci s výborným prospěchem jsou odměňováni stipendiem. Výsledky žáků se SVP
jsou srovnatelné s výsledky ostatních žáků. Škola jejich plány pedagogické podpory
pravidelně vyhodnocuje. Žákům v případě potřeby poskytují učitelé individuální konzultace.
Své nadání žáci uplatňují v řadě vědomostních i sportovních soutěží. Pravidelná je účast
v logické olympiádě, v jazykových a přírodovědných olympiádách, také v matematick ýc h
soutěžích. Žáci se rovněž úspěšně účastnili celostátní matematické soutěže či mezinárod ní
dějepisné soutěže. Nejnadanější žáci využívají celoroční studentskou vědeckou stáž.


                                         Závěry
Vývoj školy
– Ve školním roce 2022/2023 byl jmenován nový zástupce ředitelky.
– Škola usiluje o zkvalitňování materiálních podmínek.
– Nedostatky zjištěné při minulé inspekční činnosti se ve výuce anglického jazyka podařilo
  odstranit.
Silné stránky
– Škole se daří motivovat žáky k dlouhodobému dosahování velmi dobrých výsledků
  u maturitních zkoušek, k čemuž napomáhá široká nabídka volitelných seminářů. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Slabé stránky (oblasti ke zlepšení)
– Používané výukové metody nevytvářely dostatečný prostor pro vyhledávání, třídění
  a analyzování různých informačních zdrojů nebo pro porovnávání a hodnocení návrhů
  řešení úkolu. (4.2)
– Nízká míra diferenciace probíraného učiva ve vyučovacích hodinách a málo využíva né
  formativní hodnocení vedly k méně účinné individuální podpoře ve výuce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zařazovat inovativní pedagogické metody s využíváním různých informačních zdrojů pro
  oživení výuky a pro porovnávání a hodnocení rozličných návrhů řešení s cílem rozvíjet
  kritické myšlení žáků.
– Diferencovat probírané učivo obsahově i časově pro podporu žáků, kteří mají o probírané
  téma zájem, žáků nadaných i žáků s odlišným pracovním tempem pro naplnění jejich
  individuálních potřeb.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina, účinnost k 1. 2. 2000
 2.   Výpis z obchodního rejstříku, vedeného Městským soudem v Praze oddíl C, vložka
      74128 s datem zápisu 17. 1. 2000
 3.   Jmenování do funkce ředitelky Masarykova klasického gymnázia, s.r.o. s účinností
      od 1. 1. 2011
 4.   Výpis z rejstříku škol a školských zařízen, aktuální stav
 5.   Školní vzdělávací program, účinný k termínu inspekce
 6.   Školní řád, účinný k termínu inspekce
 7.   Třídní knihy ve školním roce 2022/2023 a 2023/2024
 8.   Rozvrh vyučovacích hodin ve školním roce 2023/2024
 9.   Záznamy z jednání pedagogické rady ve školním roce 2022/2023 a 2023/2024
10.   Výroční zpráva o činnosti školy ve školním roce 2022/2023


                                            6/7
11.   Dokumentace k přijímání a ukončování vzdělávání ve školním roce 2022/2023
12.   Dokumentace školního poradenského pracoviště ve školním roce 2023/2024
13.   Personální dokumentace pedagogických pracovníků, doklady o nevyšším dosaženém
      vzdělávání - vzorek
14.   Veřejnoprávní smlouva č. S-0049/ŠKS/2021 o poskytnutí dotace a o zvýšení dotace
      na školní rok 2021/2022 z 7. 1. 2021, Veřejnoprávní smlouva č. S-0056/ŠKS/2022
      o poskytnutí dotace a o zvýšení dotace na školní rok 2022/2023 z 7. 1. 2021
15.   Účetní závěrka sestavená k 31. 12. 2022
16.   Finanční vypořádaní dotací poskytnutých MŠMT transferem v roce 2022
17.   Vyúčtování dotace poskytnuté soukromé škole na období školního roku 2022/2023
      z 22. 9. 2023
18.   Dokumentace bezpečnosti a ochrany zdraví (kniha úrazů za poslední tři školní roky,
      poučení žáků v třídních knihách za školní rok 2023/2024)
19.   Inspekční zpráva, čj. ČŠIS-825/17-S


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Ing. Jana Diopová, školní inspektorka
 Ing. Hana Borůvková, kontrolní pracovnice
28. 12. 2023




                                          7/7
