CSI0X00B8K3V
Počet listů: 8




                                     Česká školní inspekce
                                     Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-361/23-U


Název                               Střední odborné učiliště a Střední odborná škola
                                    SČMSD, Žatec, s.r.o.
Sídlo                               Hošťálkovo náměstí 132, 438 01 Žatec
E-mail                              skola@skolazatec.cz
IČO                                 47783371
Identifikátor                       600010996
Právní forma                        společnost s ručením omezeným
Zastupující                         Mgr. et Mgr. Stanislava Sajdlová
Zřizovatel                          Svaz českých a moravských spotřebních družstev
Místo inspekční činnosti            Hošťálkovo náměstí 132, Josefa Hory 95, Žatec
Inspekční činnost na místě          20. 3. 2023 − 23. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost školy ve společné části maturitní
zkoušky.


                                         Charakteristika
Střední odborné učiliště a Střední odborná škola SČMSD, Žatec, s.r.o. (dále „škola“)
vykonává činnost střední školy.
Ve školním roce 2022/2023 vzdělává škola žáky v šesti oborech vzdělání. V oborech
vzdělání 29-51-H/01 Výrobce potravin, 65-51-H/01 Kuchař-číšník, 63-41-M/01 Ekonomika
a podnikání, 65-42-M/01 Hotelnictví a 65-41-L/01 Gastronomie poskytuje škola vzdělává ní
v denní formě, v oboru 64-41-L/51 Podnikání v denní a dálkové formě. K 30. 9. 2022 škola
vykázala 60 žáků v oborech vzdělání s výučním listem, v oborech poskytujících vzdělání
s maturitní zkouškou 86 žáků v denní formě a 18 žáků v dálkové formě. V oboru vzdělání
Gastronomie se vzdělává pouze pět žáků ve 3. ročníku a v oboru Ekonomika a podnikání
čtyři žáci ve 2. ročníku.
K termínu inspekční činnosti evidovala škola 15 žáků se speciálními vzdělávac ími
potřebami, z toho 2 žáci se vzdělávali podle individuálního vzdělávacího plánu.


                         Hodnocení podmínek vzdělávání
Mezi hlavní cíle, které ředitelka školy formulovala ve školním akčním plánu a které se daří
naplňovat, patří podpora rozvoje sociálních, osobnostních a odborných kompetencí žáků
prostřednictvím aktivní spolupráce se zaměstnavateli a dalšími subjekty. K naplnění profilu
absolventa přispívají např. exkurze, besedy, workshopy, kurzy s odborníky, realizace části
praktického vyučování u zaměstnavatelů. Žáci školy mají možnost uplatnit získané odborné
dovednosti při akcích organizovaných městem Žatec. Přínosné pro propagaci školy jsou
projektové dny pro žáky základních škol, na kterých si mohou vyzkoušet dovednosti
z gastronomických oborů. Do dění ve škole se aktivně zapojuje také žákovská rada svými
podněty či aktivní účastí při organizaci některých akcí školy.
Nedaří se naplňovat stanovené cíle související s průběhem a výsledky vzdělávání zejména
ve všeobecně vzdělávacích předmětech. Podpora rozvoje čtenářské gramotnosti není
systematická. Probíhá většinou pouze formou dílčích aktivit, a to především při jazykovém
vzdělávání, v ostatních předmětech je čtenářská gramotnost rozvíjena jen ojediněle. Malá
pozornost je věnována analýze výsledků vzdělávání, což se negativně projevuje zejména
v oborech vzdělání zakončených maturitní zkouškou.
Pravidelný každodenní kontakt a otevřená komunikace se všemi účastníky vzdělávac ího
procesu zajišťují bezproblémový přenos informací a vstřícné vztahy mezi vedením školy,
pedagogy a žáky. Organizační, řídicí a kontrolní kompetence jsou účelně rozděleny mezi
ředitelku a její zástupkyni, která je současně výchovnou poradkyní. Přesto nejsou kontrolní
mechanizmy zcela účinné. Česká školní inspekce (dále „ČŠI“) zjistila nesoulad učebních
plánů některých školních vzdělávacích programů s příslušnými rámcovými vzdělávac ími
programy. Úroveň pedagogického procesu vedoucí pracovnice průběžně monitorují při
hospitační činnosti, avšak metodická podpora poskytovaná pedagogům se ve výchovně
vzdělávacím procesu a jeho výsledcích projevuje jen částečně. Také metodická podpora
činnosti metodických orgánů není dostatečná účinná. Jejich členové se soustřeďují
především na organizační záležitosti, chybí vyhodnocování výsledků vzdělávání a přijímá ní
vhodných opatření k jejich zlepšení.
Pedagogové, kteří nesplňují kvalifikační předpoklady, si je doplňují studiem. U některých
z nich se při inspekčních hospitacích chybějící odborná kvalifikace a pedagogické
zkušenosti negativně projevily především v didaktické stránce výuky. V předmětech
společné části maturitní zkoušky se absence kvalifikace nejvíce projevila ve výuce cizích
jazyků. Další vzdělávání pedagogických pracovníků se kromě studia ke splnění
kvalifikačních předpokladů zaměřuje na studium k výkonu specializovaných činností
a prohlubování odborné kvalifikace. Výběr kurzů a školení vychází především ze zájmu
jednotlivých učitelů a nedostatečně zohledňuje aktuální potřeby školy, např. v oblasti


                                           2/8
individualizace a diferenciace výuky či efektivních vzdělávacích strategií. Vedení školy
cíleně neověřuje implementaci znalostí a dovedností, které pedagogové získali v rámci
dalšího vzdělávání, ve výuce. Přestože všichni pedagogové absolvovali vzdělávání v oblasti
formativního hodnocení, jeho využití bylo v hospitovaných vyučovacích hodinách
zaznamenáno ojediněle.
Výrazným faktorem, který má vliv na úspěšnost žáků v průběhu vzdělává ní a při jeho
ukončování maturitní zkouškou, je oblast přijímacího řízení. Pro první kolo přijímac ího
řízení do čtyřletých maturitních oborů na školní rok 2023/2024 ředitelka školy stanovila
minimální pětibodovou hranici úspěšnosti v každé zkoušce jednotné přijímací zkoušky.
Takto formálně stanovená hranice úspěšnosti, která navíc nebyla určena pro obor Podnikání,
a fakt, že v dalších kolech přijímacího řízení jsou již uchazeči hodnoceni jen na základě
výsledků z předchozího vzdělávání, neumožňuje škole přijímat pouze uchazeče
s předpoklady pro úspěšné zvládnutí maturitního vzdělávacího programu.
Materiální podmínky umožňují realizaci a naplňování školních vzdělávacích programů.
Škola má k dispozici pro praktické vyučování vlastní odborná pracoviště (např. jídelna,
minipivovar, kavárna, gastrolaboratoř), která umožňují efektivní praktickou přípravu žáků
v reálných pracovních podmínkách.


                          Hodnocení průběhu vzdělávání
Průběh vzdělávání byl hodnocen na základě hospitací ve vybraných odborných i všeobecně
vzdělávacích předmětech se zaměřením na předměty společné části maturitní zkoušky
a v odborném výcviku.
Ve většině sledovaných hodin byl pedagogy v úvodu stanoven vzdělávací cíl, avšak závěry
nebyly využity ke shrnutí učiva a zhodnocení, zda bylo stanoveného vzdělávacího cíle
dosaženo. Jen ojediněle byli žáci vedeni k práci s různými informačními zdroji, nedostatečně
bylo podporováno kritické myšlení. Pedagogové zpravidla nevytvářeli příležitosti pro
vzájemné hodnocení nebo sebehodnocení, které by umožnilo žákům uvědomit si, jakého
učebního pokroku dosáhli. Při zadávání úloh pedagogové většinou neuplatňo va li
diferenciaci, žáci tak neměli možnost zvolit si dle svých individuálních možností zadání
odlišné kognitivní náročnosti. O žácích se speciálními vzdělávacími potřebami byli učitelé
informováni, pokud to zvolené metody výuky vyžadovaly, poskytovali jim vhodnou pomoc.
Činnost asistenta pedagoga byla účinná pro žáka se speciálními vzdělávacími potřebami
i pro ostatní žáky.
Hospitované vyučovací hodiny předmětů ze vzdělávacích oblastí Jazykové vzdělává ní
a Estetické vzdělávání byly obvykle kombinací řízeného rozhovoru a skupinové, popř.
samostatné práce. Řízený rozhovor byl efektivní v případech, kdy se do něj pedagožkám
podařilo zapojit většinu žáků. Ne vždy však od žáků vyžadovaly souvislejší mluvený projev
a obsahově náročnou komunikaci, které by podporovaly schopnost argumentace. Využití
skupinové práce bylo jen částečně efektivní. Žáci nebyli vždy vedeni ke sledování výstupů
dalších skupin. Do diskuze se aktivně zapojovali jen někteří. Přínosná pro žáky byla hodina
českého jazyka v nematuritním oboru. Při práci ve dvojici byli žáci vhodně vedeni
k samostatnému vyvozování pravopisných pravidel a uvádění konkrétních příkladů. Učivo
bylo v průběhu hodiny účelně procvičováno za využití různých metod. V závěru hodiny bylo
vhodným způsobem ověřeno naplnění vzdělávacího cíle a provedeno shrnutí probraného
učiva.




                                            3/8
Výuka cizích jazyků byla převážně založena na frontální a párové nebo skupinové práci
v kombinaci se samostatnou prací. Jazykové vzdělávání probíhalo v menších skupinách
žáků, což umožňovalo efektivní rozvoj komunikačních dovedností žáků. Přestože nebyly
cíleně využívány aktivizační prvky, žáky se většinou dařilo do výuky zapojovat. Při zadávání
úloh nebyla většinou uplatňována individualizace a diferenciace. V průběhu práce žáků a při
ověřování výsledků úloh učitelé získávali zpětnou vazbu pouze od části žáků, hodnocení
a sebehodnocení ze strany žáků téměř neprobíhalo, systematicky nebylo ověřováno
naplňování vzdělávacích cílů.
Vyučovací hodiny odborných předmětů, které byly pečlivě připravené a promyšle né,
podporovaly dosažení stanoveného cíle. Výklad nového učiva byl vhodně doplňován
procvičováním a příklady z praxe, které žáky účinně motivovaly. Vyučovací hodiny, které
byly založeny především na aktivitě učitele, snižovaly zájem žáků o výuku a následně
i efektivitu vzdělávacího procesu. Jen ojediněle byla zařazována práce ve skupinách
podporující kooperativní kompetence žáků. V závěru hodiny se učitelé většinou zaměřova li
pouze na ověřování získaných znalostí a shrnutí hlavních informací. Nebyly využity
aktivizující techniky pro reflexi žáků k nově nabytým poznatkům a jejich vyhodnocová ní,
které by podporovaly rozvoj kritického myšlení.
Sledovaná praktická výuka v odborných učebnách školy probíhala v klidné pracovní
atmosféře. Hodiny byly většinou dobře organizačně zvládnuté, pedagogové účelně
propojovali získané znalosti žáků s praxí, poskytovali jim vhodnou podporu a zpětnou vazbu
využitelnou k dalšímu učení. Žáci byli vedeni ke kooperaci. V hodinách odborného výcviku,
ve kterých byl aktivnější učitel, byla efektivita vzdělávacího procesu nižší. Při výuce často
chybělo vedení žáků k reflexi vlastních výkonů nebo výkonů spolužáků.


                          Hodnocení výsledků vzdělávání
Podklady pro hodnocení individuálních a skupinových výsledků vzdělávání získává škola
běžnými interními evaluačními nástroji, k nimž vedle čtvrtletních písemných prací patří také
vstupní testy z českého jazyka, cizího jazyka a matematiky. K interní evaluaci znalostí
a dovedností žáků v předmětech společné části maturitní zkoušky jsou rovněž využívá ny
cvičné didaktické testy. Výsledky vstupních testů, čtvrtletních prací a didaktických testů
vyhodnocují jednotliví pedagogové a následně se ve výuce zaměřují na učivo a úlohy,
v nichž žáci dosahovali nižší úspěšnosti. Výsledky vzdělávání žáků jsou pravidelně
projednávány na jednání pedagogické rady, hodnocení má však převážně statisticko u
povahu. Zejména ve vztahu k žákům maturitních oborů a jejich neúspěšnosti při ukončování
vzdělávání maturitní zkouškou chybí podrobnější analýza, realizace opatření ke zlepšení
a jejich následné vyhodnocování. Vedení školy např. nevyhodnocuje korelaci průběžnýc h
výsledků a výsledků dosahovaných žáky u maturitní zkoušky nebo efektivitu poskytovaného
vzdělávání na základě podílu žáků, kteří předčasně ukončili vzdělávání.
Převážně efektivní je podpora žáků nematuritních oborů, u nichž škola na základě
průběžného hodnocení zpracovává plány pedagogické podpory, které následně vyhodnoc uje
a v případě potřeby je upravuje. Úspěšnost žáků při ukončování vzdělávání závěrečnou
zkouškou se ve školních rocích 2020/2021 a 2021/2022 zvýšila v řádném termínu z 83 % na
100 %. Negativním jevem je vysoký podíl žáků (cca 30 %), kteří úspěšně neukončili
poslední ročník vzdělávání a nemohli konat závěrečnou zkoušku v řádném termínu.
Vysokou míru neúspěšnosti školy při ukončování vzdělávání maturitní zkouškou
konstatovala ČŠI při přechozí inspekční činnosti v roce 2015. Jedním z přijatých opatření,
které přispělo ke zlepšení dosahovaných výsledků u maturitní zkoušky, bylo rozšíření


                                            4/8
učebního plánu všech maturitních oborů o předmět seminář z českého jazyka, jehož cílem je
intenzivní příprava žáků zejména na didaktický test ve společné části maturitní zkoušky,
a v oboru Podnikání o předmět kulturně literární výchova, jehož stěžejní náplní je práce
s literárními texty, rozbory a interpretace literárních děl. Celkové výsledky školy při
ukončování vzdělávání maturitní zkouškou byly v letech 2020-2022 určovány výsledky
v českém jazyce a literatuře a cizím jazyce ve společné části maturitní zkoušky (matematik u
si nezvolil žádný žák), v profilové části byli s výjimkou oboru Podnikání všichni žáci
úspěšní. Z podrobné analýzy výsledků ve společné části maturitní zkoušky, kterou ČŠI
provedla, vyplývá, že se hrubá neúspěšnost (poměr žáků neúspěšných nebo nekonajíc íc h
k počtu žáků přihlášených k maturitní zkoušce) u oboru Podnikání od zkušebního období
roku 2020 snížila z 50 % (ČR 36,4 %) na 26,7 % v roce 2021 (ČR 26,3 %) a v roce 2022
opět stoupla na 37,5 % (ČR 37,2 %). V posledních dvou letech je srovnatelná
s republikovým průměrem v dané skupině oborů. V oboru Gastronomie a Hotelnictví byla
míra hrubé neúspěšnosti v letech 2020 až 2022 významně ovlivněna velmi nízkými počty
žáků, kteří v jednotlivých zkušebních obdobích konali maturitní zkoušku. V oboru
Gastronomie klesla hrubá neúspěšnost ze 100 % v roce 2020 (jeden přihlášený žák neuspěl)
na 50 % v roce 2021 (ze čtyř přihlášených konali maturitní zkoušku dva a oba uspěli), v roce
2022 oba přihlášení žáci uspěli. Rovněž v oboru Hotelnictví zaznamenala škola pokles hrubé
neúspěšnosti. V roce 2020 neuspěl jeden žák z pěti přihlášených, v roce 2021 se k maturitní
zkoušce nepřihlásil žádný žák, v roce 2022 uspěli všichni čtyři přihlášení žáci. Rovněž
v oboru Hotelnictví zaznamenala škola pokles hrubé neúspěšnosti. V roce 2020 neuspěl
jeden žák z pěti přihlášených, v roce 2021 se k maturitní zkoušce nepřihlásil žádný žák,
v roce 2022 uspěli všichni čtyři přihlášení žáci.
Při hodnocení úspěšnosti školy při ukončování vzdělávání maturitní zkouškou je výrazným
negativem nízký podíl žáků, kteří nastoupili do 1. ročníku a úspěšně dokončili studium
v době stanovené příslušným rámcovým vzdělávacím programem. V maturitním ročníku
2022 činil tento podíl pouze 34 %, u oboru vzdělání Podnikání jen 24 %.
Přístup k žákům se speciálními vzdělávacími potřebami efektivně koordinuje výchovná
poradkyně, která informuje třídní učitele a ostatní pedagogy o jejich potřebách a podpůrných
opatřeních, případně jim poskytuje účelnou metodickou podporu. Úspěšnost podpůrných
opatření u všech žáků se speciálními vzdělávacími potřebami školní poradenské pracoviště
pravidelně vyhodnocuje a následně aktualizuje. V rámci strategie předcházení školní
neúspěšnosti jsou žákům se slabšími vzdělávacími výsledky poskytovány individuá lní
konzultace a doučování. Zhoršené výsledky a vyšší absenci školní poradenské pracoviště
účinně řeší v součinnosti s třídními učiteli a zákonnými zástupci.
V rámci primární prevence škola smysluplně spolupracuje s neziskovými a charitativními
organizacemi, což se osvědčilo především při práci se žáky ze socioekonomick y
znevýhodněného prostředí. Důležitou preventivní akcí jsou každoročně organizo va né
adaptační pobytové kurzy pro žáky prvního ročníku. Preventivní aktivity jsou vhodně
realizovány prostřednictvím třídnických hodin, dále jsou částečně integrovány do některých
předmětů (např. základy společenských věd, komunikace, základy přírodních věd). Klima
v třídních kolektivech zjišťuje školní poradenské pracoviště každý školní rok pomocí
dotazníkové metody, následně získané informace vyhodnocuje a využívá při plánování
dalších činností.
Pro rozvoj specifických odborných dovedností žáků škola organizuje zájmové kroužky
(např. stolničení, gastro, baristický). Někteří žáci reprezentují školu v odborných soutěžích
(Český kapr, MasterChef Česko). Individuální podpora těchto žáků se promítá do úspěchů
školy v odborných soutěžích na regionální i republikové úrovni. Žáci školy dosáhli na přední



                                            5/8
umístění např. v gastronomických soutěžích Gastro Labe a Gastro Kroměříž, v baristické
soutěži CBA Challenge Brno či na veletrhu fiktivních firem.


                                         Závěry
Vývoj školy
Přetrvávají nedostatky v podmínkách, průběhu a ve výsledcích vzdělávání v maturitníc h
oborech vzdělání. Vedení školy se nedaří poskytovat pedagogům a metodickým orgánům
dostatečně efektivní podporu pro zvyšování kvality výchovně vzdělávacího procesu. Ke
studiu jsou i nadále přijímáni žáci s nižšími studijními předpoklady. Škola poskytuje žákům
především oborů vzdělání kategorie H ohroženým školním neúspěchem vhodnou podporu
zpracováním a vyhodnocováním plánů pedagogické podpory. Zapojováním do projektové
činnosti získává škola další finanční prostředky na podporu vzdělávání. Pokračuje
modernizace odborných učeben a informačních technologií. Od poslední inspekční činnosti
škola nově realizuje vzdělávací obor Výrobce potravin se zaměřením na Sladovník-
Pivovarník.
Silné stránky
-   Bohatá síť sociálních partnerů přispívá k úspěšné realizaci praktického vyučování.
-   Četné školní i mimoškolní aktivity (např. zapojování do odborných soutěží, účast na
    akcích města, projektové vyučování) podporují rozvoj osobnostních, sociálníc h
    a odborných kompetencí žáků.
Slabé stránky a/nebo příležitosti ke zlepšení
-   Metodické vedení pedagogických pracovníků a metodických orgánů není dostatečně
    účinné pro zvyšování kvality výchovně vzdělávacího procesu.
-   Vedení školy neanalyzuje příčiny neúspěšnosti školy při ukončování vzdělává ní
    maturitní zkouškou (např. hrubá neúspěšnost, korelace průběžných výsledků a výsledků
    u maturitní zkoušky).
-   Přijímání uchazečů s nízkou úspěšností v jednotné přijímací zkoušce, případně pouze na
    základě výsledků z předchozího vzdělávání, nevytváří předpoklady pro zvýšení
    úspěšnosti školy ve společné části maturitní zkoušky a projevuje se i ve vysokém podílu
    žáků, kteří ukončují vzdělávání předčasně.
-   Využívané výchovně vzdělávací strategie nedostatečně podporují rozvoj kritického
    myšlení a efektivní využívání informačních zdrojů.
-   Výuka není dostatečně diferencovaná podle individuálních potřeb žáků.
-   V malé míře využívaná reflexe vzdělávacích cílů v závěru hodin neposkytuje žákům ani
    pedagogům účinnou zpětnou vazbu o jejich naplnění.
Doporučení pro zlepšení činnosti školy
-   Požádat o výmaz oboru vzdělání Gastronomie z rejstříku škol a školských zaříze ní
    z důvodu velmi nízkého počtu vzdělávaných žáků a opakované vysoké míry
    neúspěšnosti při ukončování vzdělávání maturitní zkouškou.
-   Vyhodnocovat výsledky vzdělávání při ukončování maturitní zkouškou ve všech
    aspektech (např. úspěšnost žáků při vzdělávání od 1. ročníku) na úrovni školy
    i předmětových komisí a přijímat efektivní opatření pro jejich zlepšování.


                                            6/8
-        Poskytovat pedagogům systematickou metodickou podporu pro zkvalitňování jejich
         práce.
-        Další vzdělávání pedagogů zaměřit na metody a formy výuky podporující aktivizac i
         žáků, kritické myšlení, práci s informacemi apod.
-        Diferencovat výuku podle individuálních předpokladů žáků, poskytovat jim účinnou
         zpětnou vazbu o naplnění vzdělávacího cíle, podporovat hodnoticí dovednosti žáků,
         využívat formativní hodnocení pro podporu každého žáka.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                       Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


                Seznam dokladů, o které se inspekční zjištění opírají
    1.     Zakladatelská listina společnosti s ručením omezeným (ze dne 29. 5. 2014) včetně
           Výpisu z obchodního rejstříku (ze dne 18. 1. 2023)
    2.     Jmenování do funkce ředitelky školy s účinností od 1. 9. 2006 (ze dne 22. 8. 2006)
    3.     Výpis z rejstříku škol a školských zařízení MŠMT (ze dne 17. 3. 2023)
    4.     Výkaz o střední škole (M 8) podle stavu k 30. 9. 2022
    5.     Školní vzdělávací programy vyučovaných oborů vzdělání platné ve školním roce
           2022/2023
 6.        Školní matrika
 7.        Školní řád vydaný s účinností od 1. 9. 2022
 8.        Třídní knihy, školní rok 2022/2023 (vzorek)
 9.        Rozvrhy vyučovacích hodin ve školním roce 2022/2023
10.        Zápisy z pedagogických rad, provozních porad a metodických orgánů, školní roky
           2021/2022 a 2022/2023
11.        Kontrolní a hospitační činnost včetně hospitačních záznamů, školní roky 2021/2022
           a 2022/2023
12.        Plán rozvoje pracovníků na rok 2022/23, včetně Vyhodnocení plnění plánu z roku
           2021/22
13.        Školní akční plán rozvoje vzdělávání na období 2023 až 2025
14.        Cíle kvality na školní rok 2022-2023
15.        Dokumentace k ukončování vzdělávání maturitní zkouškou v letech 2019-2022


                                               7/8
16.   Dokumentace k ukončování vzdělávání závěrečnou zkouškou ve školních rocích
      2020/2021 a 2021/2022
17.   Dokumentace k přijímání ke střednímu vzdělávání pro školní roky 2022/2023,
      2023/2024
18.   Dokumentace výchovného poradenství a prevence rizikového chování, školní roky
      2021/2022 a 2022/2023
19.   Výroční zpráva o činnosti školy za školní rok 2021/2022
20.   Inspekční zpráva č.j.: ČŠIU-34/15-U
21.   Webové stránky školy www.skolazatec.cz


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka,
 vedoucí inspekčního týmu                             ………………………..

 Mgr. Jaroslav Máliš, školní inspektor
                                                      ………………………..

 Mgr. Ivana Reihsová, školní inspektorka
                                                      ………………………..

 Bc. Blanka Zoudunová, kontrolní pracovnice
                                                      ………………………..
 Ing. Roman Sejval, odborník v oblasti
 gastronomických oborů                                ………………………..




V Ústí nad Labem 22. 5. 2023




                                            8/8
