CSI0X00B8VZA
Počet listů: 8




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-521/23-E


Název                                Gymnázium, obchodní akademie a jazyková škola
                                     s právem státní jazykové zkoušky Svitavy
Sídlo                                Sokolovská 1638/1, Předměstí, 568 02 Svitavy
E-mail                               info@gy.svitavy.cz
IČO                                  62 033 026
Identifikátor                        600 012 786
Právní forma                         příspěvková organizace
Zastupující                          PaedDr. Bc. Milan Báča
Zřizovatel                           Pardubický kraj
Místo inspekční činnosti             Sokolovská 1638/1, Svitavy
                                     T. G. Masaryka 47/20, Svitavy
Inspekční činnost na místě           18., 25. až 27. 4. a 2. 5. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.
                                   Charakteristika
Gymnázium, obchodní akademie a jazyková škola s právem státní jazykové zkoušky Svitavy
(dále „škola“) vykonává činnost střední školy, jazykové školy s právem státní jazykové
zkoušky a školní jídelny. Ke dni inspekční činnosti se v obou oborech gymnaziálního
vzdělání (79-41-K/41 Gymnázium a 79-41-K/81 Gymnázium) vzdělávalo celkem 340 žáků
ve 12 třídách. Od školního roku 2018/2019 se ve škole vzdělávají z důvodu sloučení dvou
subjektů také žáci oboru vzdělání s maturitní zkouškou 63-41-M/02 Obchodní akademie,
ke dni inspekční činnosti navštěvovalo čtyři třídy celkem 115 žáků. V jazykové škole
s právem státní jazykové zkoušky se v aktuálním školním roce vzdělávali ve studijníc h
skupinách téměř výhradně žáci gymnázia, zapsaných bylo i několik žáků obchodní akademie
nebo zájemců, kteří nejsou žáky školy. Účastníci se cíleně připravují na složení
mezinárodních zkoušek prokazujících úroveň zvládnutí anglického jazyka. Zkoušky
probíhají přímo ve škole ve spolupráci s jazykovou školou P.A.R.K. Brno, která
je autorizovaným centrem pro vykonávání Cambridgeských jazykových zkoušek.
Škola ke dni inspekční činnosti evidovala deset žáků se speciálními vzdělávacími potřebami,
dva žáci se aktuálně vzdělávali podle individuálního vzdělávacího plánu, z tohoto počtu
jeden z důvodu mimořádného pohybového nadání. Stravování je pro žáky zajišťováno
ve vlastní školní jídelně, ubytování v domově mládeže při Střední zdravotnické škole,
Svitavy, Purkyňova 256.


                         Hodnocení podmínek vzdělávání
Ředitel školy díky svému dlouholetému působení ve funkci účelně nastavil pravidla řízení
školy, delegování pravomocí i získávání zpětné vazby, které jsou prospěšné plánované mu
rozvoji školy. Dlouhodobé zkušenosti ředitele i jeho zástupce se pozitivně promítají
i do funkčnosti kontrolních mechanismů. Veškeré aktivity jsou promyšlené, jejich plánování
je cílené a smysluplně podporuje vyhodnocování pokroku školy v souladu s nastavenou
strategií. Koncepce rozvoje školy do roku 2024 vychází z reálné znalosti podmínek školy,
prioritou je prohlubování společných vzdělávacích aktivit gymnázia i obchodní akademie
s důrazem na úspěšnost žáků i absolventů školy. Vizí školy je také posilování vnímá ní
vzdělávání jako služby žákům. Zpětnou vazbu o naplňování této vize průběžně škola
vyhodnocuje mimo jiné prostřednictvím dotazníkových šetření, jejichž výsledky se promítají
i do vlastního hodnocení školy. Systém poradních orgánů ředitele je funkční a pomáhá
úspěšně řídit pedagogický proces.
Ve škole jsou účelně nastavena pravidla pro vzájemné sdílení pedagogických nástrojů,
probíhá také pravidelná a plánovaná hospitační činnost členů širšího vedení školy.
Pozitivním zjištěním je realizace vzájemných hospitací, příležitostí je konkretizace cílů
a zaměření umožňující vyhodnocovat zjištění a vytvářet doporučení k dalšímu rozvoji.
Prostorové a materiálně-technické podmínky pro vzdělávací proces jsou příznivé a škole
se je daří průběžně zlepšovat. Vybavení obchodní akademie pro potřeby odborného
vzdělávání je vyhovující. Byla dokončena rekonstrukce víceúčelového hřiště, úspěšnou
rekonstrukcí prošly také prostory obchodní akademie a školní jídelny. Díky finanč ním
dotacím z účelových projektů byly podpořeny jazykové kurzy pro cizince, doučování žáků,
škola také pořídila mobilní digitální technologie pro znevýhodněné žáky. Dále jsou
podporovány projekty polytechnického vzdělávání nebo Erasmus+. Pedagogický sbor je
v obou typech vzdělávání ve škole odborně kvalifikovaný. Vzájemná podpora pedagogů
je funkční, ve většině případů do školy přicházejí noví učitelé již s předchozí pedagogickou


                                            2/8
zkušeností. Další vzdělávání pedagogických pracovníků je také funkční, kromě dostupnosti
a finančních nákladů škola sleduje a vyhodnocuje i potřeby učitelů a žáků.


                          Hodnocení průběhu vzdělávání
Sledované hodiny (gymnaziálního i středního odborného vzdělávání) se vyznačo va ly
klidnou pracovní a podporující atmosférou, kterou příznivě umocňovala také zpravidla
pozitivní vzájemná komunikace mezi učiteli a žáky. Učitelé byli na vyučovací hodiny vždy
velmi dobře připraveni, ve většině případů průběh výuky účelně strukturovali zejména
s ohledem na obsah učiva. Spíše v menší míře dokázali zaměřit vzdělávací cíl na žáky
a jejich vzdělávací potřeby, což částečně omezovalo zpětnou vazbu o jejich úspěšnosti
v získání znalostí nebo dovedností.
Učitelé podporovali zájem žáků o vyučovaná témata zpravidla vhodně volenými výukovými
metodami a formami práce. Častá byla zejména frontální forma výuky, její účelnost byla
vyšší v případech, kdy byla role učitele méně dominantní a žáci se mohli aktivně zapojit. Jen
minimálně byla zaznamenána při výkladu učiva diskuse mezi žáky, komunikace byla naopak
často vedena řízeným rozhovorem učitele s jednotlivými žáky. Při procvičování již známého
učiva byla využívána také forma samostatné práce, která účelně podporovala zpravidla žáky
rychlejší nebo nadanější. Pozitivním zjištěním byla snaha učitelů zařazovat do výuky účelné
prvky vzájemné spolupráce žáků. Příležitostí k výraznějšímu využití jejich učebního
potenciálu je častější zařazování skupinové práce, která podpoří získání přísluš nýc h
klíčových kompetencí.
Pro zpravidla účelnou aktivizaci učitelé využívali práci s učebními texty podporující
čtenářskou gramotnost žáků Přínosem byla také podpora schopnosti samostatného
mluveného projevu žáků např. zařazením jejich vlastních prezentací. Ve větší části
sledovaných hodin bylo zaznamenáno účelné využití digitálních učebních materiálů,
výukových videí nebo mobilních telefonů žáků. Rozvoj kritického myšlení žáků byl
v některých hodinách vhodně podporován, žáci měli příležitost aktivně pracovat i s dalšími
zdroji informací.
Zaznamenány byly příklady vhodné a účelné individuální dopomoci žákům, většina hodin
ale měla jednotné tempo i jednotnou náročnost pro všechny. Pro žáky gymnázia je
vzdělávání diferencováno podle jejich zájmu v rámci volitelných předmětů, ale přímo
ve sledovaných společných hodinách výuky chybělo zadávání úloh diferenco va né
náročnosti, což zčásti omezovalo žáky se speciálními vzdělávacími potřebami včetně žáků
nadaných. Alespoň v jednom případě byla zaznamenána účelná diferenciace při výuce
na obchodní akademii. Sebehodnocení žáků nebo jejich vzájemné hodnocení byly
zaznamenány jen velmi málo, což učitelům neumožnilo zařadit funkční závěry hodin.
Doporučením je cíleně využívat závěry hodin ve výuce tak, aby žáci dostali přiměřený
prostor ke zhodnocení vlastního učebního pokroku i zhodnocení překážek, které jim
v učebním pokroku brání, a tím přijímali větší díl zodpovědnost za své vzdělání.
Čtenářské kompetence byly rozvíjeny v rámci čtenářských dílen, při nichž žáci tvůrčím
způsobem dotvářeli literární příběhy. Přínosem pro žáky byly také hodiny estetické
výchovy. Učitelům se v těchto hodinách dařilo rozvíjet umělecké vnímání žáků
např. účelným využitím aktivní skupinové hry na hudební nástroje nebo vzájemným
vyhodnocením dojmů z vlastních výtvarných děl. Téměř ve všech hodinách cizích jazyků
byla zaznamenána účelná práce žáků ve dvojicích, která podporovala rozvoj komunikačníc h,
jazykových i sociálních dovedností. Ze strany vyučujících byla čeština využívána pouze
v nezbytných případech k vysvětlení obtížné gramatiky nebo k zajištění správného


                                            3/8
pochopení zadání, pozitivní zjištěním byla také sledovaná komunikace žáků mezi sebou
ve vyučovaném jazyce.
Vzdělávání žáků obchodní akademie v teoretických předmětech i v rámci učební praxe mělo
velmi dobrou úroveň, v prvním ročníku vycházelo z aktualizovaného školního vzdělávac ího
programu. Přínosem pro žáky jsou odborně zdatní učitelé snažící se jim předat co nejvíce
z učiva i vlastních zkušeností. V metodách práce převládala frontální forma výuky
s využitím vhodné didaktické techniky pro podporu názornosti, doporučením je více zapojit
žáky i při výkladu nového učiva, při procvičování využít např. prvky skupinové práce
k řešení problému. Odborná praxe žáků probíhá vždy dva týdny ve třetím a čtvrtém ročníku.
Učební praxe probíhá také v rámci výuky předmětu Cvičná kancelář, jehož přínosem
je skutečnost, že si žáci mohou osvojit konkrétní praktické dovednosti v reálném prostředí.
Zájemci z řad žáků se také mohou realizovat v tzv. Studentské firmě. Praktické vyučová ní
probíhá také na smluvních pracovištích.


                          Hodnocení výsledků vzdělávání
Vedení školy ve spolupráci s metodickými sdruženími gymnázia a obchodní akademie
věnuje individuálním a skupinovým výsledkům vzdělávání náležitou pozornost. Stupeň
dosažených znalostí a dovedností žáků ověřuje standardními interními nástroji a hodnotí na
pravidelných jednáních pedagogické rady. Celkové hodnocení na vysvědčení za poslední
dvě uzavřená klasifikační období ukazuje na zpravidla velmi dobrou úroveň osvojených
vědomostí a dovedností žáků. Žáci gymnázia dlouhodobě dosahují výborných výsledků
ve vzdělávání, na konci školního roku 2021/2022 jich prospělo s vyznamenáním více než
40 %. Také žáci obchodní akademie jsou velmi úspěšní, téměř všichni v uvedeném období
prospěli, míra úspěšnosti studia s vyznamenáním byla bezmála 15 %. Kvalitu
poskytovaného vzdělávání a efektivitu přípravy žáků na další studia dokládají výsledky žáků
při ukončování vzdělávání maturitní zkouškou. V roce 2022 maturitní zkoušku úspěšně
složilo 98 % přihlášených žáků gymnázia a 80 % žáků obchodní akademie. Pravidla práce
se žáky ohroženými školní neúspěšností jsou zakotvena ve vnitřních dokumentech, je účelně
podporována vzájemnou spoluprací učitelů a žáků, využívána je také např. individuá lní
podpora v rámci konzultačních hodin. V případě žáků obchodní akademie se osvědčily
i skupinové on-line konzultace, případně doučování. Průměrný počet omluve nýc h
zameškaných hodin byl v loňském školním roce přibližně 108 hodin na žáka gymná zia
a 64 na žáka obchodní akademie, rovněž neomluvených hodin bylo minimum.
Škola žáky podporuje při rozšiřování jejich všeobecných i odborných znalostí nebo
kompetencí. Žákům se zájmem o další rozvoj v jednotlivých předmětech učitelé poskytují
účelnou podporu při přípravě na vědomostní soutěže, olympiády či středoškolskou odbornou
činnost. Účast žáků v soutěžích je vysoká, pravidelně se úspěšně účastní krajských
i celostátních kol v jazykových, literárních, historických, přírodovědných, sportovních nebo
ekonomických soutěžích, v mnoha případech s velmi dobrými výsledky. Významná je také
podpora žáků v účasti v mnoha projektech, škola vhodně využívá projektové příležitos ti
např. pro podporu cizojazyčného vzdělávání na gymnáziu (DofE, AFS – mezikulturní
programy. V rámci zájmové činnosti jsou u žáků rozvíjeny nejrůznější funkční gramotnosti
nebo podporovány osobnostní a sociální kompetence (např. školní filmový klub, vydávání
školních časopisů apod.). Škola také pomáhá žákům zprostředkováním pomoci
od Poradenského centra pro vysokoškolské studium v zahraničí UniLink v dalším rozvoji
jejich studijního potenciálu, díky čemuž řada absolventů školy studuje v zahraničí. Svoje
zkušenosti sdílejí se současnými žáky školy během přednášek a besed, a motivují je k zájmu
o zahraniční studium. Škola tím také získává dobrou zpětnou vazbu o úspěších svých


                                            4/8
absolventů při zahraničním studiu. V rámci podpory poznávání kulturní jinakosti a přiblíže ní
života i studia v jiných státech škola dlouhodobě spolupracuje s partnerskými školami
v německém Bad Essen a Staßfurt.
K úspěšné realizaci školních vzdělávacích programů výrazně přispívá spolupráce
se sociálními partnery. Vzájemné vztahy všech účastníků vzdělávání kladně obohacuje také
činnost studentské rady gymnázia a žákovské rady obchodní akademie.
Škola zajišťuje pro potřeby žáků činnost školního poradenského pracoviště, které tvoří
společně výchovné poradkyně i metodici prevence pro oba typy vzdělávání a externě také
školní psycholožka). Schází se podle aktuální potřeby, využívají ke vzájemné komunikac i
i distančních forem kontaktu. Přínosem pro činnost pracoviště jsou nově rekonstruova né
prostory, které jsou využívány ke konzultacím se žáky nebo zákonnými zástupci.
Pro školní rok 2022/2023 byly hlavními prioritami školního poradenského pracoviště
posilování psychické odolnosti žáků a pedagogů, evaluace a následná podpora pozitivního
třídního a školního klimatu a prevence školní neúspěšnosti. Výchovné poradkyně sledují
výsledky žáků a vyhledávají žáky ohrožené možným školním neúspěchem, kterým
po osobním rozhovorech doporučují např. doučování nebo konzultace. Přínosem jsou také
cílené hospitace pracovníků školního poradenského pracoviště ve výuce žáků se speciálními
vzdělávacími potřebami. Informace o nich výchovné poradkyně předávají učitelům včetně
návrhu metod práce s těmito žáky. V menší míře aktuálně probíhala podpora nadaných žáků
přímo ve výuce, o strategiích do budoucna probíhají cílené diskuse (spolupráce s Mensou,
vyšší míra prostupnosti ročníky apod.)
Program poradenských služeb školy je aktuální a funkční, včetně jednotlivých příloh
k vybraným sociálně-patologickým jevům odpovídá potřebám školy. Metodik prevence
v současné době nejčastěji řeší poruchy příjmu potravy u několika žáků, tento problém
preventivně pomáhá řešit i dobrá spolupráce s třídními učiteli. Doporučením je vytvoř it
pro žáky schránku důvěry, která i v možné online verzi umožní škole získávat širší záběr
podnětů nebo připomínek. Široká a pestrá je nabídka školy v rámci volnočasových aktivit
žáků, kteří se zapojují např. do pěveckého sboru školy, školní akademie nebo dalších
zájmových kroužků. Vzdělávací nabídka je účelně posilována pořádáním besed, přednášek
nebo projektů, žáci se zapojují do humanitárních akcí a aktivit některých nadací (ADRA,
Člověk v tísni, Život dětem a jiné). Třídy v rámci preventivních aktivit pravidelně navštěvují
krizové centrum, posilování zdravého životního stylu, životních postojů i vzájemnýc h
vztahů v třídních kolektivech podporují sportovní a adaptační kurzy nebo zapojení žáků
do mentorské asistence. Účelnost preventivních aktivit podporuje i spolupráce s řadou
zejména místních organizací a spolků.


                                          Závěry
Vývoj školy
- Od 1. 9. 2018 došlo ke sloučení dvou původních příspěvkových organizací,
- s účinností od 2. 1. 2020 došlo k výmazu vyšší odborné školy z rejstříku škol a školských
  zařízení.

Silné stránky
- Nastavení podmínek pro řízení pedagogického procesu včetně funkčního a účinné ho
  kontrolního systému a systému plánování a vyhodnocování úspěšnosti vzdělávac ího
  procesu,


                                             5/8
- výborná spolupráce školy s partnery ve vzdělávání podporující kvalitu vzdělávac ího
  procesu na gymnáziu;
- účelná podpora žáků gymnázia ve vzdělávání v cizích jazycích podpořená činnosti
  jazykové školy s právem státní jazykové zkoušky,
- stabilita personálních podmínek školy podpořená odbornou kvalifikací i oborovou erudicí
  učitelů a odborníků z praxe,
- vstřícná a otevřená komunikace mezi účastníky vzdělávání na gymnáziu i obchodní
  akademii podporující pozitivní atmosféru vzdělávacího procesu,
- využívání širokého množství aktivizačních metod i vzájemné spolupráce žáků ve výuce
  podporujících jejich motivaci ke vzdělávání,
- výborné výsledky žáků v jednotlivých ročnících i u maturitních zkoušek,
- cílená a účelná podpora žáků v účasti na mimoškolních aktivitách,         v soutěžích,
  olympiádách a projektech podporujících získání klíčových kompetencí.

Slabé stránky a/nebo příležitosti ke zlepšení
- Často chybějící účelná práce učitelů s pedagogickým cílem výuky zaměřeným na činnosti
  nebo dovednosti žáků omezující získání zpětné vazby o jejich pokroku,
- málo využívaná diferenciace náročnosti úloh ve výuce pro podporu zejména nadaných
  žáků a žáků s různou úrovní vzdělávacího potenciálu,
- ojedinělé využívání prvků sebehodnocení nebo vzájemného hodnocení žáků v závěrech
  vyučovacích hodin.

Doporučení pro zlepšení činnosti školy
- Využít další vzdělávání pedagogických pracovníků a vzájemné hospitace k posílení
  pedagogických dovedností učitelů v oblasti zaměření vzdělávacího cíle na žáka
  umožňující získání zpětné vazby o jeho učebním pokroku,
- zadávat žákům ve výuce diferencované úlohy z důvodu lepšího využití učebního
  potenciálu žáků,
- více využívat prvky sebehodnocení a vlastního hodnocení žáků ve výuce.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.




                                          6/8
            Seznam dokladů, o které se inspekční zjištění opírají
1. Výpis z rejstříku škol a školských zařízení ze dne 24. 3. 2023
2. Koncepce rozvoje školy pro období 2020 – 2024
3. Školní vzdělávací programy jednotlivých oborů vzdělání pro školní rok 2022/2023
4. Školní řád střední školy platný od 31. 1. 2023
5. Organizační řád školy platný od 1. 9. 2022
6. Školní matrika pro školní rok 2022/2023 (výběr z dokumentace)
7. Rozvrhy hodin tříd a učitelů pro školní rok 2022/2023
8. Třídní knihy pro školní roky 2021/2022 a 2022/2023
9. Plán dalšího vzdělávání pedagogických pracovníků pro období 2021 – 2024
10. Výroční zpráva o činnosti školy pro školní rok 2021/2022
11. Plán poradenských služeb ve škole pro školní rok 2022/2023
12. Pokyn ředitele školy pro práci se žáky se speciálními vzdělávacími potřebami a pro práci
    s nadanými žáky pro školní rok 2022/2023
13. Minimální preventivní program střední školy pro školní rok 2022/2023
14. Záznamy jednání pedagogické rady pro školní roky 2021/2022 a 2022/2023
15. Doklady k personálním podmínkám školy (aktuální stav, výběr)


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
vedoucí inspekčního týmu

PhDr. Martina Černá, školní inspektorka

Mgr. Petra Holánková, školní inspektorka




                                            7/8
Bc. Daniela Růžová, kontrolní pracovnice

Mgr. Hana Řebíčková, školní inspektorka

Ing. Dušan Zahrádka, odborník na ekonomické
vzdělávání

V Pardubicích dne 1. 6. 2023




                                           8/8
