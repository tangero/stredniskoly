                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         I NSP EKČNÍ ZPRÁ VA
                                          Čj. ČŠIK-19/24-K
                                        Sp. zn. ČŠIK-S-3/24-K


Název                               Gymnázium Cheb, příspěvková organizace
Sídlo                               Nerudova 2283/7, 350 02 Cheb
E-mail                              kocvara@gymcheb.cz
IČO                                 47 723 386
Identifikátor                       600 009 009
Právní forma                        příspěvková organizace
Zastupující                         RNDr. Ing. Jaroslav Kočvara, MBA
Zřizovatel                          Karlovarský kraj
Místo inspekční činnosti            Nerudova 2 283, Cheb
Inspekční činnost na místě          16. − 18. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), zjišťování a hodnocení podmínek, průběhu a
výsledků vzdělávání podle příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.


                                          Charakteristika
Gymnázium Cheb, příspěvková organizace (dále „škola“) vykonává činnost střední školy.
K datu inspekční činnosti škola vzdělávala ve dvaceti třídách celkem 527 žáků, ve
vzdělávacím oboru osmiletého gymnázia 79-41-K/81 se v šestnácti třídách vzdělávalo
411 žáků, z toho 221 žáků plnilo povinnou školní docházku, ve vzdělávacím oboru
čtyřletého gymnázia 79-41-K/41 se ve čtyřech třídách vzdělávalo 116 žáků. Škola
vzdělávala 29 žáků se speciálními vzdělávacími potřebami a více než 10 % žáků s odlišným
mateřským jazykem.
Stravování žáků je zajištěno smluvně v prostorách jiných právních subjektů. Ve škole je
žákům k dispozici bufet s rychlým občerstvením a nápojové automaty.


                         Hodnocení podmínek vzdělávání
Na základě vyhodnocení předchozí strategie rozvoje školy a v souladu s výsledky
dotazníkového šetření mezi aktéry vzdělávání (pedagogičtí pracovníci, zákonní zástupci a
žáci) vypracovalo vedení školy na začátku školního roku 2023/2024 vizi školy, která
vymezuje základní teze dalšího směřování. Prioritou je vytvoření podnětného a bezpečného
prostředí pro vzdělávání žáků včetně zajištění podpory žáků se speciálními vzdělávacími
potřebami. Nedílnou součástí je široká nabídka školních i mimoškolních akcí, jejichž
prostřednictvím si žáci ověřují, případně rozvíjejí nabyté dovednosti či znalosti v reálném
prostředí. Pro realizaci své vize se škola snaží vybudovat kvalitní materiální zázemí, které
umožňuje využívat inovativní formy výuky, vytváří široký prostor pro spolupráci
se strategickými partnery a klade důraz na kvalitní přípravu žáků k dalšímu studiu.
Při vytváření školních vzdělávacích programů škola zohlednila své priority v oblasti
podpory vzdělávání v cizích jazycích a přírodních vědách, což se odráží zejména v široké
nabídce volitelných předmětů, vytvářejících ucelený systém pro profilaci a cílenou přípravu
žáka na další studium ve zvoleném oboru. Nastavený systém volitelných předmětů
v jazykové oblasti umožňuje žákům dosáhnout mezinárodních certifikátů ve všech cizích
jazycích, které škola vyučuje. Na základě vlastní analýzy a zkušeností škola nastavila
rozdílné hodinové dotace učebního plánu vyššího stupně osmiletého gymnázia a čtyřletého
gymnázia, toto opatření směřuje k dorovnání rozdílu mezi žáky jednotlivých oborů vzdělání.
Ke komplexnímu rozvoji klíčových kompetencí žáků přispívají seminární práce, které žáci
zpracovávají v rámci volitelných předmětů, a realizace oborových týdnů, které zároveň
vytváří prostor pro vzájemnou spolupráci a budování pozitivních vztahů. Škola pravidelně
vyhodnocuje naplňování školních vzdělávacích programů a na základě těchto hodnocení
přijímá opatření ke zlepšování vzdělávání.
Od předchozí inspekční činnosti v roce 2017 došlo k výrazné obměně pedagogického sboru,
téměř všichni pedagogové jsou pro svou činnost kvalifikovaní, většina předmětů je
vyučována aprobovaně. Pro nově nastoupivší pedagogy vedení školy jmenuje uvádějící
učitele, kteří napomáhají začlenění nových pedagogů do chodu školy. Rozsah této podpory
však není jasně vymezený, intenzita spolupráce pedagogů se tak odvíjí od jejich osobního
nastavení. Ředitel podporuje další vzdělávání pedagogických pracovníků, v roce 2020 vydal
pětiletý plán, ve kterém stanovil dlouhodobé priority tohoto vzdělávání. Ve školním roce
2022/2023 bylo realizováno společné vzdělávání pro všechny pedagogy v oblasti
diferenciace práce žáků či prevence školního neúspěchu, velký důraz je kladen na vzdělávání
v oblasti cizích jazyků. Konkrétní zaměření v daném školním roce reaguje především na
aktuální potřeby a individuální zájmy jednotlivých pedagogických pracovníků, v menší míře
vychází z cílené analýzy potřeb školy.
Ve škole pracují předmětové komise, jejichž úkolem je přenos informací v rámci
pedagogického sboru a nastavení efektivní spolupráce mezi pedagogy. Tato spolupráce se


                                            2/7
daří zejména v rámci zajištění organizačních záležitostí, např. konzultace probíraného učiva,
případně jeho přesuny v rámci školního vzdělávacího programu, organizace soutěží, exkurzí
a dalších školních akcí. Méně efektivní však je v oblasti zkvalitňování vzdělávacího procesu,
např. co se týče sdílení zkušeností se zaváděním nových metod a forem výuky, realizace
vzájemných hospitací, přenosu informací z dalšího vzdělávání. Dopad práce předmětových
komisí do výuky je tak spíše formální, což se odráží obzvláště v rozdílné kvalitě vedení
jednotlivých vyučovacích hodin.
Poradenské služby ve škole jsou zajištěny prostřednictvím školního poradenského
pracoviště. Od předchozí inspekční činnosti došlo k navýšení počtu pracovníků a od školního
roku 2019/2020 je nově pověřen koordinací činností speciální pedagog. Kompetence a úkoly
jednotlivých pracovníků jsou jasně stanovené, ředitel školy vytváří prostor pro jejich
spolupráci. Školní poradenské pracoviště nabízí široké spektrum aktivit pro podporu žáků,
jak v oblasti speciálních vzdělávacích potřeb, tak v oblasti podpory nadání žáků.
Škola je velmi aktivní v oblasti zapojení do rozvojových projektů, které využívá k realizaci
např. dalšího vzdělávání pedagogických pracovníků, doučování žáků ohrožených školním
neúspěchem, výjezdů do zahraničí. Škola spolupracuje s obcí, v ulicích města realizuje
programy pro popularizaci vědy, obec pravidelně finančně přispívá na podporu nadaných
žáků. Realizované aktivity tak umožňují efektivní podporu všech účastníků vzdělávání
v širokém spektru činností.
Škola má dobré prostorové i materiální zázemí, které umožňuje vzdělávání ve všech
vzdělávacích oblastech, vedení školy klade důraz na modernizaci učeben v souladu
s potřebami školy. Někteří vyučující využívají vybavení výpočetní technikou
k implementaci zkušeností a dovedností získaných v době distanční výuky i do prezenčního
vzdělávání.
Škola usiluje o zajištění bezpečného prostředí pro žáky, pro vstup do budovy jsou využívány
čipy. Žákům školy je k dispozici schránka důvěry. Ve škole působí od školního roku
2023/2024 žákovský parlament, jehož činnost se zatím omezuje spíše na organizaci
zábavných aktivit pro žáky, ale žáci prostřednictvím dotazníkového šetření participovali také
na nastavení vize školy.


                           Hodnocení průběhu vzdělávání
Ve většině sledovaných hodin byl cíl hodiny definován převážně jako znalostní a
dovednostní, v některých případech byl uveden spíše jen jako pojmenování probíraného
učiva. Budování postojů žáků byla věnována pozornost pouze okrajově. Výuka probíhala
převážně formou řízeného rozhovoru mezi vyučujícím a žáky v kombinaci se samostatnou
prací žáků. Skupinová práce, či práce ve dvojicích byly zařazovány spíše okrajově.
V některých hodinách tak zvolené metody nevyžadovaly aktivní přístup žáků, přesto se
vyučujícím většinou dařilo udržet jejich pozornost. Výklad byl většinou podpořen využitím
prezentací, názorných pomůcek, map, případně praktických pokusů či videoukázek,
pozornost žáků vyučující udržovali vhodně zvolenými otázkami, v některých hodinách
vytvářeli prostor pro vyvozování závěrů a vyžadovali obsahově náročnější komunikaci. Jen
ojediněle žáci pracovali s více zdroji informací, vyučující tak nevytvářeli dostatečný prostor
pro rozvoj kritického myšlení žáků, či argumentaci vlastního závěru. Efektivnímu využití
online prostředí jako zdroje informací byla věnována jen okrajová pozornost. Zařazení
samostatné práce umožňovalo žákům pracovat vlastním tempem, všichni však pracovali na
stejném zadání, k diferenciaci nároků na žáky v souvislosti s jejich možnostmi a potřebami
nedocházelo, ojediněle si vyučující ani neověřili, zda žáci pochopili zadání. Minimální


                                             3/7
zařazení kooperativních metod práce umožňovalo rozvoj spolupráce mezi žáky jen okrajově,
vyučující nevytvářeli prostor k vrstevnickému učení žáků či diskuzi nad zadaným tématem.
Vyučující pouze v některých hodinách vedli žáky k efektivní práci s chybou a poskytovali
jim průběžnou zpětnou vazbu. Mezipředmětovým vztahům a využití zkušeností žáků
z reálného života byla věnována pozornost převážně ve společenskovědních předmětech,
v některých hodinách zařazené aktivity propojené s osobními zkušenostmi žáků vedly
k posílení pozitivního sebepojetí žáků, sebeuvědomění a sebepoznání. Aktivity využité
v hodinách estetické výchovy vedly k rozvoji estetického cítění a částečně k relaxaci žáků
v průběhu vyučování. Ve výuce cizích jazyků vyučující preferovali rozvoj komunikativních
dovedností žáků. Hodiny byly vedeny v cílovém jazyce, vyučující průběžně poskytovali
žákům zpětnou vazbu. Aktivní práci žáků v některých hodinách podporovalo zařazení práce
ve dvojicích. Vyučující při seznamování s novými gramatickými jevy využívali zkušenosti
žáků a vedli je k vyvozování nových pravidel z předchozích znalostí. Výuka byla vhodně
propojena s využitím jazykových znalostí v reálném životě. Sebehodnocení žáků směřující
k vytváření zodpovědnosti za vlastní výkon bylo zařazeno jen ojediněle. Závěrečnému
hodnocení průběhu hodiny byla věnována jen okrajová pozornost, výjimečně se na něm
podíleli žáci.


                           Hodnocení výsledků vzdělávání
Vedení školy pravidelně vyhodnocuje výsledky vzdělávání po ročnících, předmětech
i oborech vzdělání, podstatným ukazatelem celkové úspěšnosti školy jsou výsledky žáků
u maturitních zkoušek, při kterých žáci dosahují příznivých výsledků. Hrubá neúspěšnost
v posledních dvou letech (2022 a 2023) ve společné části maturitní zkoušky (tj. podíl počtu
žáků, kteří zkoušku nekonali nebo v ní nebyli úspěšní ku počtu žáků přihlášených ke
zkoušce) činila 5,9 % resp. 2,7 %. Ve srovnání s hrubou neúspěšností žáků ve stejném oboru
vzdělání (1,5 % resp. 1,3 %) má škola mírně horší výsledky. Škola analyzovala mírně vyšší
hrubou neúspěšnost v roce 2022 a přijala opatření spočívající ve sjednocení kritérií
hodnocení, která se týkala tvorby a práce s textem v předmětu český jazyk a literatura.
Objektivitu hodnocení výsledků vzdělávání si škola dále ověřuje externími nástroji
hodnocení, ve kterých žáci dosahují výborných výsledků. Jako měřítko kvality vzdělávání
v oblasti cizích jazyků škola využívá mezinárodní certifikační zkoušky, ve školní roce
2022/2023 uspěli téměř všichni žáci (více než 50 žáků), kteří se ke zkoušce přihlásili. Dalším
důležitým indikátorem jsou pro školu předmětové soutěže a olympiády, žáci dosahují
výborných výsledků jak na národní, tak mezinárodní úrovni. Škola sleduje úspěšnost svých
absolventů i v dalším vzdělávání. Na základě těchto analýz škola přijímá opatření směřující
ke zkvalitnění podmínek vzdělávání (např. úprava učebních plánů, nabídka volitelných
předmětů).
Vedení školy reagovalo na zvýšený počet žáků s individuálními potřebami či nadáním a
rozšířilo pravomoci školního poradenského pracoviště o interní pedagogickou diagnostiku.
Pracovníci školního poradenského pracoviště ve spolupráci s učiteli aktivně vyhledávají
žáky s potřebou podpory a vypracovávají pro ně plány pedagogické podpory s cílem co
nejefektivněji zajistit jejich vzdělávací potřeby, rozvinout potenciál a posílit jejich zapojení
do kolektivu. Hlavní prioritou využití podpůrných opatření je prevence neúspěšnosti,
podpora příznivého klimatu a podpora žáků s odlišným mateřským jazykem. Rozsah
poskytované podpory je zcela v gesci členů školního poradenského pracoviště. Škola
v některých případech nepostupuje v zájmu vzdělávání žáka a nerespektuje doporučení
školského poradenského zařízení v plném rozsahu, kdy dvěma žákům nižšího stupně
gymnázia doporučilo školské poradenské zařízení k podpoře jejich vzdělávacích potřeb


                                              4/7
asistenta pedagoga. Asistenti však žáky vzdělávají část dne odděleně od ostatních žáků bez
přítomnosti učitelů, míra individualizace práce u některých žáků tak nepřispívá k jejich
zapojení do kolektivu třídy. Účinnost systému podpory prostřednictvím individuálních
vzdělávacích plánů je umenšena tím, že obsah těchto plánů není zpracován v souladu
s požadavky právních předpisů a neposkytuje tak vyučujícím dostatečnou oporu při úpravě
podmínek ve výuce. Někteří vyučující zatím také plně neakceptují nastavený systém
podpory žáků, což se negativně promítá zejména do oblasti výuky, kdy jsou prvky
diferenciace a individualizace uplatňovány spíše ojediněle. I přes zjištěné nedostatky
přispívá rozšíření působnosti školního poradenského pracoviště k efektivní práci
s jednotlivci a má kladný vliv na snížení počtu žáků (pohybuje se v řádu jednotek), kteří
školu předčasně opouštějí nebo jsou neúspěšní při ukončování vzdělávání.
Preventivní aktivity jsou plánovány v souladu s minimálním preventivním programem
školy. Pro podporu vytváření zdravých třídních kolektivů pořádá škola integrační kurzy pro
třídy prvních ročníků, na které navazují v průběhu školního roku pravidelné třídnické
hodiny. Školní metodik prevence se také účastní lyžařských kurzů, kdy využívá pobyt
k realizaci preventivních aktivit a v rámci kterých poznává dynamiku jednotlivých třídních
kolektivů. V případě vztahových problémů ve třídě zajišťuje včasnou intervenci, včetně
komunikace se zákonnými zástupci. průběžně sleduje a vyhodnocuje rizikové jevy a
v případě potřeby iniciuje spolupráci s neziskovými organizacemi, případně s Policií ČR.
Edukační aktivity korespondují s aktuálními potřebami v oblasti osobnostního rozvoje žáků
a s případnými projevy rizikového chování žáků (např. užívání návykových látek, bezpečí
v kyberprostoru), žáci vyšších ročníků navštěvují i soudní jednání. Kariérový poradce
poskytuje individuální a skupinové poradenství třídám, participuje na vzdělávací cestě
stávajících žáků (exkurze, zahraniční studium, zprostředkovává informace
o vysokoškolském studiu, situace na trhu práce) a monitoruje úspěšnost žáků v dalším
vzdělávání. Nastavení kompetencí členů školního poradenského pracoviště je účelné, což se
projevuje zejména v realizaci široké škály podpory.
Škola aktivně vytváří podmínky pro další rozvoj nadaných žáků, zprostředkovává jim další
vzdělávání ve zvolených oborech a umožňuje jim sdílet zkušenosti, v některých případech
toto vzdělávání probíhá v cizím jazyce. Prohlubování odborných dovedností, gramotností a
všestranný osobnostní rozvoj žáků ve zvoleném oboru je podpořen účastí žáků
v předmětových soutěžích, organizováním a vyhodnocováním soutěží jsou pověřeny
předmětové komise. Součástí vzdělávací nabídky jsou studijní výjezdy do zahraničí, škola
aktivně spolupracuje s celou řadou partnerů, např. kulturní instituce, komerční subjekty,
neziskové organizace, státní instituce. Nastavení této spolupráce umožňuje nabídnout žákům
různorodé aktivity.


                                        Závěry
Vývoj školy
– Od předchozí inspekční činnosti (leden 2017) došlo k obměně zhruba poloviny
  pedagogického sboru.
– Výrazně vzrostl počet žáků se speciálními vzdělávacími potřebami.
– Škola rozšířila a posílila personální obsazení školního poradenského pracoviště a
  vytvořila systém pro identifikaci a podporu žáků s různým spektrem vzdělávacích potřeb.
– Od počátku školního roku 2023/2024 funguje ve škole žákovský samosprávný orgán −
  školní parlament.


                                           5/7
Silné stránky
– Široká nabídka volitelných předmětů vytváří ucelený systém pro profilaci žáků a jejich
  přípravu na další studium. (1.2)
– Škola aktivně využívá rozvojové programy a spolupráci se strategickými partnery ke
  zkvalitňování podmínek pro podporu a rozvoj nadání žáků v širokém spektru oblastí.
  (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Jen v omezené míře vyučující zařazovali kooperativní metody výuky a vedli žáky
  k rozvoji kritického myšlení prostřednictvím vyhodnocování různých návrhů řešení
  problému či zdrojů informací. (4.2)
– V průběhu některých vyučovacích hodin pedagogové nevěnovali dostatečnou pozornost
  individuální podpoře žáků v souvislosti s jejich vzdělávacími potřebami a předpoklady a
  nevyužívali možnost stanovení a vyhodnocení cílů vzdělávání v souvislosti
  s posilováním zodpovědnosti žáků za vlastní výkon. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce vést žáky k efektivnímu využívání více zdrojů informací a zařazovat aktivity
  směřující k rozvoji kritického myšlení.
– V průběhu výuky věnovat pozornost stanovení a vyhodnocení cíle hodiny tak, aby se žáci
  mohli aktivně podílet na plánování a průběhu vlastního vzdělávání.
– Zaměřit další vzdělávání pedagogů na efektivní metody a formy práce umožňující
  individualizaci a diferenciaci práce žáků a nároků na ně v souvislosti s jejich
  vzdělávacími potřebami a možnostmi.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatření
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 18. 12. 2023
 2.   Úplné znění zřizovací listiny s platností od 1. 1. 2006 včetně dodatků
 3.   Školní řád s platností od 1. 9. 2018 včetně příloh




                                            6/7
 4.   Záznamy z jednání pedagogické rady vedené ve školním roce 2022/2023 a 2023/2024
      k datu inspekční činnosti
 5.   Záznamy z jednání metodických orgánů vedené ve školním roce 2022/2023 a
      2023/2024 k datu inspekční činnosti
 6.   Školní matrika vedená ve školním roce 2022/2023 a 2023/2024 k datu inspekční
      činnosti
 7.   Třídní knihy vedené ve školním roce 2022/2023 a 2023/2024 k datu inspekční
      činnosti
 8.   Hospitační záznamy vedení školy vedené ve školním roce 2022/2023 a 2023/2024
      k datu inspekční činnosti
 9.   Výroční zpráva o činnosti školy za školní rok 2022/2023
10.   Školní vzdělávací program s platností od 1. 9. 2006 včetně aktualizací
11.   Anotace volitelných předmětů pro školní rok 2023/2024
12.   Dokumentace školního poradenského pracoviště vedená ve školním roce 2022/2023
      a 2023/2024 k datu inspekční činnosti
13.   Personální dokumentace pedagogických pracovníků školy vedená k datu inspekční
      činnosti včetně osvědčení o absolvovaných vzdělávacích akcích
14.   Plán dalšího vzdělávání pedagogických pracovníků ze dne 1. 9. 2020
15.   Dokumentace BOZ vedená k datu inspekční činnosti
16.   Dokumentace vedená k opravným komisionálním zkouškám ve školním roce
      2022/2023
17.   Statistické přehledy výsledků vzdělávání ve školním roce 2022/2023


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
 Mgr. Marta Pincová, školní inspektorka, vedoucí inspekčního týmu
 Mgr. Eva Tomková, školní inspektorka
 Bc. Libuše Skopcová, kontrolní pracovnice
 Ing. Eva Lorencová, školní inspektorka
 Mgr. Ivana Netrvalová, školní inspektorka
 Mgr. Eva Nováková, školní inspektorka
14. 2. 2024


                                         7/7
                                                               KARLOVARSKÝ INSPEKTORÁT ČŠI
                                                               Kollárova 15, 360 09 Karlovy Vary
                                                               Mgr. Zdenka Spalová
                                                               ředitelka inspektorátu
                                                               datová schránka: g7zais9




                                                                                         V Chebu
                                                                                         2024-02-298

Připomínky k obsahu inspekční zprávy čj. ČŠIK-19/24-K


Inspekční zpráva – článek Hodnocení výsledků vzdělávání
Str. 4/7: Škola v některých případech nepostupuje v zájmu vzdělávání žáka a nerespektuje doporučení
ŠPZ v plné rozsahu.

Str. 5/7: Asistenti však žáky vzdělávají část dne odděleně od ostatních žáků bez přítomnosti učitele,
míra individualizace práce u některých žáků tak nepřispívá k jejich zapojení do kolektivu třídy.

Asistent pedagoga sám ve skutečnosti nevzdělává, protože individuální výuka probíhá pod
přímým vedením speciálního pedagoga školy a poskytuje asistentům metodickou podporu.
Výchovně vzdělávací činnost asistenta pedagoga probíhá tedy v souladu s Vyhláškou MŠMT ČR č.
73/2005 Sb., §7 odstavec 1).

Žáky se závažnou psychiatrickou diagnózou doprovázenou výraznou sociální fobií, záchvatovými
stavy panické ataky, stavy paralýzy atd. nelze naráz plně zapojit do třídního kolektivu a je třeba
postupně nastavit reálné krátkodobé cíle pro včleňování do třídního kolektivu.
V loňském školním roce zmiňovaní žáci nebyli schopni zprvu ani docházet a vcházet do budovy školy,
byli opakovaně hospitalizováni, a proto škola stanovila krátkodobé cíle: doprovod žáků z domova ke
škole, po čase nácvik vstoupení do budovy školy, krátkodobý pobyt mimo kolektiv třídy. Na konci
školního roku se podařilo realizovat docházku zmíněných žáků alespoň do prostor ŠPP. Tyto cíle se
škole podařilo v loňském školním roce splnit, výuka probíhala alespoň individuálně pod vedením
kvalifikovaného pedagogického pracovníka. Větší míra zapojení nebyla reálně dosažitelná, resp. ze
zdravotních důvodů realizovatelná.
Z výše uvedených důvodů bylo po vyhodnocení podpůrných opatření požádáno ŠPZ o posílení
podpůrného opatření – asistent pedagoga – s cílem dalšího postupného začleňování žáků do třídního
kolektivu.
V aktuálním školním roce 2023/24 (také na doporučení odborného lékaře) je posíleno podpůrné
opatření o pozici asistenta pedagoga a doporučeno redukovat docházku do školy na tři hodiny denně.
Od září letošního školního roku se podařilo žáky postupně adaptovat na školní prostředí a upravený
režim docházky do školy. Ovšem snaha o přítomnost ve třídním kolektivu (jen zmínka, že by měli jít


 Název: Gymnázium Cheb,    Telefon: 739 322 319, 739 322 446   Bankovní spojení:       IČO: 47723386
 příspěvková organizace    E-mail: gymcheb@gymcheb.cz          UniCredit Bank Czech    IZO: 000076953
 Sídlo: Nerudova 2283/7    www.gymcheb.cz                      Republic and Slovakia   REDIZO: 600009009
 350 02 Cheb                                                   č. ú.: 109588821/2700   Datová schránka: m23mjrq
do třídy), navozovala závažnou ataku a paralýzu (jako doprovodný symptom schizofrenie a
psychózy). Konec konců i sami členové inspekčního týmu byli svědky takového případu.
Z těchto důvodů vyhodnotila vedoucí ŠPP účinnost podpůrných opatření a požádala o metodickou
pomoc PPP Cheb formou konzultace a monitoringu nastavených podmínek vzdělávání žáků přímo
v místě. Metodická podpora byla takto realizována 12. 10. 2023. Psycholožka vyhodnotila práci ŠPP
jako nadstandardní a doporučila důsledné zaměření pozornosti zejména na aktuální psychický stav
žáků.
Z popsaných skutečností je zcela zřejmé, že škola plně respektovala zdravotní stav žáků a nebylo
objektivně možné realizovat jejich plné a pravidelné začlenění do třídního kolektivu, resp. uskutečnit
pokaždé jejich výuku v běžných podmínkách třídy.
V žádném případě tedy nelze souhlasit s tvrzením, že „míra individualizace práce u některých žáků
tak nepřispívá k jejich zapojení do kolektivu třídy“. Hlavním cílem vzdělávání žáků se závažnou
psychiatrickou diagnózou je vytvoření humánních podmínek pro vzdělávání a jejich postupné, leč
aktuálně pomalé, zapojování do kolektivu běžné třídy.


Inspekční zpráva – článek Závěry odstavec Silné stránky
Str. 6/7:
Silným stránkám školy nebyla věnována náležitá pozornost.
Škoda že mezi silnými stránkami školy není zmíněno mimořádné úsilí, které škola věnuje popularizaci
přírodních věd a techniky. Ať už formou akce Věda před radnicí v rámci Týdne škol UNESCO, jejímž
cílem je představit vědu pomocí zábavných a názorných interaktivních experimentů nebo
organizováním úspěšných a oceňovaných celokrajských setkání mladých zájemců o přírodní vědy a
matematiku ze středních škol celého Karlovarského kraje. V rámci týdenního soustředění absolvovali
žáci celou řadu atraktivních přednášek a workshopů z fyziky, astronomie a matematiky.
Přednášejícími byli špičkoví čeští vědci a odborníci a vynikající popularizátoři přírodních věd z VŠ a
AV ČR a SR.
Škola disponuje unikátní učební pomůckou – projekčním planetáriem, které dokáže znázornit věrný
obraz hvězdné oblohy se všemi kosmickými objekty, které jsou viditelné prostým okem bez
dalekohledu. Planetárium předvádí zrychleně či zpomaleně pohyby kosmických těles a doplněno o
další projekce slouží k velmi názornému výkladu astronomických partií učiva (např. fyziky, biologie
a zeměpisu). Výukové lekce planetária jsou organizovány nejen pro žáky gymnázia, ale pro žáky
ostatních základních i středních škol a veřejnost.


Chybí také alespoň zmínka o certifikaci a zařazení školy do prestižní celosvětové sítě Přidružených
škol UNESCO – Associated Schools Project Network (ASPnet). Gymnázium Cheb jako přidružená
škola aktivně usiluje na regionální, národní i mezinárodní úrovni o naplnění těchto cílů UNESCO:
ochraně lidských práv a demokracie, kulturnímu a přírodnímu dědictví a ochraně životního prostředí.
Podobně Gymnázium Cheb získalo statut Fakultní školy PřF UK v Praze. Tento titul propůjčuje děkan
fakulty pouze vybraným mimořádně kvalitním školám, které realizují hodnotnou výuku alespoň dvou
přírodovědných předmětů. Výuka je hodnocena po stránce obsahové, z hlediska uplatňování
moderních forem a metod i po stránce materiálního a technického zabezpečení. Zohledňuje se také
úspěšnost žáků školy v předmětových soutěžích z přírodovědných oborů a přijetí absolventů školy ke
studiu na vysokých školách.
Škola je rovněž nositelem titulu ŠKOLA UDRŽITELNÉHO ROZVOJE KARLOVARSKÉHO KRAJE
1. STUPNĚ. 1.stupeň (nejvyšší) obdrží pouze škola s dlouhodobými zkušenostmi s komplexní
realizací environmentální výchovy a udržitelného rozvoje na základě aktuálního vyhodnocení
proenvironmentálních činností a aktivit gymnázia v oblasti ekologické výchovy, vzdělávání a osvěty.
Za dlouhodobé počiny v oblasti ornitologie byl Gymnáziu Cheb udělen titul Rorýsí škola.




 Název: Gymnázium Cheb,   Telefon: 739 322 319, 739 322   Bankovní spojení:       Příspěvková organizace
 příspěvková organizace   446                             UniCredit Bank Czech    IČ: 47723386
 Sídlo:                   E-mail: gymcheb@gymcheb.cz      Republic and Slovakia   IZO: 000076953
 Nerudova 2283/7          www.gymcheb.cz                  č. ú.: 109588821/2700
 350 02 Cheb
Vyhledávání nadaných a mimořádně nadaných žáků probíhá na škole systematicky formou depistáží
za použití standardních diagnostických testů – například Test IST (ve spolupráci s externím
psychologem).
Talentovaní a mimořádně talentovaní žáci jsou zapojováni do nejrůznějších aktivit: Například kurzů
Advanced Placement, které organizuje Centrum pro talentovanou mládež, jsou jim zprostředkovávány
vědecké stáže na pracovištích Akademie věd ČR a vysokých škol (Fakulta aplikovaných věd ZČU
v Plzni, Přírodovědecká fakulta UK Praha, Matematicko-fyzikální fakulta Praha apod.) a
organizujeme pro ně řadu pravidelných tematických (i vícedenních) exkurzí, přednášky zvaných
odborníků z praxe nebo speciálních kurzů. Typickým příkladem je Oborový týden, výjezdní
Biologická terénní praxe nebo zahraniční jazykové a vzdělávací výjezdy a stáže. Mimořádně nadaní
mají dokonce možnost souběžného studia na jiné střední škole, včetně škol zahraničních.

Unikátní je také schopnost školy organizovat velké a náročné akce s krajským celostátním, a dokonce
i mezinárodním přesahem. Příkladem může být Dějepisná soutěž studentů gymnázií České a
Slovenské republiky, která je již řadu let největším setkáním středoškolských studentů České
a Slovenské republiky vůbec, pořadatelství celostátních finále Fyzikální či Matematické olympiády,
Veletrhu nápadů učitelů fyziky apod.




RNDr. Ing. Jaroslav Kočvara MBA
ředitel školy




 Název: Gymnázium Cheb,   Telefon: 739 322 319, 739 322   Bankovní spojení:       Příspěvková organizace
 příspěvková organizace   446                             UniCredit Bank Czech    IČ: 47723386
 Sídlo:                   E-mail: gymcheb@gymcheb.cz      Republic and Slovakia   IZO: 000076953
 Nerudova 2283/7          www.gymcheb.cz                  č. ú.: 109588821/2700
 350 02 Cheb
                                   Česká školní inspekce
                                  Karlovarský inspektorát
                             Kollárova 15, 360 09 Karlovy Vary
  ____________________________________________________________________________________________________________

                                                                                       Čj.: ČŠIK-166/24-K
                                                                                   Sp. zn.: ČŠIK-S-3/24-K
                                                                                                14. 3. 2024


                                   Stanovisko k připomínkám

Ředitel právnické osoby Gymnázium Cheb, příspěvková organizace (dále „škola“), podal
připomínky k inspekční zprávě čj. ČŠIK-19/24-K dle § 174 odst. 11 zákona č. 561/2004 Sb., o
předškolním, základním, středním, vyšším odborném a jiném vzdělávání (školský zákon), ve
znění pozdějších předpisů.
Ředitel školy v připomínkách k části Hodnocení výsledků vzdělávání uvádí:
„Asistent pedagoga sám ve skutečnosti nevzdělává, protože individuální výuka probíhá pod
přímým vedením speciálního pedagoga školy a poskytuje asistentům metodickou podporu.
Výchovně vzdělávací činnost asistenta pedagoga probíhá tedy v souladu s Vyhláškou MŠMT
ČR č. 73/2005 Sb., §7 odstavec 1).“
Žáky se závažnou psychiatrickou diagnózou doprovázenou výraznou sociální fobií,
záchvatovými stavy panické ataky, stavy paralýzy atd. nelze naráz plně zapojit do třídního
kolektivu a je třeba postupně nastavit reálné krátkodobé cíle pro včleňování do třídního
kolektivu.
V loňském školním roce zmiňovaní žáci nebyli schopni zprvu ani docházet a vcházet do budovy
školy, byli opakovaně hospitalizováni, a proto škola stanovila krátkodobé cíle: doprovod žáků
z domova ke škole, po čase nácvik vstoupení do budovy školy, krátkodobý pobyt mimo kolektiv
třídy. Na konci školního roku se podařilo realizovat docházku zmíněných žáků alespoň do
prostor ŠPP. Tyto cíle se škole podařilo v loňském školním roce splnit, výuka probíhala alespoň
individuálně pod vedením kvalifikovaného pedagogického pracovníka. Větší míra zapojení
nebyla reálně dosažitelná, resp. ze zdravotních důvodů realizovatelná.
Z výše uvedených důvodů bylo po vyhodnocení podpůrných opatření požádáno ŠPZ o posílení
podpůrného opatření – asistent pedagoga – s cílem dalšího postupného začleňování žáků do
třídního kolektivu.
V aktuálním školním roce 2023/24 (také na doporučení odborného lékaře) je posíleno podpůrné
opatření o pozici asistenta pedagoga a doporučeno redukovat docházku do školy na tři hodiny
denně. Od září letošního školního roku se podařilo žáky postupně adaptovat na školní prostředí
a upravený režim docházky do školy. Ovšem snaha o přítomnost ve třídním kolektivu (jen
zmínka, že by měli jít do třídy), navozovala závažnou ataku a paralýzu (jako doprovodný
symptom schizofrenie a psychózy). Konec konců i sami členové inspekčního týmu byli svědky
takového případu.



                                                      1/3
Z těchto důvodů vyhodnotila vedoucí ŠPP účinnost podpůrných opatření a požádala o
metodickou pomoc PPP Cheb formou konzultace a monitoringu nastavených podmínek
vzdělávání žáků přímo v místě. Metodická podpora byla takto realizována 12. 10. 2023.
Psycholožka vyhodnotila práci ŠPP jako nadstandardní a doporučila důsledné zaměření
pozornosti zejména na aktuální psychický stav žáků.
Z popsaných skutečností je zcela zřejmé, že škola plně respektovala zdravotní stav žáků a nebylo
objektivně možné realizovat jejich plné a pravidelné začlenění do třídního kolektivu, resp.
uskutečnit pokaždé jejich výuku v běžných podmínkách třídy.
V žádném případě tedy nelze souhlasit s tvrzením, že „míra individualizace práce u některých
žáků tak nepřispívá k jejich zapojení do kolektivu třídy“. Hlavním cílem vzdělávání žáků se
závažnou psychiatrickou diagnózou je vytvoření humánních podmínek pro vzdělávání a jejich
postupné, leč aktuálně pomalé, zapojování do kolektivu běžné třídy.
Stanovisko inspekčního týmu:
V inspekční zprávě je uvedeno: „Škola v některých případech nepostupuje v zájmu vzdělávání
žáka a nerespektuje doporučení ŠPZ v plném rozsahu. … Asistenti však žáky vzdělávají část
dne odděleně od ostatních žáků bez přítomnosti učitele, míra individualizace práce u některých
žáků tak nepřispívá k jejich zapojení do kolektivu třídy.“
V průběhu inspekční činnosti inspekční tým zjistil, že ředitel školy na základě doporučení ke
vzdělávání žáků se speciálními vzdělávacími potřebami vydaných školským poradenským
zařízením upravil způsob vzdělávání několika žáků školy. Dvěma žákům nižšího stupně
víceletého gymnázia doporučilo školské poradenské zařízení k podpoře jejich vzdělávacích
potřeb asistenta pedagoga. V době přítomnosti těchto žáků ve škole jsou asistenti pedagoga
s nimi ve třídě tak dlouho, jak jsou žáci schopni v kolektivu pracovat (cca jednu až dvě
vyučovací hodiny), v dalších hodinách je pak vzdělávají individuálně odděleně od ostatních
žáků bez přítomnosti vyučujících. Úprava spočívá v individualizovaném vzdělávání těchto
žáků v souvislosti s jejich aktuálním zdravotním stavem, které probíhá odděleně od kolektivu
třídy a v některých případech ho poskytují pouze asistentky pedagoga. Zjištěný způsob
vzdělávání ředitel školy potvrdil do zápisu z jednání s inspekčním týmem ze dne 18. 1. 2024.
Inspekční tým tuto úpravu podmínek pro vzdělávání vyhodnotil jako rizikovou pro zapojení
žáků do kolektivu třídy a kvalitu vzdělávání žáků, neboť vzdělávání žáků v některých případech
neprobíhá za přímé účasti příslušných vyučujících. Asistent pedagoga má v rámci sjednaného
druhu práce poskytovat podporu jinému pedagogickému pracovníkovi při vzdělávání žáka nebo
žáků se speciálními vzdělávacími potřebami, pracovat s žáky třídy podle pokynů učitele a ve
spolupráci s ním.
Ředitel školy v připomínkách k části Závěry odstavec Silné stránky uvádí:
„Silným stránkám školy nebyla věnována náležitá pozornost. Škoda že mezi silnými stránkami školy
není zmíněno mimořádné úsilí, které škola věnuje popularizaci přírodních věd a techniky. … Chybí
také alespoň zmínka o certifikaci a zařazení školy do prestižní celosvětové sítě Přidružených škol
UNESCO – Associated Schools Project Network (ASPnet). … Škola je rovněž nositelem titulu
ŠKOLA UDRŽITELNÉHO ROZVOJE KARLOVARSKÉHO KRAJE 1. STUPNĚ. … Za dlouhodobé
počiny v oblasti ornitologie byl Gymnáziu Cheb udělen titul Rorýsí škola. … Talentovaní a
mimořádně talentovaní žáci jsou zapojováni do nejrůznějších aktivit: …Unikátní je také schopnost
školy organizovat velké a náročné akce s krajským celostátním, a dokonce i mezinárodním
přesahem.….“
Stanovisko inspekčního týmu:
Česká školní inspekce (dále „ČŠI“) při hodnocení podmínek, průběhu a výsledků vzdělávání
vychází ze zásad a cílů vzdělávání stanovených školským zákonem, přičemž základním kritériem
hodnocení je zejména účinnost podpory rozvoje osobnosti žáka a dosahování cílů vzdělávání ze
strany školy. Kriteriální hodnocení školy, které inspekční tým v rámci komplexní inspekční činnosti
stanovil, je řediteli školy přístupné v Informačním systému ČŠI InspIS DATA. Při hodnocení školy
vycházel inspekční tým zejména z hospitační činnosti, rozhovorů s pedagogickými pracovníky
školy, analýzy dostupné dokumentace školy a veřejně dostupných informačních zdrojů (např.
webové stránky školy).
V oblasti „Koncepce a rámec školy“ inspekční tým vyhodnotil kritérium 1.5 „Škola spolupracuje
s vnějšími partnery“ na výborné úrovni a toto zjištění popsal v textu inspekční zprávy na str. 3:
„Škola je velmi aktivní v oblasti zapojení do rozvojových projektů, které využívá k realizaci
např. dalšího vzdělávání pedagogických pracovníků, doučování žáků ohrožených školním
neúspěchem, výjezdů do zahraničí. Škola spolupracuje s obcí, v ulicích města realizuje
programy pro popularizaci vědy, obec pravidelně finančně přispívá na podporu nadaných žáků.
Realizované aktivity tak umožňují efektivní podporu všech účastníků vzdělávání v širokém
spektru činností.“
Zjištěné skutečnosti inspekční tým zohlednil i při hodnocení školy v oblasti „Vzdělávací výsledky
žáků“ v kritériu 5.3 „Žáci školy jsou motivovaní k dosahování dobrých výsledků a projevují sociální
a osobnostní kompetence a občanské hodnoty.“ I v tomto kritériu je škola hodnocena na výborné
úrovni a inspekční tým svá zjištění popsal v inspekční zprávě na str. 5: „Škola aktivně vytváří
podmínky pro další rozvoj nadaných žáků, zprostředkovává jim další vzdělávání ve zvolených
oborech a umožňuje jim sdílet zkušenosti, v některých případech toto vzdělávání probíhá
v cizím jazyce. Prohlubování odborných dovedností, gramotností a všestranný osobnostní
rozvoj žáků ve zvoleném oboru je podpořen účastí žáků v předmětových soutěžích,
organizováním a vyhodnocováním soutěží jsou pověřeny předmětové komise. Součástí
vzdělávací nabídky jsou studijní výjezdy do zahraničí, škola aktivně spolupracuje s celou řadou
partnerů, např. kulturní instituce, komerční subjekty, neziskové organizace, státní instituce.
Nastavení této spolupráce umožňuje nabídnout žákům různorodé aktivity.“
Inspekční tým věnoval dostatečnou pozornost nadstandardním aktivitám školy. V textu inspekční
zprávy popsal jejich rozsah a akcentoval zejména ty, které mají přímý dopad do vzdělávání žáků.
V Závěrech inspekční zprávy v části Silné stránky pak shrnul pozitiva v činnosti školy, která
výrazně přispívají ke zkvalitňování podmínek, průběhu a výsledků vzdělávání žáků.

Mgr. Marta Pincová
vedoucí inspekčního týmu


Gymnázium Cheb, příspěvková organizace
Nerudova 2283/7
350 02 Cheb
