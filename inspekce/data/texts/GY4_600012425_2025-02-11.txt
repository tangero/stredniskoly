                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-2258/24-E
                                       Sp. zn. ČŠIE-S-361/24-E


Název                               Gymnázium, Pardubice, Mozartova 449
Sídlo                               Mozartova 449, Polabiny, 530 09 Pardubice
E-mail                              gymozart@gymozart.cz
IČO                                 48 161 063
Identifikátor                       600 012 425
Právní forma                        příspěvková organizace
Zastupující                         Mgr. Petr Harbich
Zřizovatel                          Pardubický kraj
Místo inspekční činnosti            Mozartova 449, Pardubice
Inspekční činnost na místě          11. až 13. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školního
vzdělávacího programu.


                                         Charakteristika
Gymnázium, Pardubice, Mozartova 449 (dále „škola“) vykonává činnost střední školy
a školní jídelny. Ve škole se ke dni inspekční činnosti vzdělávalo 354 žáků ve 12 třídách,
v každém ročníku probíhá výuka ve třech paralelních třídách. Škola poskytovala podpůrná
opatření osmi žákům se speciálními vzdělávacími potřebami podle doporučení školského
poradenského zařízení, tři z nich byli vzděláváni podle individuálního vzdělávacího plánu
s ohledem na jejich nadání. Přínosem je podpora několika dalších žáků prostřednictvím
plánu pedagogické podpory.


                         Hodnocení podmínek vzdělávání
Ředitel školy využívá k účelnému řízení provozu školy i jejímu pedagogickému vedení
delegování pravomocí na svou zástupkyni a další pověřené zaměstnance. Ve své působnosti
si ponechal např. vedení školní matriky nebo roli koordinátora a metodika ICT. Přetrvává
účelné nastavení vzájemné komunikace mezi vedením a pedagogy, k čemuž přispívá
i součinnost a podpora pedagogické rady. Pro sledování a vyhodnocování úspěšnosti
vzdělávacího procesu bylo kolegium ředitele nahrazeno třemi pedagogickými týmy, které
svými kompetencemi pokrývají stěžejní oblasti důležité pro školu. Výukové cíle
vyhodnocuje tým zodpovědný za podobu a úpravy školního vzdělávacího programu, průběh
vzdělávání zástupci předmětových komisí a podporu žáků k úspěšnému studiu školní
poradenské pracoviště. Přínosné je projednávání výuky a opatření na úrovni předmětových
komisí. Koncepční záměry rozvoje školy ředitel zpracoval na období let 2022 až 2024
v dokumentu, který pojmenovává reálné cíle i nástroje k jejich dosažení. Prioritou bylo
mimo jiné pokračování v kvalitní výuce cizích jazyků, usilování o inovativní formy ve výuce
nebo rozšiřování spolupráce s partnery ve vzdělávání. Vyhodnocení úrovně dosažení
jednotlivých cílů bylo částečně zaznamenáno ve výroční zprávě o činnosti školy. Navazujíc í
koncepční dokument platný od 1. 1. 2025 je pouze dvouletý, nově se zaměřuje například
na rozvoj digitálních kompetencí.
Školní vzdělávací program umožňuje širokou vzdělávací nabídku, poskytuje žákům pestrou
paletu volitelných předmětů pro podporu jejich budoucí odborné profilace. Od minulé
inspekce je pozitivním zjištěním přijetí opatření k částečnému omezení počtu proseminář ů
ve 3. a 4. ročníku, jejichž příliš velký počet nebyl dlouhodobě udržitelný. Hlavním cílem
vzdělávání je úspěšné studium absolventů na vysokých školách, což škola podporuje mimo
jiné výukou multijazyčného semináře s využitím tandemové výuky. Jedním z prostředků
pro rozvoj kompetencí žáků jsou také ročníkové práce pro žáky 3. ročníku, které umožňují
vyhledávání nadaných žáků např. prostřednictvím podpory badatelských aktivit. Nově byly
také zavedeny např. ročníkové práce pro porovnávání znalostí žáků napříč paralelními
třídami.
Pedagogický sbor je stabilní, jeho dílčí přirozená obměna nemá negativní vliv na vzdělává ní
žáků. Kvalitu pedagogického procesu účelně podporuje odborná kvalifikace i velmi široké
odborné znalosti učitelů. Přetrvává také přínos pro žáky působením rodilých mluvč íc h,
odborníků z praxe nebo výkonných umělců. Podařilo se také v rámci činnosti školního
poradenského pracoviště zajistit pravidelnou spolupráci se školní psycholožkou. Další
vzdělávání pedagogických pracovníků je plánované, ale přetrvává méně systematické
vyhodnocování jeho účelnosti zejména vzhledem metodám a formám výuky. Příležitos tí
k rozvoji je zaměřit vzdělávací akce pro učitele na oblast formativních způsobů hodnocení
nebo využitelnosti kooperativních výukových aktivit podporující rozvoj tzv. měkkých
dovedností pro získání klíčových kompetencí deklarovaných školním vzdělávac ím
programem.
Od minulé inspekce se nepodařilo udržet účelnost hospitační činnosti prováděné vedením
školy. Ředitel i jeho zástupkyně pravidelně provádí hospitační činnost, ale její přínos
pro učitele je nízký a neumožňuje jejich cílenou podporu. V záznamech z hospitací zcela
chybí formativní zpětná vazba, co se v hodině učiteli podařilo, jaké je doporučení


                                            2/7
ke zlepšení. Aktuálně využívané formuláře hospitačních výstupů neumožňují s nimi dále
systematicky pracovat. Funkční je sledování a vyhodnocování průběhu výuky a podpory
žáků pracovníky školního poradenského pracoviště.
Finanční a materiálně technické podmínky umožňují naplňování školního vzdělávac ího
programu. Škola úspěšně využila dotace Národního plánu obnovy např. pro prevenci
digitální propasti nebo pořízení digitálních učebních pomůcek nebo dotace operačního
programu JAK pro projekt Šablony I – Moderní vzdělávání na Gymnáziu Mozartova,
Pardubice. Svoji finanční situaci vylepšuje též provozováním doplňkové činnosti (pronájem
obou tělocvičen, některých učeben a auly, stravování cizích strávníků).


                          Hodnocení průběhu vzdělávání
Sledovaná výuka probíhala zpravidla v klidné pracovní atmosféře, učitelé byli na výuku
připraveni, často prokazovali vysokou úroveň odborných předmětových znalostí. Více
se zaměřovali na téma a obsah předkládaného učiva, méně na pedagogický cíl a vyhodnoce ní
jeho dosažení prostřednictvím formativní zpětné vazby. Pokud cíl vyplynul z průběhu
výuky, učitelé většinou dokázali dílčí zpětnou vazbu získat. Ve sledovaných hodinách
s převládající frontální výukou (výklad učiva, řízený rozhovor) byli žáci méně aktivní, učitel
byl zpravidla jediným zdrojem informací. To vedlo část žáků k pasivitě, někdy metodicky
jednotvárná výuka žáky nemotivovala k výraznějšímu zapojení do průběhu vyučovac í
hodiny. Vyšší přínos pro žáky měla výuka v hodinách, ve kterých se aktivně zapojovali
do výuky, zpravidla se jednalo o samostatnou práci žáků při řešení učební úlohy. Od minulé
inspekce bylo v menší míře zaznamenáno využívání účelných kooperativních metod výuky,
občas spolu žáci spolupracovali spontánně, ale např. úkoly zadané dvojici žáků obvykle
vypracovávali každý sám. Párová spolupráce žáků dobře fungovala při výuce cizích jazyků.
Velmi málo byla zařazována ve výuce diskuze k vyučovanému tématu, což částečně
omezovalo rozvoj komunikativních dovedností žáků. Ojediněle byla zaznamenána práce
žáků s dalšími zdroji informací. Učitelé v některých případech řídili průběh výuky zejména
s důrazem na obsáhlejší volbu množství učiva, a pokud chtěli naplánovaný obsah stihno ut,
nezbýval jim v několika případech prostor na reflexi žáků.
Ve sledované výuce byl kladen maximální důraz na znalosti žáků, kteří byli v některých
hodinách vedeni ke kritickému myšlení. Účelné využití zhodnocení vlastního studijního
pokroku žáků bylo zaznamenáno např. ve výuce českého jazyka a literatury. Pokud bylo
zařazeno vzájemné hodnocení, bylo zpravidla vedeno učitelem metodou řízeného rozhovoru
s krátkými odpověďmi žáků. Téměř ve všech hodinách chyběly funkční formativní závěry,
který by daly žákům srozumitelnou zpětnou vazbu o zvládnutí učiva a dovedností, které byly
cílem výuky. Dotazy učitelů ke spokojenosti žáků zůstávaly často bez výraznější odezvy.
Zaznamenáno nebylo diferencované zadání úkolů, většina sledovaných hodin probíhala
ve společném, rychlejším tempu, které často nezohledňovalo žáky s různým učebním
potenciálem. Ve sledovaných hodinách také zpravidla nebyl prostor pro cílenou podporu
nadaných nebo mimořádně nadaných žáků, jejichž výraznější přímá podpora probíhá
při výuce volitelných předmětů, seminářů nebo laboratorních pracích se zaměřením
na přípravu k maturitní zkoušce a přijímacím zkouškám na vysokou školu. Učitelé dokázali
individuálně dopomoci některým žákům, ve více početných třídách je ale doporučením
zejména při procvičování nebo opakování učiva využívat např. rozdělení žáků na skupiny
a poskytovat jim podporu podle jejich schopností. To podpoří žáky v převzetí
spoluodpovědnosti za vlastní učební pokrok, který dokáží pojmenovat a účelně vyhodnotit,
v součinnosti se spolužáky a individualizovaným přístupem pedagoga.



                                             3/7
Pozitivním zjištěním bylo výraznější zapojování digitálních technologií do výuky,
což příznivě podporuje rozvoj digitální kompetence žáků. Ti mohou využívat ve výuce svoje
mobilní telefony nebo tablety, k dispozici jsou také digitální učebny nebo školní notebooky.
Užitečné je žákům i učitelům prostředí školního systému EduPage i Classroom pro sdílení
studijních materiálů. Přínosem bylo vedení výuky cizích jazyků ve vyučovaném jazyce,
výuka byla často podpořena poslechem autentického textu nebo sledováním videa
a následnou prací s těmito vstupy.


                           Hodnocení výsledků vzdělávání
Škola průběžně sleduje a vyhodnocuje výsledky vzdělávání žáků, účastníky vzdělává ní
i veřejnost s nimi seznamuje např. prostřednictvím internetových stránek. Souhrn činností
za školní rok prezentuje škola také ve výroční zprávě o činnosti školy, příležitostí ke zlepšení
je její využití k výstižné a stručné prezentaci hodnoticích závěrů k naplňování stanovenýc h
vzdělávacích cílů. Ročníkové výsledky žáků mají stabilně výbornou úroveň. Ve školním
roce 2023/2024 byli pouze v minimální míře zastoupeni žáci ohrožení školním neúspěchem,
hodnocení žáků stupněm nedostatečný je výjimkou. Téměř třetina žáků školy prospívá
s vyznamenáním. Absence žáků je nižší a nemá negativní vliv na výsledky vzdělává ní.
Kázeňská opatření jsou spíše ojedinělá, výraznější je počet pochval nebo uznání. Příležitos tí
k dalšímu rozvoji je účelné využívání formativních prvků hodnocení jako podpory
pro klasifikaci žáků. Kontrolní mechanismy řízení školy nezachytily ve školním roce
2023/2024 pochybení při hodnocení žáka při uzavírání klasifikace za druhé pololetí.
Pozitivním zjištěním je realizace srovnávacích prací žáků v matematice a cizích jazycích,
aby bylo možné ověřit úroveň osvojení očekávaných výstupů školního vzdělávac ího
programu.
Výsledky žáků ve společné části maturitní zkoušky jsou opakovaně lepší než průměrné
výsledky gymnázií v České republice. V roce 2024 vykonali všichni přihlášení žáci
maturitní zkoušku úspěšně (čtyři po podzimním termínu). Většina žáků si zvolila ve společné
části za druhou povinnou zkoušku cizí jazyk, asi jedna pětina matematiku. Téměř třetina
přihlášených žáků vykonala i nepovinnou zkoušku z rozšiřující matematiky. Přínosem
pro kvalitu vzdělání je, že téměř dvě třetiny žáků přihlášených ve společné části maturitní
zkoušky ke zkoušce z cizího jazyka, získaly jazykový certifikát Cambridge English.
Žáci dosahují dobrých výsledcích v mnoha soutěžích a olympiádách, což svědčí o podpoře
rozvoje jejich nadání. Výborných výsledků dosahují např. i v krajských a republikovýc h
soutěžích přírodovědného zaměření, úspěšní jsou v mezinárodních soutěžích a projektech.
Do národního kola soutěže Expo Science Amavet postoupily jejich práce s odborným
zaměřením, které je umožněno i odborným vedením učitelů nad rámec výuky. Ve školním
roce 2023/2024 uspělo několik žáků školy také v národním kole soutěže středoškolské
odborné činnosti. Přínosem je široká spolupráce školy s odbornými partnery, při přípravě
žáků na odborné soutěže spolupracuje s několika fakultami vysokých škol, umožňuje
nadaným žákům účastnit se jejich projektů, workshopů, přednášek a exkurzí přímo
na odborných pracovištích. Sociální a osobnostní rozvoj žáků a poznávání kultur níc h
odlišností škola podporuje výměnnými pobyty v zahraničí, spolupracuje s partnerskými
školami, pořádá i řadu tematických vzdělávacích zájezdů (nově např. Estonsko). K podpoře
vzájemných vztahů mezi školou a žáky přispívá činnost nezávislé studentské rady, která
samostatně organizuje celoškolní akce (MozOl, Růžičkový den apod.) a svoji činnost aktivně
prezentuje na internetových stránkách školy. Další kompetence žáci účelně získávají
aktivitami při vodáckých a sportovních kursech, při vydávání několika školních časopisů,
nacvičování a realizaci divadelních her a pěveckých vystoupení školního sboru. Pořádání


                                              4/7
akcí pro okolní školy slouží k propagaci školy. Žáci se zapojují nejen do celorepubliko výc h
charitativní akcí, ale i např. dárcovství krve.
Primární prevence a výchovné poradenství jsou zajišťovány dvěma vyučujícími a školní
psycholožkou. Výchovná poradkyně informuje vyučující o doporučeních ke vzdělávání žáků
se speciálními vzdělávacími potřebami a připravuje realizaci podpůrných opatření. Podílí se
na hospitační činnosti, podporu žáků sleduje i v rámci metodických náhledů do vybraných
vyučovacích hodin, ale cílená podpora zejména žáků s nadáním i přesto probíhá ze strany
učitelů jen v omezené míře. Prozatím škola nemá formálně nastavený systém
pro vyhledávání nadaných žáků. Metodička prevence zajišťuje v rámci činnosti školního
poradenského pracoviště i ve spolupráci s externími subjekty (např. Městská policie,
Mezipatra, Anabell, Sféra Pardubice) velké množství přednášek a akcí pro žáky tak,
aby co nejlépe pokryla jednotlivé oblasti prevence. Pořádány jsou také vzdělávací akce pro
učitele, tematicky zaměřené například na principy komunikace nebo zvládání stresu.
Problémy v třídních kolektivech monitorují zejména třídní učitelé, pro sledování
a vyhodnocování školního a třídního klimatu škola zakoupila rovněž speciální počítačový
program.


                                         Závěry
Vývoj školy
- V rámci činnosti školního poradenského pracoviště byla od minulé inspekce zajištěna
  pravidelná spolupráce se školní psycholožkou.
Silné stránky
- Bohatá a účelná spolupráce s partery ve vzdělávání (1.5)
- Široká nabídka výuky cizích jazyků účelně podporující rozvoj jazykových dovedností
  žáků i prostřednictvím zajištění rodilých mluvčích (2.3)
- Podpora rozvoje digitálních kompetencí žáků ve výuce využíváním mobilních telefonů,
  tabletů a další digitální techniky (2.4)
- Výborné výsledky vzdělávání žáků podporované i velkým množstvím dalších
  vzdělávacích aktivit pro úspěšné uplatnění absolventů na vysokých školách (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- Malá účelnost zpětné vazby z hospitační činnosti vedení školy učitelům omezující rozvoj
  jejich pedagogických dovedností (2.1)
- Nízká míra využívání formativních způsobů hodnocení ve výuce (4.2)
- Přetrvávající stav nezařazování diferencovaného zadávání učebních úloh žákům ve výuce
  omezující podporu zejména nadaných žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Zaměřit se na systematické plánování dalšího vzdělává ní pedagogických pracovníků
  podle potřeb školy vyhodnocených z pravidelné kontrolní a hospitační činnosti.


                                            5/7
- Podpořit využívání formativních způsobů hodnocení ve výuce.
- Rozšiřovat volbu metod výuky účelným využíváním a vyhodnocováním vzájemné
  spolupráce žáků ve výuce.
- Využívat více zadávání úloh s diferencovanou náročností se zaměřením na vhodnou
  podporu nadaných žáků.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
1.  Školní vzdělávací program střední školy platný ve školním roce 2024/2025, ve znění
    aktuálních dodatků
2. Školní řád střední školy s účinností od 1. 9. 2023
3. Dokumenty Dlouhodobý plán rozvoje školy 2022 - 2024 a Dlouhodobý plán rozvoje
    školy 2025 - 2026 k popisu vize školy
4. Školní matrika pro školní roky 2023/2024 a 2024/2025 (výběr)
5. Rozvrhy hodin tříd a učitelů ve střední škole pro školní rok 2024/2025
6. Třídní knihy střední školy pro školní rok 2024/2025
7. Výroční zpráva o činnosti školy za školní rok 2023/2024
8. Záznamy jednání pedagogické rady pro školní roky 2023/2024 a 2024/2025
9. Záznamy z jednání předmětových komisí za školní roky 2023/2024 a 2024/2025 (výběr)
10. Minimální preventivní program střední školy pro školní rok 2024/2025
11. Dokumentace k činnosti školního poradenského pracoviště pro školní rok 2024/2025
    (výběr)
12. Doklady k personálním podmínkám školy (aktuální stav, výběr)
13. Plán dalšího vzdělávání pedagogických pracovníků pro školní rok 2024/2025
14. Dokument Organizační zabezpečení školního roku, plán práce a plán kontrolní a
    hospitační činnosti 2024/2025
15. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2024/2025 (výběr)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné



                                         6/7
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Martin Valášek, školní inspektor, vedoucí inspekčního týmu
 Mgr. Jaroslav Loučka, školní inspektor
 Bc. Daniela Růžová, kontrolní pracovnice
 Mgr. Hana Řebíčková, školní inspektorka
17. 3. 2025




                                          7/7
