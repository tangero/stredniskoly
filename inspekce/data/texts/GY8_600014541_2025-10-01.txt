                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2363/25-B
                                      Sp. zn. ČŠIB-S-493/25-B


Název                               Purkyňovo gymnázium, Strážnice, Masarykova 379,
                                    příspěvková organizace
Sídlo                               Masarykova 379, 696 62 Strážnice
E-mail                              info@gys.cz
IČO                                 61 742 902
Identifikátor                       600 014 541
Právní forma                        příspěvková organizace
Zastupující                         Mgr. Martina Vavříková
Zřizovatel                          Jihomoravský kraj
Místo inspekční činnosti            Masarykova 379, Strážnice
Inspekční činnost na místě          1. 10. 2025 − 3. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Purkyňovo gymnázium Strážnice, Masarykova 379, příspěvková organizace (dále škola)
vykonává činnost střední školy a školní jídelny. Škola poskytuje střední vzdělání zakončené
maturitní zkouškou v osmiletém oboru 79-41-K/81 Gymnázium (dále „osmileté
gymnázium“) a ve čtyřletém oboru 79-41-K/41 Gymnázium. V posledních letech škola
nabízí výraznější profilaci žáků na jazyky, speciálně na jazyk anglický, z něhož žáci mohou
získat certifikaci vyšší úrovně. Škola je zkouškovým centrem zkoušek Cambridge.
Ke dni inspekční činnosti se na škole vzdělávalo 334 žáků ve 12 třídách z toho 8 tříd bylo
v oboru osmiletého gymnázia. Školu navštěvovalo 6 % žáků se speciálními vzdělávac ími
potřebami a 3,2 % žáků s odlišným mateřským jazykem.
Školní jídelna nabízí žákům možnost stravování v budově školy bez možnosti výběru z více
jídel. Ve škole je k dispozici také bufet.


                         Hodnocení podmínek vzdělávání
Ředitelka školy dosud vychází z dokumentu koncepce rozvoje školy, kterou zpracovala
v roce 2021 při svém nástupu na vedoucí pracovní místo. Z reálného hodnocení koncepce
vyplývá, že se vedení školy daří udržet plnou odbornou kvalifikovanost pedagogického
sboru, postupně materiálně dovybavit a obnovovat školu. Úspěšně pokračuje dobře
nastavená reprezentace školy navenek a v pestré spolupráci s partnery, zkvalitnila se výuka
cizích jazyků. Na konci dokumentu jsou jen stručně uvedeny vize do dalších let. Proto by si
koncepce rozvoje školy zasloužila větší inovaci.
Ředitelka se o své kompetence podělila se zástupcem. Předsedové předmětových komisí by
ale mohli být do řízení zapojeni více. Hospitační činnost je z drtivé části prováděna
zástupcem, i když jsou zavedeny vzájemné náslechy mezi pedagogy. Hospitační záznamy
obsahují jen málo doporučení ke zlepšení průběhu vzdělávání, především v oblasti metod
a forem výuky. Práce předmětových komisí je na různé úrovni, některé se zabývají také
hodnocením výsledků vzdělávání a jeho průběhem, rozpracovávají kritéria hodnocení, jak
vyplývá z dodané dokumentace. Jednání pedagogické rady jsou založena spíše na statistické
analýze výsledků. V případě neúspěšných žáků, kterých není mnoho, nejsou vždy
stanovována opatření ke zlepšení. Škola pracuje s elektronickým sdíleným prostorem pro
vzájemnou komunikaci a spolupráci, ten není dosud využíván v plné míře, může totiž ještě
více usnadnit práci všem pedagogům. Další vzdělávání pedagogických pracovníků je
rovnoměrně rozprostřeno na všechny aspekty učitelské profese a s částečným úspěchem se
odráží do zlepšení vzdělávání. Adaptační proces začínajících a nových pedagogů je postaven
na využití role uvádějícího učitele. Přesnější a detailnější vymezení tohoto procesu by
umožnilo větší přehlednost a kontrolu. Žákovský parlament na škole pracuje a dobře
reprezentuje školu především navenek.
Školní poradenské služby dobře zajišťuje odborně kvalifikovaný výchovný poradce a nová
metodička prevence, která si doplňuje specializaci studiem. Role obou členů týmu školního
poradenského pracoviště jsou jasně vymezené a jejich činnost byla efektivně koordinována.
Díky tomu je možné poskytovat cílenou podporu při řešení výchovných, vzdělávac íc h
i osobnostních obtíží žákům i jejich zákonným zástupcům. Tým nabízí odborné poradenství
a metodickou podporu pedagogům, žákům a jejich rodičům především při práci se žáky se
speciálními vzdělávacími potřebami a se žáky ohroženými školním neúspěchem či jinými
rizikovými faktory. Menší rezervy byly shledány při prezentaci pracoviště na webových
stránkách školy směřované především k zákonným zástupcům.


                                           2/7
Historická budova školy je výborně udržovaná, esteticky a účelně vyzdobená. Škola
disponuje odbornými učebnami pro výuku jazyků, informačních technologií,
přírodovědných a estetických předmětů. Žáci mají k dispozici oddechovou místnost. Na
školním dvoře je kromě odpočinkové části i nově vybudovaný geopark. Velká tělocvič na
umožňuje kvalitní výuku tělesné výchovy i při dělení žáků do skupin.


                          Hodnocení průběhu vzdělávání
Hospitační činnost byla provedena celkem ve třiceti hodinách, z toho dvě třetiny byly
v osmiletém gymnáziu. Pedagogové vyučují průřezově oběma obory. Ve sledované výuce
se učitelé a žáci vzájemně respektovali a dodržovali nastavená pravidla komunikace.
Převládala tradiční frontální výuka doplněná řízeným rozhovorem, která byla přítomna
v 60 % hodin, zatímco skupinová výuka se uplatnila jen v 17 % hodin. Žáci se do výuky
ochotně zapojovali, projevovali zájem a bez obav pokládali otázky. Učitelé efektivně
propojovali probírané poznatky s praktickými situacemi z běžného života a využívali školní
elektronické prostředí pro komunikaci se žáky. Méně bylo vytvářeno prostředí pro
souvislejší vyjadřování žáků, které by podporovalo formulaci vlastních názorů, rozvoj
kritického myšlení a komunikačních dovedností. Ve většině hodin chyběla zpětná vazba
v podobě hodnocení dosažených cílů samotnými žáky, většinou zhodnotili průběh stručně
učitelé.
V hodinách českého jazyka byla výuka charakterizována kombinací frontálního přístupu
a aktivní práce žáků. Metody a formy práce byly voleny s ohledem na potřeby probíraného
učiva, jejich střídání pomáhalo udržet pozornost žáků. Práce se vzdělávacími cíli,
sebehodnocení a poskytování zpětné vazby byly zařazeny jen ojediněle, což se odrazilo na
omezeném rozvoji digitálních kompetencí, jelikož žáci neměli dostatečnou příležito st
samostatně vyhledávat a vyhodnocovat informace z různých zdrojů. V anglickém jazyce
bylo cizojazyčné prostředí na vysoké úrovni, žáci převážně plnili zadané úkoly s jistotou
a prokazovali dobrou znalost jazyka, schopnost vést správně rozhovory a flexibilně řešit
jazykové problémy při kooperativních aktivitách. Didaktická technika byla dobře využívá na
především pedagogy, což přispívalo k vyšší efektivitě učení. Zpětná vazba od učitelů
probíhala účelně. Hospitované hodiny německého jazyka byly vedeny výhradně v cílovém
jazyce a efektivně rozvíjely všechny jazykové složky. Žáci rozvíjeli své komunikač ní
dovednosti a zvyšovali si jazykové sebevědomí. V hodinách byli žáci vhodně motivo vá ni
průběžným hodnocením. V úvodu hodin byli žáci seznámeni s cílem hodiny. Učitelé
využívali pestré formy práce a digitální technologie. V hospitovaných hodinách matematik y,
informatiky a programování převládal frontální výukový styl s převahou verbálního projevu
na straně učitele. Žákům byly zpravidla předkládány hotové poznatky. Žáci správně
odpovídali na dotazy, pokud byli vyzváni. Náročnost učiva a tempo bylo přiměřené
schopnostem žáků. Diferenciace nebyla zaznamenána. V hodinách chemie a biologie
převažovala frontální výuka doplněná řízeným rozhovorem či samostatnou prací žáků, které
však nebyly vždy plně účinné při naplňování vzdělávacích cílů. Zpětná vazba byla převážně
povrchní, často ve formě pochvaly, ale chybělo detailnější formativní hodnocení, které je
klíčové pro rozvoj odpovědnosti za vlastní učení a zlepšení vzdělávacích strategií žáků. Při
výuce zaměřené na praktické činnosti v laboratoři byla dobře využita práce ve dvojici.
Základy společenských věd byly koncipovány tak, aby reagovaly na aktuální společenské
události, přičemž žáci diskutovali výsledky školních voleb a byli motivováni k účasti
v reálných volbách, což významně podporovalo rozvoj jejich občanských kompetencí.
Estetická výchova výtvarná se vyznačovala převahou pasivních činností, zejména
přepisováním textu, i když žáci měli možnost prakticky si vyzkoušet kresbu s perspektivou.


                                            3/7
V hodině estetické výchovy hudební žák přednesl referát, v rámci kterého hrál na hudební
nástroj. Ve výuce proběhla také hra mezi dvěma skupinami žáků, která však spíše podpořila
kognitivní dovednosti, pro rozvoj kooperace byla méně přínosná. Výuka tělesné výchovy
byla didakticky dobře strukturovaná, včetně správného zařazení protažení, rozcviček
a závěrečného uklidnění, přičemž důraz byl kladen také na rozvoj týmové spolupráce mezi
žáky.


                          Hodnocení výsledků vzdělávání
Škola sleduje a vyhodnocuje výsledky vzdělávání žáků pomocí běžných interníc h
evaluačních nástrojů, které jsou založeny na soustavném pozorování žáků a na využívá ní
různých forem ústního i písemného zkoušení. Žáci jsou seznámeni se způsoby a obsahem
hodnocení, avšak často nejsou systematicky zapojováni do samotného procesu hodnocení.
Informování o výsledcích vzdělávání žáků je realizováno prostřednictvím školního
informačního systému, který rovněž slouží k omlouvání absence.
Výsledky vzdělávání jednotlivců i tříd jsou pravidelně prezentovány na jednáních
pedagogické rady. Záznamy z těchto jednání se však zaměřují převážně na statistické
vyhodnocení prospěchu. Externí způsoby ověřování výsledků vzdělávání škola v současné
době nevyužívá.
Výsledky vzdělávání žáků měly v hodnoceném období posledních tří let srovnatelnou velmi
dobrou úroveň. Drtivá většina žáků dosahuje výsledků vzdělávání v souladu s očekávanými
výstupy stanovenými ve školních vzdělávacích programech. V hodnoceném období
prospělo s vyznamenáním průměrně 71 % žáků osmiletého gymnázia, na čtyřletém oboru to
bylo 60 %. Neprospívajících byl minimální počet vyskytující se převážně u osmileté ho
oboru. Úspěšnost žáků při ukončování vzdělávání maturitní zkouškou je rovněž dlouhodobě
výborná a to na obou oborech gymnázia. V posledních třech letech vykazuje škola téměř
nulovou hrubou neúspěšnost žáků u maturitní zkoušky. Ve školním roce 2024/2025 se
k maturitní zkoušce přihlásilo 58 žáků závěrečných ročníků a všichni zkoušku vykonali
úspěšně.
Výchovná opatření jsou ve škole využívána především formou pochval k ohodnocení
dobrých studijních výsledků, aktivní práce pro školu a k ohodnocení úspěchů
v mimoškolních aktivitách. Kázeňská opatření jsou udělována velmi zřídka. Průměrná
absence za poslední tři roky dosahovala 128 hodin, neomluvená absence je zanedbatelná.
Škola efektivně využívá volitelné předměty k motivaci žáků a k rozvoji jejich individuálního
nadání. Volitelné předměty jsou nabízeny standardním procesem, ale vliv na jejich výsledné
složení má i malý počet žáků v ročníku. Řada žáků zúročuje svoje znalosti v mnoha
soutěžích a olympiádách na úrovni okresu i kraje a také ve středoškolské odborné činnosti.
Škola výrazně podporuje jazykové vzdělávání žáků. Velký důraz je kladen také na přípravu
k mezinárodním jazykovým zkouškám, které žákům otevírají cestu k získání oficiálníc h
certifikátů a posilují jejich uplatnění na trhu práce. Žáci dosahují úrovně až C2, tzn. že
klasickou maturitní zkoušku z anglického jazyka skládá menší počet žáků. V soutěžích mají
výborné výsledky v okresním kole s dobrými umístěními v kraji. Účastní se Best in Englis h
(mezinárodní soutěž v anglickém jazyce) a aktivně navštěvují divadelní představení hraná
v anglickém jazyce. Škola má navázanou intenzivní spolupráci se slovinským gymnázie m,
pravidelné jsou výjezdy do Anglie.
Vedení školy ve spolupráci s učiteli aktivně podporuje zapojení žáků do různých školních
i mimoškolních aktivit. K všestrannému rozvoji kompetencí žáků přispívá také řada


                                            4/7
tradičních akcí (exkurze, besedy, sportovní akce a kurzy, zájezdy, školní ples, propagace
školy na veřejnosti, dny otevřených dveří). Osobnostní rozvoj žáků podporuje např. i jejich
aktivní zapojení do programu Mezinárodní cena vévody z Edinburghu (DofE) a do loňského
roku i práce v programu Ekoškola. Pedagogický sbor spolu s vedením školy aktivně řeší
a má přehled, zda jsou nabídky těchto aktivit rozprostřeny rovnoměrně mezi všechny třídy
školy.


                                         Závěry
Vývoj školy
– Změna ve vedení školy.
– Částečná obměna pedagogického sboru.
Silné stránky
– Škola dlouhodobě rozvíjí motivaci žáků k učení a aktivně je vede k dosahování
  vzdělávacích úspěchů prostřednictvím účasti na projektech, soutěžích a přehlídkách,
  jejichž výsledky systematicky sleduje a oceňuje. (1.5)
– Rozsáhlá nabídka vzdělávacích aktivit v cizích jazycích a možnost skládat jazykové
  zkoušky vyšší úrovně významně podporují růst jazykových kompetencí žáků. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vedení školy dosud nemá promyšlený efektivní systém hospitační činnosti, který by vedl
  ke zkvalitňování vzdělávacího procesu. (2.1)
– V části sledovaných hodin byly minimálně využívány pestré metody a formy, které by
  podporovaly aktivní zapojení žáků do výuky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Aktualizovat a detailněji rozpracovat koncepci rozvoje školy.
– Zlepšit systém hospitační činnost tak, aby poskytovala pedagogům efektivní zpětnou
  vazbu.
– Detailně rozpracovat proces adaptace nových a začínajících pedagogů.
– Zavést a naplňovat plány osobního rozvoje pedagogů se zaměřením na moderní metody
  a formy výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně


                                            5/7
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret ze dne 30. 6. 2021 č.j.: JMK 91871/2021 s účinností ode dne 1. 8.
      2021
 2.   Školní řád č. j.: SŠP-KY/808/2024 – OŘ č. 004/2024 s účinností od 1. 9. 2025
 3.   Vnitřní řád školní jídelny č.j.: PGS258/2025 s účinností od 25. 9. 2025
 4.   Koncepce rozvoje školy ze dne 7. 4. 2021
 5.   Zhodnocení koncepce školy za poslední tři roky, Vize školy pro roky 2025–2028
 6.   Personální dokumentace vedená ve školním roce 2025/2026
 7.   Dokumentace školy k posouzení ekonomických podmínek, zajištění školního
      stravování a bezpečnosti žáků v době jejich pobytu ve škole
 8.   Školní vzdělávací program pro čtyřleté všeobecné studium, platný od 1. 9. 2025
 9.   Školní vzdělávací program pro osmileté všeobecné studium, platný od 1. 9. 2025
10.   Rozvrh hodin školy platný ve školním roce 2025/2026
11.   Elektronický informační systém školy vedený ve školním roce 2025/2026
12.   Výroční zprávy školy za školní roky 2021/2022, 2022/2023 a 2023/2024
13.   Zápisy z jednání pedagogické rady ve školním roce 2024/2025 a 2025/2026
14.   Zápisy ze schůzek předmětových komisí ve školním roce 2024/2025 a 2025/2026
15.   Dokumentace k výchovnému a kariérovému poradenství a k prevenci rizikové ho
      chování ve školním roce 2024/2025 a 2025/2026 k datu inspekce
16.   Plán dalšího vzdělávání pedagogických pracovníků pro školní rok 2025/2026
17.   Přehledy školení pedagogů v rámci dalšího vzdělávání pedagogických pracovníků ve
      školních rocích 2023/2024, 2024/2025 a 2025/2026
18.   Webové stránky školy vedené ve školním roce 2025/2026


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.




                                          6/7
Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Ilona Ptáčková, školní inspektorka
 Mgr. Marcela Hanáková, školní inspektorka
 Mgr. Eva Boráňová, školní inspektorka
 PhDr. Jiří Wasserburger, školní inspektor
 Bc. Dana Haláková, kontrolní pracovnice


22. 10. 2025




                                         7/7
