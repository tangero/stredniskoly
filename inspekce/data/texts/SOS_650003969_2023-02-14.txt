CSI0X00B3ZM4
Počet listů: 10




                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIK-88/23-K


Název                                TRIVIS - Střední škola veřejnoprávní Karlovy Vary,
                                     s.r.o.
Sídlo                                T. G. Masaryka 559/1, 360 01 Karlovy Vary
E-mail                               karlovyvary@trivis.cz
IČO                                  26325233
Identifikátor                        650003969
Právní forma                         Společnost s r.o.
Zastupující                          Mgr. Vendula Pušová
Zřizovatel                           TRIVIS, a. s., Hovorčovická 1281/11 182 00 Praha 8
Místo inspekční činnosti             T. G. Masaryka 559/1, Karlovy Vary
Inspekční činnost na místě           14. − 16. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním a vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení podmínek, průběhu a výsledků vzdělávání podle příslušných školních
vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovým vzdělávacím programem podle § 174 odst. 2 písm. c) školského
zákona.
                                     Charakteristika
TRIVIS - Střední škola veřejnoprávní Karlovy Vary, s.r.o. (dále „škola“) poskytuje střední
odborné vzdělání ve čtyřletém oboru vzdělání 68-42-M/01 Bezpečnostně právní činnost
v denní formě a v tříletém oboru nástavbového studia 68-42-L/51 Bezpečnostní služby
v dálkové formě vzdělávání. K datu inspekční činnosti škola vzdělávala 229 žáků v osmi
třídách denní formy vzdělání a 33 žáků ve třech třídách dálkové formy vzdělání. Ve třídách
je integrováno devět žáků se speciálními vzdělávacími potřebami (dále „SVP“), dva z nich
jsou vzděláváni podle individuálního vzdělávacího plánu, jeden žák je nadaný. Škola eviduje
osm žáků s odlišným mateřským jazykem.
Školní stravování je zajištěno ve školní jídelně jiné střední školy.
Informace o škole jsou dostupné na www.trivis-kv.cz.


                          Hodnocení podmínek vzdělávání
Ředitelka školy (dále „ředitelka“) byla jmenována do funkce od školního roku 2016/2017.
Nastavená koncepce rozvoje školy vychází z uplatňování jednotné vize a strategickýc h
záměrů celorepublikové sítě škol zřizovaných společností Trivis, a.s., současně se do ní
promítají vlastní priority školy. Ředitelka vyhodnotila naplňování koncepce rozvoje školy
do roku 2022 a v aktualizované verzi pro školní roky 2022 - 2024 se zaměřuje na jednotlivé
strategické oblasti rozvoje školy, pro které stanovuje cíle a mechanismy pro jejich dosažení.
Přetrvávající prioritou zůstává zajistit stálý kvalifikovaný pedagogický sbor doplněný
o odborníky z praxe a účinná motivace pedagogů k jejich profesnímu růstu, zajišťová ní
kvality vzdělávání zejména úzkým propojením výuky s reálným prostředím a realizace
odborných praxí ve spolupráci s externími subjekty, zejména se složkami integrova né ho
záchranného systému.
Systém řízení školy je adekvátní potřebám a velikosti školy, má oporu v účelně vytvořené
organizační struktuře s vymezením kompetencí pedagogických i nepedagogick ýc h
zaměstnanců, přispívá k zajištění chodu školy a k funkčnímu organizování vzdělává ní.
Mechanismy a pravidla k organizování činností (školní řád, vnitřní předpisy) zpravidla
vytvářejí prostor pro uplatňování cílů a zásad vzdělávání a pro vzájemnou komunikac i
s žáky, zákonnými zástupci a pedagogickými pracovníky. Přímým řízením pedagogickýc h
pracovníků, včetně pedagogů zajišťujících specializované činnosti (výchovná poradkyně,
školní metodik prevence), je pověřena zástupkyně ředitelky. V souvislosti s nárůstem počtu
žáků s potřebou podpůrných opatření a také z důvodu efektivnějšího zajištění poradenských
služeb a preventivních aktivit rozdělila ředitelka kompetence výchovného poradce
a školního metodika prevence mezi dva pedagogy. Ředitelka podporuje vzájemno u
kooperaci a sdílení poznatků a zkušeností, prostřednictvím jednání pedagogické rady
a předmětových komisí umožňuje vyučujícím podílet se na zkvalitňování vzdělávání a řízení
chodu školy, včetně vyhodnocování pedagogických procesů. Předmětové komise se
zabývají organizačními záležitostmi vzdělávání, úpravou tematických plánů a školních
vzdělávacích programů (dále „ŠVP“), průběžným hodnocením výsledků vzdělávání žáků.
Analýza výsledků maturitní zkoušky a dat z externího testování za účelem přípravy ke
zkoušce je využívána systematicky jen v některých předmětech. Systém podpory
začínajících a nekvalifikovaných pedagogů probíhá prostřednictvím formálního
zaškolovacího programu, poskytováním konzultací s vedením školy, případně využitím
náslechů a spíše ojediněle využitím vzájemných hospitací, příp. přidělením mentora
začínajícím pedagogům.


                                             2/10
Od předchozí inspekční činnosti v roce 2014 se výrazně obměnil pedagogický sbor, včetně
kompletní výměny vedení školy. V souvislosti s navýšením počtu žáků denního i dálkového
studia se vedení školy podařilo zajistit výuku odborných předmětů vyučujícími z řad
odborníků z praxe. Přestože přetrvává problém v zajištění odborné kvalifikace některých
pedagogů v oblasti odborné výuky, neměla tato nekvalifikovanost negativní dopad do
kvality výuky.
Plán dalšího vzdělávání a profesního rozvoje vychází především z aktuální potřeby školy
spojené se zajištěním požadavků na zlepšování kvality vzdělávání žáků, výsledky hospitační
činnosti, přihlíženo je také k individuálním potřebám a zájmům pedagogů. Vzdělává ní
pedagogů bylo účelně zaměřené na vzdělávání v oblasti využívání informačních technologií
a organizační zajištění maturitních zkoušek. Potřebná podpora zaměřená na oblast využívá ní
účinných forem a metod výuky a vzdělávání žáků se SVP však byla poskytnuta ojediněle.
Do oblasti poradenských služeb se promítlo prohlubování kvalifikace školního metodika
prevence, výchovná poradkyně specializační studium pro svoji činnost dosud neabsolvova la.
Aktivně přistupuje k dalšímu vzdělávání i vedení školy. Účinnost vzdělávání pedagogů
a jeho aplikace do výuky je ověřována hospitační činností, která je také nástrojem pro
poskytování zpětné vazby k práci jednotlivých pedagogů. Vedení školy pravidelně
vyhodnocuje kvalitu pedagogických procesů, navrhovaná opatření ke zvýšení kvality však
nejsou některými pedagogy dostatečně aplikována do výuky, což se projevilo v celkové
kvalitě průběhu vzdělávání, např. ve využívání méně efektivních metod a organizač níc h
forem výuky.
Škola do ŠVP oboru Bezpečnostní služby v rozporu s příslušným rámcovým vzdělávac ím
programem nezařadila povinnou vzdělávací oblast Matematické vzdělávání. Žáci se tak
nevzdělávali v oblasti, která kromě všeobecného vzdělávání plní též funkci průpravnou pro
odbornou složku vzdělávání. Ředitelka školy přijala v průběhu inspekční činnosti nápravné
opatření a do ŠVP vzdělávací oblast Matematické vzdělávání zařadila.
ŠVP oboru Bezpečnostně právní činnost i Bezpečnostní služby obsahovaly dílčí formální
nedostatky v zapracování některých změn v rámcovém vzdělávacím programu (dále
„RVP“), např. provázání kurikula odborného vzdělávání s Národní soustavou kvalifik ac í,
charakteristiku dosaženého stupně vzdělání. Ačkoli vedení přistupuje aktivně k řízení změn
a postupuje podle plánu kontrolní činnosti, nastavené kontrolní mechanismy nejsou vždy
zcela účinné, o čemž svědčí například zjištěný nesoulad ŠVP a RVP, chybné rozvržení
přehledu týdnů v ŠVP, či smlouvy o realizaci odborné praxe, které neobsahovaly všechny
náležitosti.
Pro obor vzdělání Bezpečnostní služby (dálková forma) se nepodařilo kontinuálně zajistit
vzdělávání v rámci přijímacího řízení pro školní rok 2019/2020.
Pro realizaci ŠVP jsou ve spolupráci se zřizovatelem zajištěny vhodné prostorové
a materiální podmínky. Škola sídlí v pronajaté části budovy jiného subjektu. K zajištění
výuky tělesné výchovy využívá škola pronájmy tělocvičen škol, sportovních klubů nebo
Městské policie Karlovy Vary. Modernizace prostředků informačních technologií přispěla
ke zvýšení názornosti výuky a umožňuje rozvoj digitálních kompetencí žáků. Zřizova te l
podporuje využívání společného digitálního prostředí vytvořením tzv. digitální knihovny pro
pedagogy ve všech svých školách, obdobně připravuje zpřístupnit sekci pro žáky. Výuka
odborných předmětů má efektivní oporu v podobě vydaných učebnic pro výuku sítě škol
Trivis, které jsou převáděny do digitální formy. Prostředí posiluje sounáležitost žáků se
školou, prezentování aktivit, výsledků žáků a společně sdílených hodnot ve společných
prostorách utváří vztah k budoucí profesi.



                                           3/10
Škola vytváří bezpečné prostředí pro vzdělávání, monitoring vstupu do budovy je zajištěn
prostřednictvím video zvonků a kamerového systému. Žáci jsou prokazatelně seznámeni
s pravidly bezpečnosti a ochrany zdraví a vzhledem k zaměření oboru důsledně poučováni
na začátku školního roku, při školních akcích, před odbornou praxí apod. Míra školní
úrazovosti je pod celostátním průměrem. Školní úrazy většinou vznikaly v hodinách tělesné
výchovy při kolektivních sportech. Škola věnuje pozornost prevenci úrazovosti v hodinách
teoretické přípravy např. upevňováním pravidel sportů. Škola má vypracována pravidla
postupu pro případy vzniku rizikových projevů chování.


                          Hodnocení průběhu vzdělávání
Výuka ve většině sledovaných hodin teoretických předmětů byla zpravidla promyšle ná,
obsahově správná a směřovala k dosažení vzdělávacích cílů vzhledem k očekávaným
výstupům školního vzdělávacího programu. Vyučující často stanovili jako cíl vyučovac í
hodiny především učivo bez vazby na konkrétní očekávané výsledky vzdělávání a zaměřili
výuku na vědomostní a dovednostní cíle, méně na postojovou složku. Kvalitu vyučovac íc h
hodin ovlivnilo zařazení spíše tradičních metod práce a organizačních forem výuky,
nejčastěji vyučující využili kombinaci frontální výuky a řízeného rozhovoru se samostatnou
prací žáků, které však nebyly účelné z hlediska motivace žáků k učení a vedení
k zodpovědnosti za vlastní učení. Aktivizační a kooperativní techniky práce, které podporují
aktivitu a iniciativní zapojení každého z žáků podle jeho potřeb a schopností, byly
zastoupeny jen v malé míře. Vyučující zpravidla nevytvářeli dostatečný prostor k aktivním
činnostem žáků ani při práci s informacemi, jejich vyhledáváním a zpracováním, cíleně tak
nerozvíjeli kritické myšlení a funkční gramotnosti žáků. Žákům většinou nebyly nabízeny
úlohy rozdílné obtížnosti, vyučující respektovali pracovní tempo žáků a jejich vzdělávac í
potřeby. Dostupné informační technologie využívali převážně vyučující k podpoře
názornosti výuky, v menším rozsahu byly využity žáky. Jazykové kompetence byly vhodně
rozvíjeny v obou formách studia. V některých hodinách využili vyučující účelně
mezipředmětové vztahy a praktické zkušenosti žáků. Zhodnocení naplňování cílů na konci
hodiny se zapojením žáků se často omezilo na shrnutí obsahu s různou mírou zapojení žáků.
Nepříliš efektivní práce se vzdělávacími cíli nerozvíjela schopnost žáků provádět hodnocení
vlastního pokroku. Sebehodnocení a vzájemné hodnocení žáků bylo využito jen v některých
hodinách. Výuka probíhala v příjemné vzájemně podporující a respektující atmosféře,
vyučující projevovali důvěru ve schopnosti žáků a rozvíjeli jejich sociální kompetence.
Hospitované vyučovací hodiny odborných předmětů byly svou strukturou především
výkladovými hodinami s frontální formou výuky. Těžiště výuky bylo převážně na učiteli,
přičemž na aktivizační otázky směřující ke třídě reagovali jen někteří žáci. Cíl vyučovac íc h
hodin nebyl vždy deklarován. Výuka byla vedena odborně správně, výpočetní technika byla
využita za účelem prezentace nového učiva či k demonstraci obrazového materiálu.
Společným rysem sledované výuky byl vstřícný přístup učitelů k žákům, dodržování
pravidel komunikace, pozitivní a partnerské pracovní klima ve třídách. Chybělo shrnutí
a upevnění probraného učiva. Vyučující jen v nízké míře uplatnili formativní hodnocení ke
zvýšení motivace žáků, nebyly využity příležitosti ke vzájemnému hodnocení žáků podle
předem známých kritérií či k jejich sebereflexi dosaženého učebního pokroku.
Odborná praxe je realizována v každém ročníku v trvání jednoho týdne, ve čtvrtém ročníku
probíhá ve formě souvislé praxe u jednoho ze sociálních partnerů a je vázána na obsah
odborných předmětů. Plán odborné praxe je vnímán jako živý dokument, sestavovaný pro
školní rok, zahrnuje činnosti nastavené v ŠVP a aktuální činnosti dle situace a možností
sociálních partnerů. Rizikem je tak nedodržení obsahu odborné praxe dle požadavků


                                            4/10
uvedených v ŠVP a propojenost na odborné kompetence, včetně zajištění vyhodnoco vá ní
praxe jednotlivých žáků z realizovaných odborných praxí podle zásad deklarovaných v ŠVP.


                          Hodnocení výsledků vzdělávání
Systém zjišťování a hodnocení výsledků vzdělávání žáků je založen na uplatňová ní
standardních evaluačních nástrojů, zejména různých forem písemného a ústního ověřování
žákovských znalostí a dovedností, testů, praktických zkoušek, včetně hodnocení aktivity ve
výuce. O výsledcích vzdělávání žáků informuje škola zákonné zástupce prostřednictvím
elektronického informačního systému, při individuálních konzultacích s vyučujícími a při
pravidelných třídních schůzkách. Pro zákonné zástupce žáků závěrečných ročníků škola
realizuje navíc schůzky věnované podmínkám a průběhu maturitní zkoušky. Výsledky
vzdělávání pedagogové průběžně sledují, projednávají je v rámci předmětových komisí
a podrobně na úrovni tříd i jednotlivých žáků při pravidelných jednáních pedagogické rady,
přijímají potřebná opatření pro dosažení pokroku žáků. Vzdělávací výsledky žáků zpravidla
odpovídají očekávaným výstupům ŠVP. Škola v současné době nevyužívá externí testování
pro objektivizaci hodnocení výsledků žáků. Má však vytvořený nástroj pro hodnocení
výsledků vzdělávání žáků na základě srovnávacích testů v předmětech maturitní zkoušky,
zadávaný žákům třetích ročníků. Následná přijímaná opatření jsou intenzivněji realizo vá na
až v závěrečném ročníku formou dobrovolných seminářů v předmětech společné části
maturitní zkoušky, využívány jsou pouze některými žáky. Škola zvažuje jejich zařazení již
od třetího ročníku.
Vedení školy monitoruje úspěšnost žáků v průběhu studia, vyhodnocuje příčiny předčasného
ukončení vzdělávání a přestupů žáků do jiných škol, přijímá vhodná opatření ke zlepšení
výsledků vzdělávání a k prevenci školní neúspěšnosti. Žákům jsou standardně nabízeny
individuální konzultace a doučování. Přijatá opatření přispěla k dílčímu pozitivnímu vývoji
v této oblasti. Ve školním roce 2021/2022 ve srovnání s předchozí inspekční činností (školní
rok 2013/2014) se mírně snížila neúspěšnost v ročníkových výsledcích žáků denního studia,
u žáků dálkového studia došlo k výraznějšímu snížení neúspěšnosti cca o 15 %. Škola
eviduje vysoký podíl odchodů žáků dálkového studia, ve školním roce 2021/2022 se jedná
přibližně o jednu třetinu žáků, ve školním roce 2022/2023 k datu inspekční činnosti eviduje
již cca 22,5 % žáků. Důvodem je zpravidla časová náročnost studia této formy vzdělává ní
a ztráta motivace.
Výsledky maturitní zkoušky žáků v nástavbovém oboru Bezpečnostní služby se ve školním
roce 2020/2021 proti předchozím letům výrazně zlepšily, z celkového počtu 16 přihláše nýc h
žáků jeden žák maturitní zkoušku nekonal, ostatní vykonali zkoušku úspěšně. Ve školním
roce 2021/2022 škola neevidovala žáky ve třetím ročníku nástavbového studia.
Výsledky žáků čtyřletého oboru Bezpečnostně právní činnost konajících maturitní zkoušku
ve školním roce 2020/2021 odpovídaly dosahovanému průměru v dané skupině oborů v ČR
jen v profilové části maturitní zkoušky, ve společné části jsou výsledky podstatně slabší.
Počet žáků, kteří zkoušku nevykonali úspěšně vzhledem k počtu žáků konajících zkoušku
byl cca jeden a půl krát vyšší než průměrná neúspěšnost v dané skupině oborů za celou ČR.
Ve školním roce 2021/2022 došlo ke zhoršení výsledků maturitní zkoušky, neúspěšnost žáků
ve společné části byla cca dvakrát vyšší než v dané skupině oborů. Důvodem je vysoká míra
neúspěšnosti v matematice (90 %), kdy uspěl pouze jeden žák z deseti. V českém jazyce, v
cizím jazyce a v profilové části byly výsledky přibližně srovnatelné. Opatření v podobě
konzultací a dobrovolných seminářů zatím nevedou ke zlepšení.



                                           5/10
Z analýzy výsledků žáků u maturitní zkoušky vyplývá, že zpravidla korespondují
s hodnocením žáků v průběhu vzdělávání. Žáci, kteří u maturitních zkoušek neprospěli, měli
v těchto předmětech obvykle slabý prospěch i v průběhu vzdělávání, matematiku si zvolili
žáci s velmi slabými výsledky. Významným faktorem, který negativně ovlivňuje výsledky
vzdělávání, je vysoká absence žáků, kterou se škola dlouhodobě snaží řešit. Celkové
výsledky vzdělávání po třídách a výsledky maturitních zkoušek za daný školní rok jsou
zveřejňovány ve výroční zprávě školy.
Nastavená funkční pravidla a mechanismy poradenských služeb jsou účinná v oblasti
prevence rizikových projevů chování. Realizace činností výchovného poradenství je
efektivní v oblasti kariérového poradenství, zajišťovaného žákům denní formy vzdělává ní
zejména ve spolupráci s pracovišti zaměstnavatelů. Škola nemá nastavený účinný systém
strategie práce s žáky se SVP a s potřebou podpůrných opatření. Žákovi s přiznaným
podpůrným opatřením ve formě vzdělávání podle individuálního vzdělávacího plánu škola
potřebnou podporu neposkytuje.
Nejčastěji řešeným problémem, který má dopad do výsledků vzdělávání a žáky ohrožuje
školním neúspěchem, jsou vysoké počty zameškaných hodin, případně skryté záškoláctví.
Pro řešení těchto rizikových projevů chování ředitelka nastavila preventivní postup, účelně
jsou zapojeni do řešení také zákonní zástupci. Zvýšenou pozornost věnuje škola adaptaci
žáků při nástupu do prvních ročníků, sociometrickým šetřením mapuje utváření pozitivníc h
sociálních vztahů. Profilace školy v teoretických předmětech i praktické výuce umožňuje
realizovat preventivní obsah v celé řadě předmětů a specifických aktivit. Škola má vytvořené
účinné mechanismy a strategie práce s jednotlivcem i se školní třídou v případě výskytu
rizikových projevů chování. Pravidelným vyhodnocováním prevence rizikového chování
v rámci jednání pedagogických rad, vlastními aktivitami a spoluprací s přizvanými subjekty
se daří omezovat výskyt rizikových projevů chování a vytvářet přátelské klima a vzájemný
respekt mezi všemi aktéry.
Realizací vhodných doplňkových aktivit ve spolupráci se zřizovatelem a sociálními partnery
škola naplňuje průřezová témata například formou besed, exkurzí v reálném pracovním
prostředí a při reálných situacích, kde se žáci učí řešit konkrétní situace z pozice jednotlivce
i uplatňovat principy týmové spolupráce. Na základě vlastní iniciativy se žáci zapojili do
kampaně Karlovarského kraje za třídění odpadu v rámci zlepšení životního prostředí a ve
škole instalovali nádoby na třídění odpadu. Aktivita přispěla ke zkvalitnění podmínek
environmentální výchovy ve škole.
Výsledky školních aktivit jsou prezentovány v prostorách školy. Do své činnosti škola
zapojuje žáky např. při prezentačních akcích či realizovaných dnech otevřených dveří. Žáci
s vyučujícími se podílejí na spolupráci se základními školami, např. realizací interaktivní
detektivní hry, při které využili získané vědomosti, dovednosti a praktické zkušenosti
a aplikovali je do spolupráce s mladšími žáky základní školy.
Škola ve spolupráci se zřizovatelem a sociálními partnery podporuje aktivní zapojení žáků
do školních aktivit, projektů v rámci školy a odborných soutěží celorepublikové sítě škol
zřizovatele (soutěž odborných prací, střelecká, sportovní, Trivis Cup), jejichž
prostřednictvím rozvíjí občanské, sociální a komunikativní kompetence, podporuje zájmy
žáků a jejich profesní rozvoj. Účast žáků v těchto aktivitách žáky motivuje k dosahování
dobrých výsledků a škole poskytuje zpětnou vazbu o úrovni získávání kompetencí žáků
v rámci školy, případně všech škol zřizovatele.




                                             6/10
                                         Závěry
Vývoj školy
- Od posledního inspekčního hodnocení v roce 2014 došlo k výzrazné personální obměně
  v pedagogickém sboru i na pozicích ve vedení školy, ředitelky a její zástupkyně.
  Personálními obměnami prošlo také školní poradenské pracoviště.
- Od předchozí inspekční činnosti se zkvalitnila vybavenost prostředky informač níc h
  technologií.
- Přetrvávají rezervy v oblasti didaktického nastavení výuky, práce s obsahem
  matematického vzdělávání v ŠVP a dílčí nedostatky kontrolního systému. Nepodařilo se
  zefektivnit systém práce v oblasti vzdělávání žáků se speciálními vzdělávac ími
  potřebami.


Silné stránky
- V souvislosti se specifickým zaměřením školy a v rámci zajištění profesní přípravy žáků
  škola aktivně spolupracuje s řadou sociálních partnerů. Spolupráce má pozitivní dopad
  při naplňování ŠVP a přispívá účinně k rozvoji odborných kompetencí žáků a k účelnému
  propojení teoretické a praktické výuky.


Slabé stránky a/nebo příležitosti ke zlepšení
- Škola nezajistila soulad školního vzdělávacího programu a rámcového vzdělávac ího
  programu pro obor vzdělání 68-42-L/51 Bezpečnostní služby (dálková forma vzdělává ní)
  ve vzdělávací oblasti Matematické vzdělávání. Žáci se v aktuálním školním roce
  v matematické oblasti nevzdělávali.
- Nastavený systém monitorování a vyhodnocování pedagogických procesů není plně
  funkční ve všech oblastech.
- Pedagogové jen ojediněle zařazovali aktivizační a kooperativní formy a metody práce,
  nevyužívali sebehodnocení žáků a vzájemné hodnocení pro posilování jejich
  zodpovědnosti za vlastní výkon. Diferenciaci práce žáků v průběhu výuky s ohledem na
  jejich vzdělávací předpoklady a individuální potřeby neuplatňovali v dostatečné míře.
- Nastavený systém podpory žáků se speciálními vzdělávacími potřebami není zcela
  funkční.
- Plán odborných praxí není navázán na rozvíjené odborné předmětné kompetence žáků,
  systém vyhodnocování výsledků realizovaných praxí žáky není efektivní.


Doporučení pro zlepšení činnosti školy

- Zajistit efektivní spolupráci koordinátora školního        vzdělávacího      programu
  a předmětových komisí při úpravách školního vzdělávacího programu.

- Zajistit metodickou podporu pedagogů v oblastech využívání efektivních metod a forem
  práce ve výuce a diferenciace výuky vzhledem k individuálním schopnostem a potřebám
  žáků a vyhodnocovat její účinnost hospitační činností.



                                          7/10
- Doplnit plán odborné praxe pro jednotlivé ročníky o popis naplňování předmětných
  kompetencí prostřednictvím odborné praxe, nastavit jednoznačnou a doložitelnou formu
  způsobu vyhodnocování zpětné vazby žáků o proběhlé odborné praxi.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti, a ve
stejné lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.



            Seznam dokladů, o které se inspekční zjištění opírají
 1.   Zřizovací listina z 1. 9. 2001 včetně dodatku
 2.   Výpis z rejstříku škol a školských zařízení z 30. 1. 2023
 3.   Personální rozhodnutí – jmenování do funkce ředitelky školy s účinností od 1. 9. 2016
 4.   Personální dokumentace vybraných pedagogických pracovníků k dosažení nejvyššího
      vzdělání a osvědčení o absolvovaných vzdělávacích akcích vedená k datu inspekční
      činnosti
 5.   Plán dalšího vzdělávání pedagogických pracovníků pro školní rok 2022/2023
      z 1. 9. 2022
 6.   Dokumentace bezpečnosti a ochrany zdraví vedená k datu inspekční činnosti
 7.   Zápis z jednání s ředitelkou školy z 16. 2. 2023
 8.   Výroční zpráva za školní rok 2021/2022
 9.   Koncepce rozvoje školy 2022 - 2024
10.   Školní vzdělávací program pro obor vzdělání 68-42-M/01 Bezpečnostně právní
      činnost (denní forma vzdělávání), platný od 1. 9. 2020
11.   Školní vzdělávací program Veřejnoprávní ochrana pro obor vzdělání 68-42-L/51
      Bezpečnostní služby (dálková forma vzdělávání), platný od 1. 9. 2011
12.   Školní řád rok 2022/2023, platný od 1. 9. 2022
13.   Rozvrhy tříd ve školním roce 2022/2023, k datu inspekční činnosti
14.   Rozpis konzultací dálkového studia ve školním roce 2022/2023, k datu inspekční
      činnosti
15.   Školní matrika vedená ve školním roce 202/2022, 2022/2023 k datu inspekční
      činnosti


                                          8/10
16.   Zápisy z jednání pedagogické rady ve školním roce 2021/2022, 2022/2023 k datu
      inspekční činnosti
17.   Třídní knihy školy vedené ve školním roce 2021/2022, 2022/2023 k datu inspekční
      činnosti
18.   Vybrané hospitační záznamy z hospitací vedení školy a vzájemných hospitací
      pedagogů vedené ve školním roce 2021/2022 a 2022/2023
19.   Plán předmětových skupin pro školní rok 2022/2023 k datu inspekční činnosti
20.   Dokumentace výchovného poradce vedená ve školním roce 2022/2023 k datu
      inspekční činnosti
21.   Dokumentace školního metodika prevence vedená ve školním roce 2022/2023 k datu
      inspekční činnosti
22.   Plán kontrolní a hospitační činnosti pro školní rok 2022/2023
23.   Zhodnocení maturit 2022
24.   Maturitní písemné práce profilové části maturitní zkoušky absolventů oboru vzdělání
      Bezpečnostně právní činnost ve školním roce 2021/2022
25.   Interní směrnice pro provádění odborné praxe pro žáky denní i dálkové formy
      vzdělávání TRIVIS SŠV Karlovy Vary, s.r.o., vzdělávací program Veřejnoprávní
      ochrana, včetně dodatku;
26.   Dokumentace k organizování odborné praxe vedená ve školním roce 2021/2022,
      2022/2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Karlovarský
inspektorát, Kollárova 15, 360 09 Karlovy Vary, případně prostřednictvím datové
schránky (g7zais9), nebo na e-podatelnu csi.k@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy




 Mgr. Eva Tomková, školní inspektorka,                  .………………………...
 vedoucí inspekčního týmu

 Ing. Eva Lorencová, školní inspektorka                 …………………………

 Bc. Věra Weberová, kontrolní pracovnice                …………………………

 Mgr. Michal Peterka, odborník na vzdělává ní           …………………………
 v oboru vzdělání 68-42-M/01 Bezpečnostně
 právní činnost

 plk. Mgr. Martina Neubauerová, odborník na            ………………………….
 vzdělávání   v oboru vzdělání   68-42-M/01
 Bezpečnostně právní činnost




V Karlových Varech 17. 3. 2023




                                           10/10
