                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-1553/24-B
                                      Sp. zn. ČŠIB-S-330/24-B


Název                               LABYRINTH - gymnázium a základní škola, s.r.o.
Sídlo                               Lidická 1869/28, 602 00 Brno
E-mail                              svozil@ labyrinthschool.cz
IČO                                 03 972 071
Identifikátor                       691 009 627
Právní forma                        společnost s ručením omezeným
Zastupující                         RNDr. Břetislav Svozil, Ph.D.
Zřizovatel                          LABYRINTH - gymnázium a základní škola, s.r.o.
Místo inspekční činnosti            Královopolská 3052/139 a
                                    Žerotínovo náměstí 533/6, Brno
Inspekční činnost na místě          22. 5. 2024 − 24. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost na žádost podle § 174 odst. 7 ve smyslu odst. 2 písm. b), c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Právnické osoba LABYRINTH - gymnázium a základní škola, s.r.o. (dále „škola“) vykonává
činnost základní a střední školy, školní družiny a školní jídelny – výdejny. Byla zřízena jako
první laboratorní škola v České republice, je členem Mezinárodní asociace laboratorníc h
škol (International Association of laboratory schools – IALS). Vychází z úzkého propojení
s univerzitami, aktivitami mezinárodního vzdělávacího projektu Open School Space
a dalšími partnery. Jejím prioritním cílem je u žáků podporovat vnitřní motivaci jako
předpoklad k pozitivnímu vztahu k celoživotnímu vzdělávání.
Ke dni inspekční činnosti škola poskytovala základní vzdělávání ve 21 třídách 349 žákům,
z nichž 31 mělo speciální vzdělávací potřeby a tři žáci byli identifikovaní jako mimořád ně
nadaní. Škola od 1. 9. 2024 poskytuje také střední vzdělání, a to v oboru
vzdělání 79-41-K/41 Gymnázium. V době inspekční činnosti se v jedné třídě prvního
ročníku vzdělávalo 19 žáků. Zájmové vzdělávání bylo realizováno pro 230 účastníků v osmi
odděleních školní družiny. Škola poskytuje vzdělávání a školské služby ve dvou budovách,
třídy prvního stupně základní školy a školní družina jsou umístěny v Brně-Veveří. Výuka
na druhém stupni základní školy a ve střední škole je realizována v Brně-Žabovřeskách
v netradičně řešené budově, která původně sloužila jako kancelářské prostory. Stravování
žáků na prvním stupni je zajištěno ve školní jídelně-výdejně, pro žáky druhého stupně
a střední školy je zajištěno externím subjektem.


                          Hodnocení podmínek vzdělávání
Ředitel školy (dále ředitel) využívá na vedoucím pracovním místě svých dlouholetýc h
řídících zkušeností. V koncepci rozvoje školy na roky 2024 až 2030 má jasně určené cíle,
na jejichž realizaci a naplnění škola systematicky pracuje. Koncepce je zaměřena především
na využívání moderních, atraktivních a inovativních metod výuky, hodnocení výsledků
vzdělávání i řízení školy, což jsou cíle, které se aktuálně daří plnit. Dále zahrnuje rozšíření
činnosti školy o gymnaziální vzdělávání a vybudování vlastní budovy jako sídla školy.
Většinu z cílů koncepce na předchozí období se vedení školy podařilo zrealizovat.
Ředitel školy vhodně delegoval některé řídící kompetence na své zástupce pro první a druhý
stupeň. Do širšího vedení školy zapojil další pedagogické pracovníky (např. koordinátorku
jazykového vzdělávání nebo vedoucí metodičku pro vzdělávání na prvním stupni). Ředitel
jasně a srozumitelně stanovil kompetence všech pracovníků. Během pravidelných porad se
vedení školy zabývá organizačními záležitostmi, vyhodnocuje průběh vzdělávání ve škole,
výsledky kontrolní činnosti, řeší aktuální problémy a následně k nim přijímá vhodná
opatření. Propracovaný a efektivně využívaný je ve škole systém sdílení informac í,
organizačních a výukových materiálů mezi všemi zaměstnanci prostřednictvím společného
elektronického prostředí. Vedení školy se daří zajišťovat výuku pedagogickým sborem,
jehož součástí jsou mladí a pro obor nadšení vyučující, ale zároveň také odborníci z praxe,
kteří si doplňují pedagogické vzdělání. Ve sledované výuce zcela převládal pozitivní přínos
jejich odbornosti nad chybějícím pedagogickým vzděláním. Vyučující se sdružují
do jednotlivých předmětových komisí a metodických sdružení, které se pravidelně scházejí.
Předmětem jejich jednání jsou provozní a organizační záležitosti, záležitosti týkající se
průběhu a výsledků vzdělávání a žáků. Mimo tato standardní jednání se jednotliv í
pedagogičtí pracovníci scházejí na různých metodických setkáních, kde mj. sdílejí své
poznatky z výuky a vzájemně se inspirují. Důraz je ve škole kladen na rozvoj týmové
spolupráce, kolegiální vztahy a vzájemný respekt. Hospitační činnost ve škole probíhá
na základě plánu a je realizovaná převážně vedením školy, které v závěrech z hospitační


                                             2/9
činnosti ve většině případů dává doporučení, jak pedagogickou činnost dále rozvíjet.
Následná poskytovaná zpětná vazba vede k postupnému zvyšování kvality vzdělává ní.
Ve škole je ve velké míře využívaná také tandemová výuka, která mj. supluje funkci
vzájemných hospitací a sdílení zkušeností přímo ve výuce. Na případné nedostatky
nebo doporučení reaguje vedení školy při plánování dalšího vzdělávání pedagogickýc h
pracovníků (dále „DVPP“). To vychází také z plánů osobního rozvoje jednotlivýc h
pedagogů. Na jeho plánování se rovněž podílejí poznatky školního poradenského pracoviště
(dále „ŠPP“). V poslední době bylo DVPP zaměřeno především na témata, která odpovídají
potřebám školy a současným moderním trendům ve vzdělávání. Individuální vzdělává ní
pedagogů je pak vhodně doplňováno společným vzděláváním celé sborovny, letos zaměřené
na nadané žáky a využití umělé inteligence Odpovídající péče je věnována také začínajíc ím
učitelům, kteří mají určeného svého uvádějícího učitele. Realizovány jsou vzájemné
náslechy, tandemová výuka, škola má navíc zpracovanou vlastní metodiku vedení, podpory
a hodnocení začínajícího učitele.
Poradenské služby ve škole zajišťuje ŠPP, jehož složení je optimální a odpovídá potřebám
školy. Jeho vedoucí je školní psycholožka, která se ve své práci opírá mimo jiné i o bohaté
zkušenosti s diagnostickou činností. Toho využívá při depistážích zaměřenýc h
na vyhledávání žáků ohrožených školní neúspěšností, a také žáků s nadáním. Díky včasné
identifikaci žáků ohrožených školním neúspěchem, již v průběhu prvního ročníku,
a následné podpoře, se škole daří účinně předcházet rozvoji specifických poruch učení.
Případná zjištění z depistáže jsou vždy komunikována s vyučujícími i zákonnými zástupci
žáků a jsou jim poskytnuty metodické materiály k podpoře rozvoje oslabených dílčích
funkcí. Škola má zaveden systém identifikace nadaných žáků. S žáky, u kterých bylo
potvrzeno nadání, pak škola systematicky pracuje a jejich nadání rozvíjí prostřednictvím
individuální péče, diferenciací učiva ve výuce a v kroužcích organizovaných školou. Díky
takto nastavenému promyšlenému systému a pravidelné spolupráci s učiteli, asistenty
pedagoga a speciálním pedagogem škola zabezpečuje potřebnou specifickou podporu
každému žákovi tak, aby mohl dosáhnout svého maximálního učebního pokroku. Na velmi
dobré úrovni je poskytování kariérového poradenství žákům a jejich zákonným zástupcům
spočívající jednak v informovanosti týkající se přijímacího řízení na střední školy, ale
i v návaznosti na filozofii školy, v identifikaci svých silných stránek a jejich následnému
rozvoji. Díky tomuto přístupu mají žáci přesnou představu o tom, čemu by se v budoucnu
chtěli ve své kariéře věnovat a dle toho si volí svoji následnou vzdělávací cestu. Škola se
také pečlivě věnuje preventivním aktivitám. Jejich organizace vychází jednak z předem
daných plánů, ale také z aktuálně zjištěných situací. Na základě pravidelného monitor ingu
klimatu jednotlivých tříd pak členové ŠPP spolu s třídními učiteli plánují třídnické hodiny,
adaptační nebo intervenční programy. Díky včasnému řešení případně vzniklých kázeňských
problémů se škole daří předcházet rozvoji nevhodného chování žáků a daří se jí posilovat
správné vzorce chování, což se projevilo v průběhu inspekční činnosti zdvořilým chováním
žáků ke všem dospělým.
Škola aktivně pracuje se školními vzdělávacími programy, které jsou uzpůsobeny princip ům
vzdělávání ve škole. Integrovány jsou v něm ročníkové, předmětové i celoškolní projekty.
Vhodně jsou třídy děleny do skupin v rámci jednotlivých ročníků dle dosažených znalostí
a dovedností, rozdělení do skupin je prostupné. Nabízeny jsou také netradiční a zajíma vé
předměty (např. robotika). Dalším charakteristickým rysem vzdělávacího programu
ve středním vzdělávání je integrace předmětů do blokové výuky, během které dochází
k efektivnímu mezipředmětovému propojování a vede žáky k pochopení učiva v širších
souvislostech.




                                            3/9
Škola věnuje náležitou pozornost zajištění bezpečnosti žáků, průběžně vyhodnoc uje
materiální podmínky pro vzdělávání, které se daří systematicky zkvalitňovat. Prostory školy
s prezentací žákovských prací poskytují příjemné a podnětné prostředí pro vzdělává ní
i relaxaci. Netradiční řešení otevřeného prostoru tříd druhého stupně a střední školy působí
útulně, vede žáky k respektujícímu chování v průběhu výuky, ale i mimo ni. Oddělení školní
družiny jsou umístěny v kmenových třídách a jejich prostory jsou rozděleny do několika
hracích koutků, které jsou vhodně vybaveny stavebnicemi, hrami, výtvarným materiá le m
i relaxační zónou. Účastníci zájmového vzdělávání využívají k činnostem i další odborné
učebny školy a k venkovním aktivitám parky, hřiště a zahrady v okolí školy.
Partnerské vztahy školy jsou cíleně rozvíjeny a pozitivně ovlivňují kvalitu poskytovaného
vzdělávání. Škola dbá na intenzivní zapojení zákonných zástupců do vzdělávání a má pro to
nastavena jasná a konkrétní pravidla, díky čemuž je zajištěn partnerský přístup
ve vzdělávání. Prostřednictvím zahraniční spolupráce s různorodými školami a instituce mi
je zajištěna mobilita žáků i učitelů. Ředitel školy vyhledává možnosti pro sdílení
manažerských zkušeností, získané poznatky využívá nejen pro zkvalitnění činnosti školy,
ale i k dalšímu metodickému vedení jiných ředitelů škol v regionu. Příkladně jsou vytvářeny
podmínky pro zapojení externích osob do vzdělávacích aktivit pedagogů nebo do jejich
supervizí.


                          Hodnocení průběhu vzdělávání
Vzdělávání žáků základní školy bylo vyučujícími realizováno na velmi dobré úrovni. Učitelé
k žákům přistupovali vstřícně a s respektem. V hospitovaných hodinách jim zajištova li
bezpečné a klidné pracovní prostředí a partnerskou komunikaci. Pedagogové motivova li
žáky k učení a podněcovali je ke kritickému myšlení. Na začátku hodiny někteří učitelé
seznamovali žáky se vzdělávacími cíli a vedli je k vlastnímu vyhodnocování. Stanovená
pravidla žáci převážně bez problémů respektovali. Pokud docházelo v nižších ročnících
základní školy k jejich porušování, učitelé se snažili s pravidly vhodně pracovat a vést žáky
k jejich dodržování, případné kázeňské problémy řešili domluvou. Nadstandardně byly
u žáků, především základní školy, rozvíjeny komunikační dovednosti, což se pozitivně
odráželo při prezentování jejich myšlenek a názorů před spolužáky, při diskusích na dané
téma i při uplatňování jejich argumentačních dovedností. Žáci neměli obavy vyslovit svůj
názor na dané téma, chybu chápali jako prostředek učení. Informace, se kterými žáci
pracovali, dokázali analyzovat a před spolužáky slovně interpretovat. Pro rozvoj spolupráce
a komunikačních dovedností žáků učitelé vytvářeli podnětné prostředí, využívali k tomu
vhodné metody a formy práce. Kromě frontální výuky a samostatné práce učitelé vhodně
zařazovali při výuce práci ve dvojicích a často i práci ve skupinách, v rámci které u žáků
rozvíjeli kooperaci. Na prvním stupni vyučující využívali rovněž práci v komunitním kruhu.
Zařazená badatelská činnost žáky vedla k poznání a ověřování si teoretických znalostí.
Pozitivem bylo rovněž časté využívání mezipředmětových vztahů a propojování učiva
s osobními zkušenostmi žáků z běžného života, což přispívalo k porozumění danému tématu
v širších souvislostech. Ve středním vzdělávání se toto dařilo i díky vhodně integrova né
výuce přírodovědných předmětů do jednoho bloku. Vyučující ale nepracovali v dostatečné
míře s cílem hodiny, který nebyl často v závěru výuky využit k uvědomění si přínosu
probíraného učiva. Sebehodnocení žáků či vzájemné hodnocení při jejich spolupráci bylo
zařazováno ve většině hospitovaných hodin na prvním stupni, na druhém stupni a ve střední
škole jen ojediněle. Z předložených písemností žáků je však zřejmé, že škola se
sebehodnocením žáků dlouhodobě cíleně zabývá a žáky vede k reflexi vlastního
vzdělávacího pokroku.


                                            4/9
Na prvním stupni byla učiteli v některých hodinách využita promýšlená diferenciace učiva
formou rozšiřujících úkolů, a to zejména ve vztahu k žákům s vyšším pracovním tempem
či s nadáním. Významnou roli hrála v některých hodinách školní asistentka, která se aktivně
zapojovala do jednotlivých činností a pomáhala na požadované úrovní žákům, kteří jej í
pomoc v danou chvíli potřebovali. Kvalitně byla zajišťována názornost výuky zejména
využíváním didaktické techniky, kterou učitelé a v některých hodinách i žáci aktivně
využívali. Standardem byla učiteli zařazovaná práce s různými pracovními listy, kartičkami
či obrázky.
Také na druhém stupni byly všechny hodiny po organizační stránce velice dobře
promyšleny. Pedagogové využívali rozmanité formy a metody práce, které volili s ohledem
na stanovený cíl. Žáci měli dostatek příležitostí ke vzájemné spolupráci, rozvoji
komunikativních a pracovních kompetencí díky práci ve skupinách i samostatné práci,
ve které si mohli volit obtížnost úkolů dle náročnosti. Vyučující se méně věnovali závěrům
dané hodiny, kdy obvykle sami zhodnotili její průběh. V hospitovaných hodinách vzdělávac í
oblasti Jazyk a komunikace učitelé promyšleně rozvíjeli všechny složky jazyka. Hodiny
českého jazyka byly zaměřeny na rozvoj čtenářské gramotnosti a práci s textem tak, aby žáci
dokázali z textu získat potřebné informace a vedli je ke kritickému zhodnocení jejich
pravdivosti. Texty dále využili i pro procvičování gramatických pravidel. Ve výuce
anglického jazyka učitelé využívali vhodně metodu CLIL (integrovaná výuka předmětu
a cizího jazyka) a promyšleně podporovali všechny složky jazyka. Díky propracovanému
organizačnímu řešení, kdy byli žáci na základě pokročilosti rozděleni do skupin napříč
daným ročníkem, mohli učitelé rozvíjet jejich komunikativní kompetence dle jejich
dosažené úrovně. Ve vzdělávací oblasti Matematika a její aplikace a Člověk a příroda
pedagogové mimo jiné využívali práci v centrech aktivit, badatelskou výuku a podporovali
prezentační dovednosti žáků. V těchto hodinách učitelé také promyšleně zařazovali práci
s informacemi. Žáci k jejich vyhledání, porovnávání a ověřování využívali různé zdroje
i digitální techniku případně svoje osobní mobilní telefony.
Výuka ve střední škole byla charakteristická nadstandardním personálním zabezpečením,
ve většině hodin působili dva pedagogové. Jejich potenciál však nebyl plně využit, aktivita
byla na většinou na straně jednoho z nich, druhý sporadicky, avšak vhodně, doplňoval výuku
o své poznatky a vypomáhal žákům s plněním pro ně obtížných úloh. Během výuky
přírodovědného bloku vyučující volili vhodné metody a formy práce, žáci sami vyhledá va li
ve skupině informace z více zdrojů, které pak společně zpracovávali do sdílené prezentace.
Rozvoj jazykových kompetencí byl v tomto bloku účelně podpořen výukou metodou CLIL.
Ve výuce matematiky a informatiky žáci samostatně pracovali na úlohách, v případě, že byli
se svou práci hotoví, měli možnost řešit úlohy obtížnější náročnosti.
Činnosti ve školní družině navazovaly na dopolední výuku a podporovaly specifika každého
účastníka, jeho zájmy, schopnosti a nadání. Vychovatelé svým empatickým přístupem
vytvářeli podnětné prostředí, kde měli účastníci dostatek času na regeneraci po vyučová ní
a mohli se věnovat činnostem dle svých preferencí. V jednotlivých odděleních měli účastníc i
prostor k oddechovým činnostem i k rozvoji tvořivosti a výtvarných schopností. Všechny
nabízené aktivity zohledňovaly požadavek dobrovolnosti, pestrosti, k čemuž přispíva la
i široká nabídka zájmových kroužků. Vychovatelé se účastníkům často individuá lně
věnovali, podporovali je v rozvoji sociálních a komunikačních dovedností. Pracovali
s pravidly vzájemného soužití, a tím vytvářeli bezpečné a motivující prostředí pro realizac i
zájmového vzdělávání.




                                            5/9
                          Hodnocení výsledků vzdělávání
Pedagogové průběžně a systematicky sledují a hodnotí výsledky vzdělávání žáků v základní
a střední škole podle pravidel, která jsou zpracována ve školních řádech. Využívají k tomu
širokou škálu podkladů (vyhodnocení měsíčních plánů, žákovská portfolia, čtenářské deníky
atd.). Učitelé cíleně pracují s žáky a jejich sebehodnocením v dlouhodobém horizontu
v tzv. měsíčních plánech, ve kterých žáci hodnotí svůj vzdělávací pokrok na základě předem
daných kritérií a dle toho plánují i svoje další učení. Při tom jako nástroj pro sledování
vzdělávacího pokroku využívají portfolia, do kterých si žáci zakládají plány na daný měsíc,
výsledky své práce, svoje sebehodnocení i hodnocení od pedagogů. Ve škole je specifická
organizace vzdělávání žáků, která je založena na krátkodobých a dlouhodobých cílech
stanovených žáky ve spolupráci s vyučujícími. Dlouhodobé cíle jsou stanovovány zpravidla
na jeden měsíc a krátkodobé na jeden týden. Cíle jsou stanovovány jak pro třídu, tak
pro jednotlivce v souladu s jeho potřebami a zájmy. Žáci jsou tak vedeni ke zodpovědnosti,
spolupráci, jsou u nich rozvíjeny jednotlivé kompetence a gramotnosti. Naplňování
stanovených cílů žáci s vyučujícími průběžně vyhodnocují během vzájemných rozhovorů
nebo tripartit se zákonnými zástupci, žáci tak získávají zpětnou vazbu o jejich naplňová ní.
Při hodnocení výsledků vzdělávání žáků uplatňují pedagogové slovní hodnocení, které má
formativní charakter. Poskytuje žákům konkrétní a smysluplnou zpětnou vazbu, která jim
pomáhá identifikovat jejich silné stránky, oblasti ke zlepšení a stanovovat si cíle pro jejich
další rozvoj. Při hodnocení žáků na vysvědčení využívá škola výstupy z projektů Vysvědčení
JINAK, které umocňuje a završuje důslednou a průběžnou práci školy se vzdělávac ími
výsledky žáků. Na prvním stupni byly zaznamenán prostor pro zlepšení v písemnostec h
žáků, které byly na nižší úrovni. Učitelé je využívají jen v malé míře pro práci s chybou,
neposkytují tak žákům prostřednictvím nich v dostatečné míře zpětnou vazbu. Rovněž
nácviku psaní není učiteli věnována požadovaná pozornost. Příležitost ke zlepšení na prvním
stupni lze rovněž spatřovat v zařazování prvků pamětného učení.
Výsledky vzdělávání škola vyhodnocuje na jednáních pedagogické rady a metodickýc h
orgánů. V případě zhoršení prospěchu žáků přijímá škola po důkladné analýze příčin
adekvátní opatření ke zlepšení situace. Osvědčeným opatřením je sepsání smlouvy se žákem,
případně jeho zákonným zástupcem, která obsahuje konkrétní kroky k nápravě.
O vzdělávacích výsledcích škola průběžně informuje zákonné zástupce formou
elektronického systému školy, individuálně, na tripartitách nebo na hromadnýc h
koncepčních schůzkách. Zákonní zástupci se také mohou po předchozí domluvě kdykoliv
účastnit výuky. V rámci celkového hodnocení na vysvědčení byly výsledky žáků v období
posledních třech letech stabilní, většina žáků prospěla s vyznamenáním. Kázeňská opatření
vyučující udělují sporadicky, obvykle za nevhodné chování, zejména ve vyšších ročnících.
Neprospívající či nehodnocení žáci se ve škole nevyskytují. Kromě výběrového zjišťová ní
výsledků vzdělávání žáků organizovaného Českou školní inspekcí škola dlouhodobě
používá ročníkové srovnávací testy, s jejichž výsledky efektivně pracuje a přijímá opatření,
která se příznivě projevují na zlepšování výsledků ve vybraných oblastech. Pro žáky
ohrožené školním neúspěchem zajišťuje škola v případě aktuální potřeby doučovací aktivity.
Vzdělávání žáků a rozvoj jejich osobního potenciálu je zajištěn prostřednictvím různých
projektů i na mezinárodní úrovni, zapojení do soutěží, olympiád, sportovních akcí,
kulturních programů a vystoupení. Nadání žáků a jejich zájmy jsou prohlubovány širokou
škálou zájmových kroužků, které vedou pedagogové nebo jsou organizované ve spolupráci
s externími organizacemi a externími fyzickými osobami. Rozmanitost výuky je podpořena
spoluprací s Moravskou galerií, Filhamonií Brno, nadacemi a fakultami brněnských
vysokých škol. Škola aktivně podporuje rozvoj digitálních kompetencí žáků, rodičů
i pedagogů nabídkou účasti na přednáškách a projektech. Sounáležitost se školou a rozvoj


                                             6/9
organizačních schopností žáků škola rozvíjí prostřednictvím           činnosti   žákovského
parlamentu, který pravidelně organizuje akce pro celou školu.


                                         Závěry
Vývoj školy
– Od poslední inspekční činnosti došlo k rozšíření základního vzdělávání o třídy druhého
  stupně a škola začala poskytovat střední vzdělávání.
– Došlo ke změně místa poskytovaného vzdělávání na druhém stupni základní školy.
– Škola je aktivní ve svém rozvoji, zachycuje moderní trendy ve vzdělávání, které účelně
  využívá ve vlastní činnosti.
Silné stránky
– Škola má jasně formulovanou, srozumitelnou a realistickou vizi svého dalšího rozvoje
  reflektující moderní prvky ve vzdělávání. Vize je podpořena školními vzdělávac ími
  programy, což vše vede ke zkvalitnění podmínek, průběhu a výsledků vzdělává ní
  ve škole. (1.1, 1.2)
– Nastavená pravidla školy, reflektující její vizi, umožňují aktivní a přínosné zapojení
  všech aktérů do života školy. (1.3)
– Škola spolupracuje s širokou škálou organizací u nás i v zahraničí. Aktivně sdílí nabyté
  zkušenosti z vlastní činnosti a z odborného působení vedení školy v organiza c íc h
  podílejících se na zkvalitňování vzdělávání. (1.5, 2.5)
– Pedagogové svým empatickým, podporujícím a individuálním přístupem vytváří
  podnětné prostředí, kde se všichni žáci cítí přijímáni a motivováni k tomu, aby mohli plně
  rozvíjet své schopnosti a nadání. (3.2, 6.3)
– Pedagogové se promyšleně na základě plánu osobního rozvoje a potřeb školy dále
  vzdělávají a získané poznatky aplikují v průběhu vzdělávání. (3.5)
– Učitelé pečlivě plánují a realizují výuku tak, aby odpovídala požadavkům vzdělávac íc h
  programů a zároveň byla přizpůsobena aktuálním znalostem, dovednostem a specifick ým
  potřebám žáků. Pedagogové dbají na to, aby způsob výuky reflektoval vzdělávací cíle
  jednotlivých žáků a pomáhal jim maximálně rozvíjet jejich potenciál. (4.1, 4.3)
– Škola využívá propracovaný systém průběžného i závěrečného hodnocení žáků s důrazem
  na jeho formativní charakter. (5.1, 5.4)
– Škola na základě promyšlené strategie poskytuje specifickou podporu všem žákům, kteří
  ji potřebují tak, aby dosahovali maximálního učebního pokroku. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Škola využívá propracovaný systém průběžného i závěrečného hodnocení žáků s důrazem
  na jeho formativní charakter.
Doporučení pro zlepšení činnosti školy
– Promyslet a zefektivnit organizaci zájmového vzdělávání.



                                            7/9
– Do výuky na prvním stupni častěji zařazovat pamětní učení, vrstevnické hodnocení, práci
  s chybou v písemnostech a umožňovat žákům výběr úkolů různé obtížnosti.
– Zaměřit se na prvním stupni více na psychohygienu žáků při nácviku psaní.
– Ve střední škole více využívat potenciál přítomného druhého pedagoga ve výuce.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení – druh školského zařízení: Základní škola
      IZO: 181080729 ze dne 13. 5. 2024
 2.   Výpis z rejstříku škol a školských zařízení – druh školského zařízení: Střední škola
      IZO: 181128667 ze dne 13. 5. 2024
 3.   Výpis z rejstříku škol a školských zařízení – druh školského zařízení: Školní družina
      IZO: 181080869 ze dne 13. 5. 2024
 4.   Výpis z rejstříku škol a školských zařízení – druh školského zařízení: Školní
      jídelna-výdejna IZO: 181080877 ze dne 13. 5. 2024
 5.   Školní vzdělávací program pro základní vzdělávání „Najdu svoji cestu světem“
      ze dne 1. 2. 2024
 6.   Školní řád základní školy ze dne 1. 2. 2024
 7.   Školní vzdělávací program pro střední vzdělávání „Jdu svoji cestou světem“ ze dne
      1. 2. 2024
 8.   Školní řád Gymnázium Labyrinth ze dne 1. 2. 2024
 9.   Plány práce školy na školní rok 2023/2024
10.   Autoevaluační dokumentace školy
11.   Plán kontrolní činnosti na školní rok 2023/2024
12.   Plán DVPP 2023/2024 a Dlouhodobý plán DVPP
13.   Personální dokumentace pedagogických pracovníků vedená ve školním roce
      2023/2024 (doklady o dosaženém vzdělání – vzorek)
14.   Plány osobního rozvoje pedagogických pracovníků ve školním roce 2023/2024
15.   Metodika vedení, podpory a hodnocení začínajícího učitele vedením školy
      a uvádějícího učitele v adaptačním období pro školní rok 2023/2024
16.   Školní elektronický informační systém vedený ve školním roce 2023/2024 (školní
      matrika, třídní knihy)
17.   Zápisy z jednání pedagogické rady, provozních porad a porad předmětových komisí
      školy ve školních letech 2021/2022, 2022/2023 a 2023/2024
18.   Koncepce rozvoje gymnázia a základní školy Labytinth na období 2024-2030
19.   Hospitační záznamy ve školních letech 2021/2022, 2022/2023 a 2023/2024
20.   Žákovské písemnosti (vzorek)
21.   Dokumentace žáků se speciální vzdělávacími potřebami ve školním roce 2023/2024
      (vzorek)



                                           8/9
22.   Dokumentace školního poradenského pracoviště ve školním roce 2023/2024
      (Poskytování poradenských služeb v gymnáziu a základní škole LABYRINTH,
      Minimální preventivní program, Program proti šikanování, Preventivní program –
      školní neúspěšnost, vše pro školní rok 2023/2024; vyhodnocení realizace
      minimálního preventivního programu za školní rok 2022/2023)
23.   Školní vzdělávací program školní družiny Learning by doing ze dne 1. 2. 2024
24.   Vnitřní řád školní družiny ze dne 1. 9. 2023
25.   Třídní knihy všech oddělení školní družiny pro školní rok 2023/2024
26.   Přehledy výchovně vzdělávací práce vedené pro jednotlivá oddělení školní družiny
      ve školním roce 2023/2024
27.   Výroční zprávy o činnosti školy ve školním roce 2020/2021, 2021/2022, 2022/2023
28.   Inspekční zpráva České školní inspekce ze dne 26. 6. 2017, čj. ČŠIB-778/17-B
29.   Dokumentace k finančním podmínkám, poskytování školního stravování a zajištění
      bezpečnosti žáků v době jejich pobytu ve škole


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jakub Mojžíš, školní inspektor, vedoucí inspekčního týmu
 Mgr. Zora Spurná, školní inspektorka
 Mgr. Marie Sponarová, školní inspektorka
 Mgr. Jan Dusík, školní inspektor
 Mgr. Pavlína Zámečníková, školní inspektorka
 Ing. Hana Šarounová, kontrolní pracovnice
24. 6. 2024




                                          9/9
