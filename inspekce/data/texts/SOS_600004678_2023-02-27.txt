                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-476/23-A


Název                               Masarykova střední škola chemická, Praha 1,
                                    Křemencova 12
Sídlo                               Křemencova 12, 110 00 Praha 1
E-mail                              info@mssch.cz
IČO                                 70837902
Identifikátor                       600004678
Právní forma                        Příspěvková organizace
Zastupující                         Ing. Jiří Zajíček
Zřizovatel                          Hlavní město Praha
Místo inspekční činnosti            Křemencova 12, 110 00 Praha 1
Inspekční činnost na místě          27. 2. 2023 − 2. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Masarykova střední škola chemická, Praha 1, Křemencova 12 (dále „škola“
nebo „instituce“) vykonává činnost střední školy a školní jídelny. Poskytuje střední
vzdělávání s maturitní zkouškou v denní formě ve čtyřletém oboru vzdělání Aplikova ná
chemie se zaměřením Forenzní analýza, Klinická a toxikologická analýza a Syntéza a výroba
léčiv.
K 30. 9. 2022 se ve 13 třídách vzdělávalo 391 žáků. Nejvyšší povolený počet žáků (420) byl
využit z 93 %.
Specifickým znakem instituce je propojení dlouholeté tradice výuky v různých oblastech
chemie, chemické technologie, farmacie a biologie s novými vzdělávacími trendy. Školu
charakterizuje i dlouhodobě a systematicky realizovaná výchova k ochraně životního
prostředí, udržitelnému rozvoji, dodržování zásad bezpečnosti a ochrany zdraví. Instituce se
připojila k iniciativě Responsible Care, je držitelem mezinárodního titulu Ekoškola. Je
fakultní školou Vysoké školy chemicko-technologické a Přírodovědecké fakulty Univerzity
Karlovy.


                         Hodnocení podmínek vzdělávání
Ředitel školy (dále „ředitel“) při zkvalitňování podmínek vzdělávání efektivně zúročuje své
dlouholeté manažerské dovednosti, odbornost a znalost profesního prostředí. Systematick y
a cílevědomě naplňuje reálně nastavený a pedagogy sdílený záměr rozvoje školy, který
prolíná výukou i mimoškolními činnostmi. Strategické záměry pravidelně aktualizuje a na
základě interní evaluace upřesňuje krátkodobé cíle. Základním nástrojem inovace
vzdělávání je kvalitně zpracovaný školní vzdělávací program (dále „ŠVP“), který pružně
reaguje na společenskou poptávku na trhu práce a na situaci v odborném školství.
Realizovaný koncept vzdělávání vede k podpoře rozvoje klíčových i odborných kompetencí
žáků a formování jejich hodnotového rámce s cílem pružné profesní adaptace v dynamick y
se měnícím světě. Dokladem úspěšně naplňované koncepce rozvoje školy je např. vysoký
zájem uchazečů o vzdělávací nabídku, zapojení školy do rozmanitých projektů a programů,
zkvalitňování materiálně technického vybavení, modernizace výukového procesu a výborné
výsledky žáků při ukončování studia.
Dlouhodobě rozvíjené partnerské vztahy s vysokými školami, ústavy Akademie věd ČR,
průmyslovými podniky a dalšími organizacemi v oblasti odborného vzdělávání přispívají
k těsnějšímu propojení výuky s praxí, k odbornému rozvoji žáků a profesnímu růstu
pedagogů, který je nutný vzhledem k vývoji poznatků v oblasti chemických a technickýc h
oborů i k měnícím se požadavkům na trhu práce.
Ředitel vytvořil účinné mechanismy, jimiž řídí pedagogické procesy i chod školy.
Koncepční systém řízení vychází z účelného delegování kompetencí, jasně vymeze nýc h
úkolů a stanovení transparentních pravidel. Pro úspěšné fungování instituce je význa mná
každodenní zodpovědná práce zástupkyň ředitele. Pedagogové efektivně spolupracují
v rámci předmětových komisí i školního poradenského pracoviště. Aplikované kontrolní
a evaluační mechanismy jsou vzájemně provázané a efektivně slouží k vyhodnoco vá ní
dosažené úrovně vzdělávacího procesu i práce jednotlivých pedagogů. Četná hospitační
činnost prováděná vedením školy a předsedy předmětových komisí zpravidla vyúsťuje
v konkrétní doporučení ke zlepšení kvality vzdělávání. Realizovaný způsob řízení založený
na principu rozšířené partnerské spolupráce, vzájemného respektu a otevřené komunikace
všech účastníků vzdělávání se pozitivně promítá do utváření příznivého pracovního klimatu
školy.
Významným nástrojem řízení je nadstandardně fungující informační systém, který umožňuje
včasné předávání informací o aktuálním dění ve škole a současně poskytuje vhodný prostor
pro sdílení stěžejních dokumentů i elektronických výukových materiálů. K propagaci
vzdělávací nabídky i k prezentaci školy jsou účinně využívány např. kvalitně zpracované


                                            2/9
webové stránky, sociální sítě, přehlídky středních škol, projektové dny a spoluúčast při
organizaci chemické soutěže pro žáky základních škol „Hledáme mladého chemika ČR“.
Výsledkem plnění koncepčního záměru vedení školy je stabilizovaný pedagogický sbor
čítající 34 pedagogů. Všichni pedagogové splňují zákonné předpoklady odborné kvalifikace,
případně si požadované vzdělání doplňují příslušným studiem (pouze dva vyučujíc í).
Převaha zkušených a odborně způsobilých učitelů zaručuje kontinuitu kvality vzdělává ní,
sdílení pedagogických zkušeností i metodickou a organizační podporu začínajícím nebo
nově nastupujícím pedagogům.
Profesní a odborný růst pedagogů podporuje spolupráce se sociálními partnery, zapojení
školy do rozmanitých projektů a programů a další vzdělávání pedagogických pracovníků
(dále „DVPP“), které vychází ze zájmu učitelů. DVPP je především zaměřeno na doplnění
kvalifikačních předpokladů pedagogů nebo prohlubování odbornosti učitelů. Na vlastní
profesní rozvoj klade důraz i vedení školy a účastní se aktivit, které mají pozitivní dopad
nejenom na kvalitu řízení školy, ale také mj. významně přispívají k propagaci a popularizac i
chemie jako perspektivního oboru s širokým uplatněním na trhu práce.
Efektivním vícezdrojovým financováním se řediteli daří zajistit plynulý chod instituce
i naplňovat ŠVP. Vedle prostředků ze státního rozpočtu a od zřizovatele ředitel získává
peněžní prostředky doplňkovou činností, dary a zapojením do vybraných grantů a projektů.
Získané zdroje jsou účelně využívány ke zvyšování úrovně výchovně vzdělávacího procesu
např. v oblasti materiálně technického zázemí a vybavení učebními pomůckami, jazykové
výuky i personální podpory při laboratorních cvičení.
Vedení školy průběžně vyhodnocuje a zkvalitňuje materiálně technické zázemí, např.
vybudování nového Centra interaktivní výuky, rekonstrukce školní jídelny. Škola disponuje
dostatečným počtem kmenových, odborných i specializovaných učeben a laboratoří, které
jsou v souladu s profilací školy a udržením moderních trendů v chemických a technickýc h
oborech vybaveny odpovídající didaktickou technikou, specializovanými moderními
přístroji a nadstandardními učebními pomůckami. Podmínky pro realizaci tělesné výchovy
a sportovních aktivit (vlastní tělocvična, pronajatá hala a venkovní areál) jsou dobré. Žákům
jsou dostupné různé zdroje informací, jako je knihovna, internet, multifunkční kopírky.
Stravování žáků je zajištěno ve vlastní školní jídelně. Inovativní koncept školního stravování
založený na vlastním zpracování čerstvých surovin podporuje zdravý životní styl a reflektuje
moderní gastronomické trendy. Součástí realizované filozofie kvalitního školního stravování
jsou i mj. prezentace různých forem stravování (rauty) a typů světových kuchyní včetně
ukázek českých krajových specialit a pořádání vegetariánských dnů. Poskytovaná strava je
pestrá, žáci mají na výběr ze tří druhů jídel, přičemž jedno je vždy v bezlepkové variantě pro
žáky s dietním omezením. Školní jídelna nabízí žákům i čerstvě připravované dopolední
svačiny, moučníky, teplé a studené nápoje.
Vstup do budovy školy je zabezpečen elektronickým a kamerovým systémem i recepcí se
stálou službou.


                          Hodnocení průběhu vzdělávání
Koncept organizace vzdělávání vychází ze společného základu v prvním ročníku, od
druhého ročníku se žáci profilují podle jednotlivých zaměření oboru. Disponibilní hodiny
jsou účelně využity v souladu s naplňováním profilu absolventa, kromě odborných předmětů
je důraz kladen na výuku jazyků a výpočetní techniky.




                                             3/9
Průběh vzdělávání vhodně doplňují další aktivity, které vedou žáky k ochraně životního
prostředí a udržitelnému rozvoji, účinně propojují teoretické poznatky s praxí, rozvíjí
dovednosti a prakticky využitelné zkušenosti žáků, odborné i jazykové kompetence žáků
a v případě mezinárodních projektů přispívají i k mobilitě žáků. Specifické odborné
zaměření školy je vyvažováno cíleným zapojením žáků do aktivit podporujících všestranný
rozvoj osobnosti a jejich kulturní rozhled, např. historicko- literární exkurze, poznávací
zájezdy, Klub mladého diváka a sportovní dny.
Charakteristickým znakem sledované výuky byla příznivá pracovní atmosféra, žáci
dodržovali pravidla přirozené komunikace s učiteli a respektovali stanovené postupy práce.
Vysoký počet žáků ve třídách je částečně kompenzován dělenými hodinami některých
předmětů. Výrazná pedagogická zkušenost učitelů, efektivní využívání aprobace
a uplatňování osvědčených didaktických postupů přispívá k účinnému naplňová ní
vzdělávacích strategií, např. důraz na eliminaci rozdílů znalostí a dovedností žáků ze
základní školy v 1. ročníku nebo příprava žáků 4. ročníku k maturitní zkoušce, komplexní
úkoly s propojením interdisciplinárních vztahů (jazyková, slohová i literární složka),
provázanost témat s praktickými příklady. Účelně využívaný způsob domácí přípravy
s podporou žáků formou digitálních materiálů ve výukové platformě napomáhá k utváření
studijních návyků žáků a k jejich spoluzodpovědnosti za výsledky vzdělávání. Přidaná
hodnota vzdělávání narůstá ve vyšších ročnících, kde žáci zejména prokazují schopnost
kriticky i logicky myslet, samostatně přistupovat k řešení problému s využitím osvojených
vědomostí a dovedností, schopnost efektivně pracovat v týmu, požadovanou míru
jazykových dovedností, slovní zásoby a znalost správné odborné terminologie.
Ve sledované výuce převládaly metodicky a didakticky zdařilé hodiny. Vyučujíc í
propojovali učivo s reálnými situacemi nebo aktuálním společenským děním, často
využívali znalosti a zkušenosti žáků i mezipředmětové vztahy, dbali na názornost výuky
a dostatečné procvičování učiva. Zvolené vzdělávací strategie vesměs korespondovaly
s charakterem probíraného učiva a stanoveným vzdělávacím cílem. Vyučující preferovali
frontální výuku v kombinaci s řízeným rozhovorem a samostatnou prací. Propojovali učivo
v širších souvislostech a vedli žáky k pochopení vzájemných vztahů. Pomocí vhodně
zvolených produktivních otázek napomáhali k rozvoji logického myšlení a systematizac i
probíraného učiva. V průběhu sledované výuky učitelé poskytovali žákům dostatečný
prostor pro dotazy, pochopení nových pojmů, objevování nových poznatků. V menší míře
však vytvářeli prostor pro souvislejší ústní vyjádření žáků. Nedílnou součástí vyučovac íc h
hodin byla i práce s různými druhy textů či informačními zdroji, např. učebnice, pracovní
listy, mapy, grafy, krátký či dobový dokument. V části sledovaných hodin byla zazname ná na
i podpora rozvoje čtenářské a jazykové gramotnosti, např. samostatné vyhledá vá ní
a vyvozování pojmů z textu, interpretace hlavních myšlenek a dobového kontextu, využití
vlastní čtenářské zkušenosti k motivaci ostatních žáků. Vyučují v průběhu sledovanýc h
hodin kontrolovali samostatnou práci žáků a poskytovali jim zpětnou vazbu využitelnou při
dalším učení. Ojediněle však vedli žáky k objektivnímu posouzení kvality práce svých
vrstevníků nebo k sebereflexi vlastního výkonu. Zdařile byla využita práce s chybou jako
prostředku k hlubšímu porozumění a poznání probíraných témat. V oblasti jazykové
komunikace včetně českého jazyka bylo častěji zaznamenáno střídání činností, např. čtení
a poslech s porozuměním, psaní, procvičování gramatických jevů, nácvik výslovnos ti.
K dynamičnosti hodin přispělo i využití různých forem práce, např. samostatná, práce ve
dvojicích i skupinách. Učitelé cizích jazyků využili výhodu menších skupin
k rovnoměrnému rozvoji jazykových dovedností, systematicky bylo podporováno
rozšiřování slovní zásoby i upevňování gramatických struktur, v části hodin bylo rovněž
zaznamenáno uplatnění interaktivních řečových dovedností v reálných komunikač níc h


                                            4/9
situacích. Výuka byla vedena v cílovém jazyce. V matematickém vzdělávání byli žáci
směřováni k samostatnému a logickému uvažování, pečlivému vypracování úloh,
vyvozování vztahů a k správné volbě strategie řešení. Zvolené dovednostně praktické
metody a formy ve výuce tělesné výchovy motivovaly žáky k velmi dobrým výkonům
a podněcovaly jejich radost z pohybu. Přírodovědné a odborné vzdělávání vycházelo z úzké
provázanosti teoretického a praktického vyučování a směřovalo k rozvoji základníc h
myšlenkových operací žáků a osvojení obecnějších principů a strategií řešení problému.
Zejména při praktických činnostech v laboratořích vyučující systematicky vedli žáky
k osvojování, rozvoji a uplatňování odborných dovedností stanovených profilem absolventa
a základních pracovních návyků potřebných pro úspěšný výkon budoucího povolání nebo
terciární studium. Při výuce byl kladen důraz na pečlivost, přesnost, dodržování zásad
bezpečnosti a hygieny a na ekologické aspekty praktických činností. Žáci i vyučující účelně
využívali nadstandardní materiálně-technické vybavení školy, úzká spolupráce pedagoga
a laboratorního asistenta při přípravě i realizaci výuky zvyšovala účinnost vzdělává ní.
V ojedinělých případech bylo však i zaznamenáno spíše transmisivní pojetí výuky založené
na činnosti učitele a předávání hotových poznatků, které se projevilo nižší interakcí
a nerovnoměrným zapojením žáků do vyučování. Dílčím nedostatkem části sledovanýc h
hodin napříč všemi vzdělávacími oblastmi byla i méně efektivní časová organizace činností
a absence didaktického závěru, např. opomíjení shrnutí probraného učiva a vyhodnoce ní
stanoveného vzdělávacího cíle s ohledem na dosažený pokrok žáků.


                          Hodnocení výsledků vzdělávání
Výsledky vzdělávání pozitivně ovlivňuje zvýšený zájem uchazečů o vzdělávací nabídku,
jasně stanovená pravidla průběhu a hodnocení vzdělávání, důraz na jejich dodržování,
systematická práce pedagogů i efektivně nastavený poradenský systém.
Kontinuální naplňování preventivně výchovných cílů na úrovni školy a zejména bezpečné
vzdělávací prostředí, je realizováno v úzké spolupráci poradenských pracovníků (výchovná
poradkyně a zároveň zástupkyně ředitele, metodička prevence) s ostatními pedagogy a žáky.
Systémově nastavené adaptační a preventivní aktivity, mj. seznamovací dny, sporto vní
kurzy, zahraniční výjezdy, prolínají celým cyklem vzdělávání a odrážejí také specifika
školy, tj. náročnost studia, obměny kolektivů tříd při volbě jednotlivých zaměření, propojení
programů primární prevence s obsahy některých odborných předmětů (toxikologie) nebo
s nácvikem praktických dovedností žáků, např. při terénním cvičení se zaměřením na
chování v mimořádných situacích. Realizované preventivně vzdělávací postupy, např.
pravidelná sociometrická šetření ve třídách, skupinové doučování žáků v odborných
a všeobecně vzdělávacích předmětech, poskytování individuální podpory žákům, jsou
funkční a přispívají tak ke zvládnutí nároků středoškolského studia, k utváření pozitivníc h
třídních vazeb a k včasnému podchycení rizikových projevů chování. Akcent na důsledné
dodržování nastavených pravidel chování žáků a periodické vyhodnocování účinnos ti
realizovaných postupů se promítá v minimalizaci předčasných odchodů žáků ze vzdělává ní,
ve výborných výsledcích žáků při ukončování studia a v přijatelné výši jejich absence.
Rovněž systém ukládání výchovných opatření je vyvážený, poměr uložených kázeňských
opatření a pochval byl ve sledovaném období vyrovnaný. Hodnocení žáků sníženým
stupněm z chování je uplatňováno spíše výjimečně, v případě závažného porušení školního
řádu, např. neomluvená absence. Škola pravidelně oceňuje aktivní spoluzapojení žáků do
tradičních akcí nebo při jejich úspěšné reprezentaci v četných předmětových soutěžích.
Otevřené vzdělávací prostředí vytváří vhodné podmínky pro studium žáků podle jejich
individuálních potřeb. Od poslední inspekční činnosti došlo k nárůstu podílu žáků s potřebou


                                            5/9
podpůrných opatření (k termínu inspekce přibližně 18 % žáků se speciálními vzdělávac ími
potřebami a 4 % žáků s odlišným mateřským jazykem). Vzhledem k náročnosti oboru
a požadavku doložení lékařské způsobilosti jsou žákům poskytována v souladu
s doporučením školského poradenského zařízení převážně opatření s nižším stupněm
podpory, např. navýšení časové dotace, uzpůsobení podmínek při ukončování studia nebo
vypracování plánů pedagogické podpory. Efektivita podpůrných mechanismů je pravidelně
vyhodnocována a v případě potřeby jsou přijímána i další opatření, např. možnost
individuálního vzdělávacího plánu ze zdravotních důvodů nebo individuální úprava
docházky talentovaným sportovcům. K funkčním postupům pro předcházení školní
neúspěšnosti, eliminaci důsledků distančního vzdělávání nebo pro zajištění individuá lní
pomoci žákům patří také skupinové doučování, individuální konzultace a používá ní
elektronických materiálů ve výukové platformě školy. V rámci poskytování psychologické
péče mohou žáci využívat osobní pohovory s výchovnou poradkyní, schránku důvěry,
konzultace s externí psycholožkou nebo specifické programy neziskových organizací.
K posouzení dosažené úrovně znalostí a dovedností žáků i ověřování míry zvládnutí
očekávaných výstupů ŠVP škola používá různorodé nástroje i výsledky interního a externího
testování, např. pravidelné srovnávací testy z hlavních odborných předmětů v závěru
školního roku, výběrová zjišťování. Analýza dosažených výsledků umožňuje vedení školy
sledovat individuální pokrok žáka, srovnávat skupinové výstupy a přijímat konkrétní
opatření směřující do výuky. Pravidelné vyhodnocování klasifikace všech vyučujíc íc h
porovnáním celkového průměru třídy s průměry jednotlivých předmětů se zřetelem k jejich
charakteru také umožňuje řediteli sledovat objektivnost a srovnatelnost hodnocení žáků
jednotlivými učiteli.
V průběhu vzdělávání dosahují žáci velmi dobrých výsledků. Ve sledovaném období
posledních tří školních let obvykle pětina žáků prospěla s vyznamenáním, neprospěli pouze
jednotlivci. Pozitivním výsledkem jsou vysoké počty žáků s uzavřenou klasifikací do 30. 6.
(téměř 100 %) a nízké průměrné počty zameškaných hodin na žáka. S vysokou mírou
osvojených znalostí a dovedností žáků koresponduje i výborná úspěšnost žáků ve výběrovém
zjišťování, např. ve školním roce 2022/2023 čtenářská a finanční gramotnost.
S dosahovanými průběžnými výsledky vzdělávání koresponduje také úspěšnost žáků při
ukončování studia. Ve sledovaném období všichni žáci přihlášení k maturitní zkoušce uspěli
ve všech jejích částech, přičemž vždy nejméně třetina žáků prospěla s vyznamená ním.
Z podrobné analýzy dosahovaných výsledků vyplývá, že v českém i anglickém jazyce
a matematice dosahovali žáci vždy lepších nebo výrazně lepších výsledků než žáci v rámci
ČR ve stejné skupině oborů vzdělání. Pozitivním zjištěním také je, že matematiku si ve
společné části zkoušek zvolila téměř polovina přihlášenýc h žáků, jedinci navíc i matematik u
vyšší úrovně, přičemž i v této zkoušce obvykle uspěli.
Vedení školy a pedagogové systematicky motivují žáky k učení a zájmu o zvolený obor.
Efektivními nástroji rozvoje individuálního potenciálu žáků a podpory žáků nadaných jsou
i pravidelně organizované akce, mj. tematické exkurze, zahraniční odborné stáže, projekt
Erasmus+. Soustavná pedagogická práce, individuální příprava talentovaných žák ů
a spolupráce s vědeckými pracovišti vysokých škol napomáhá nejen k úspěšné reprezentaci
školy ve středoškolské odborné činnosti, v předmětových olympiádách, ale i k budoucímu
profesnímu uplatnění žáků. Kvalitní naplňování profilace žáků se odráží i v úspěšnosti
absolventů při přijetí ke studiu na vysoké školy, přičemž více než tři čtvrtiny z nich pokračují
v navazujících chemicko-technologických nebo přírodovědných oborech terciárního
vzdělávání.




                                              6/9
                                         Závěry
Vývoj školy
- škola kontinuálně rozvíjí nastavenou koncepci kvalitního odborného vzdělávání
- průběžně inovuje obsah ŠVP o nové poznatky a trendy v poskytovaném oboru vzdělání
- udržuje a rozvíjí přínosné partnerské vztahy účinně podporující odborné kompetence
  žáků
- vedení školy průběžně modernizuje materiálně technické zázemí pro výuku
- udržuje si vysokou kvalifikovanost pedagogického sboru
- došlo k nárůstu podílu žáků s potřebou podpůrných opatření
- zaměstnanci školní jídelny      ve spolupráci    s vedením   školy reflektují     moderní
  gastronomické trendy


Silné stránky
- efektivní řízení založené na koncepční práci ve všech oblastech činnosti školy
- transparentní a otevřené prostředí umožňující konstruktivní komunikaci všech aktérů
  vzdělávání
- systematický rozvoj materiálního       zázemí   školy v souladu   s vývojovými     trendy
  chemických a technických oborů
- promyšlená organizace vzdělávání a uplatňování účinných výukových strategií
  podporujících systematický rozvoj odborných kompetencí žáků a prohlubujících jejich
  zájem o obor
- vyvážená podpora odborných a jazykových kompetencí a všestranného osobnostního
  rozvoje žáků
- dlouhodobá účinná spolupráce se sociálními partnery přispívající k těsnějšímu propojení
  výuky s praxí s následným velmi dobrým uplatněním absolventů
- vysoká úspěšnost žáků u maturitní zkoušky


Slabé stránky a/nebo příležitosti ke zlepšení
- méně efektivní časová organizace činností v některých vyučovacích hodinách
  s opomíjením vyhodnocení práce žáků a splnění vzdělávacího cíle v závěru vyučovac í
  hodiny
- méně časté zapojování žáků do evaluačních aktivit prostřednictvím vzájemné ho
  kriteriálního hodnocení a sebereflexe v části výuky s možností poskytování prostoru pro
  souvislejší mluvený projev žáků


Doporučení pro zlepšení činnosti školy
- efektivně využívat didaktické závěry vyučovacích hodin
- častěji zapojovat žáky do evaluačních aktivit podle předem stanovených kritérií
- ve větší míře vytvářet prostor pro souvislejší mluvený projev žáků napříč předměty


                                           7/9
            Seznam dokladů, o které se inspekční zjištění opírají
 1.   Školní řád Masarykovy střední školy chemické, Křemencova 12, 116 28 Praha
      1 včetně klasifikačního řádu a pravidel pro výuku v distančním režimu s platností od
      1. 9. 2022
 2.   ŠVP oboru vzdělání Aplikovaná chemie, denní forma vzdělávání platný v termínu
      inspekční činnosti
 3.   Výroční zpráva o činnosti školy, školní rok 2021/2022
 4.   Rozvrh vyučovacích hodin ve školním roce 2022/2023
 5.   Záznamy z jednání pedagogické rady a předmětových skupin, školní roky 2021/2022
      a 2022/2023 vedené k termínu inspekční činnosti
 6.   Portfolio výchovného poradenství a primární prevence vedené k termínu inspekční
      činnosti
 7.   Výběr třídních knih vedených ve školním roce 2022/2023 k termínu inspekční
      činnosti
 8.   Účetní závěrka za rok 2022, Vypořádání dotací poskytnutých ze státního rozpočtu
      v roce 2022


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Šinská, školní inspektorka,
 vedoucí inspekčního týmu

 Mgr. Hana Vejrážková, školní inspektorka

 Mgr. Petra Stoklasová, školní inspektorka

 Ing. Ivana Černá, kontrolní pracovnice




                                             8/9
Datem vyhotovení inspekční zprávy se rozumí datum posledního podpisu člena inspekčního
týmu.




                                         9/9
