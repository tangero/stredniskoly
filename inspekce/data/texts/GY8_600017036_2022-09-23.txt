                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-961/22-M


Název                               CÍRKEVNÍ GYMNÁZIUM NĚMECKÉHO ŘÁDU
Sídlo                               Nešverova 693/1, 779 00 Olomouc
E-mail                              cgnr@cgnr.cz
IČO                                 61 942 839
Identifikátor                       600 017 036
Právní forma                        školská právnická osoba
Zastupující                         Mgr. Lenka Jedličková
Zřizovatel                          Bailiva Čechy, Morava a Slezsko
Místo inspekční činnosti            Nešverova 693/1, 779 00 Olomouc
Termín inspekční činnosti           23., 26. a 27. 9. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.




2022/2023                                            1
                                  Charakteristika
CÍRKEVNÍ GYMNÁZIUM NĚMECKÉHO ŘÁDU (dále „škola“) vykonává činnost střední
školy, poskytující základní vzdělání a střední stupeň vzdělání s maturitní zkouškou,
a školního klubu. Škola aktuálně vzdělává žáky v denní formě vzdělávání v osmile té m
studijním cyklu v oboru 79-41-K/81 Gymnázium a ve čtyřletém studijním cyklu v oboru
79-41-K/41 Gymnázium. Zaměření školy je všeobecné, jejím hlavním cílem je především
příprava žáků k dalšímu studiu na vysokých a vyšších odborných školách. Mimo uvedené
priority škola dlouhodobě deklaruje snahu vytvořit pro studium klidné a rodinné prostředí,
bez stresujících situací a se vzájemným respektem učitelů a žáků. Škola je při rozhodování
o přijetí či přestupu otevřena všem zájemcům o studium, a to nejen z řad věřících žáků.
K termínu inspekční činnosti škola evidovala celkem 280 žáků zařazených ve 12 třídách.
Ve škole se vzdělávají žáci se speciálními vzdělávacími potřebami, žáci nadaní, včetně
mimořádně nadaných, a jeden žák – cizinec.


                        Hodnocení podmínek vzdělávání
Strategické cíle školy vychází z jejích reálných potřeb a záměrů zřizovatele a jsou
zpracovány jako součást školních dokumentů. Deklarovaná koncepce rozvoje stanovuje
dlouhodobé cíle, které jsou podrobně rozpracovány v krátkodobých plánech pro daný školní
rok. Naplňování obsahu vzdělávání i vytyčené strategie jsou pravidelně vyhodnocová ny,
na základě těchto hodnocení pak dochází k operativním úpravám plánu práce. Profilace žáků
se uskutečňuje pomocí široké nabídky volitelných předmětů, seminářů a zájmových útvarů
školního klubu zaměřených na jazykovou, přírodovědnou, humanitní i společenskověd ní
oblast a také na celkovou podporu rozvoje praktických dovedností žáků.
Stanovená organizační struktura školy a soubor jejích vnitřních směrnic umožňují účelné
delegování kompetencí a povinností na jednotlivé pracovníky, určují míru jejich
odpovědnosti, zajišťují funkční přenos informací v rámci subjektu, stanovují postupy při
řešení běžných i mimořádných pracovních úkolů a situací. Kromě ředitelky školy a jejích
zástupců (zástupce ředitelky školy pro pedagogickou oblast a zástupce ředitelky školy pro
duchovní oblast – spirituál školy) jsou do systému řízení účelně zapojeni zejména
předsedové jednotlivých předmětových komisí, třídní učitelé a členové školního
poradenského pracoviště.
Vedení školy v systému řízení vhodně přihlíží k závěrům jednání pedagogické rady, opírá
se o výsledky neformální práce předmětových komisí a účelně využívá další zpětnovazeb né
mechanismy. K nim patří zejména pravidelné vyhodnocování dosahovaných výsledků
vzdělávání žáků, zohledňování podnětů žáků, ať již individuálních nebo kolektivníc h,
na základě závěrů jednání žákovského parlamentu, jejich zákonných zástupců, zřizovate le
a školské rady.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky, spočívající v často omezeném využívá ní
diferenciace vzdělávacího obsahu vzhledem k zajištění rozdílných individuálních potřeb
žáků a práce s různými informačními zdroji.
Realizaci koncepčních záměrů školy příznivě ovlivňuje partnerská spolupráce zejména se
zřizovatelem školy, církevními institucemi, školskou radou a se zákonnými zástupci žáků.
Dobré předpoklady spolupráce se zákonnými zástupci žáků jsou vytvářeny zejména na
základě účinné komunikace, která je založena na zprostředkování informací elektronicko u


2022/2023                                   2
formou a prostřednictvím osobních setkání na třídních schůzkách a individuálníc h
konzultacích. Škola aktivně propaguje svoji činnost ve vztahu k potenciálním zájemcům
o studium i ostatní veřejnosti. Přínosná pro zkvalitnění vzdělávání je rovněž spolupráce se
Statutárním městem Olomouc, s Univerzitou Palackého Olomouc, s organizace mi,
institucemi, spolky a jinými školami v regionu. Úspěšně je rozvíjena také mezinárod ní
spolupráce.
K plnění záměrů a cílů stanovených v realizovaných školních vzdělávacích programech má
škola vytvořeny vhodné personální podmínky. Škole se podařilo stabilizovat pedagogický
sbor, který v současné době tvoří 30 učitelů, včetně ředitelky školy a jejího zástupce pro
pedagogickou oblast, a pět asistentů pedagoga. V rámci uplatňované personální strategie je
věnována potřebná pozornost a péče úspěšnému začlenění nových zaměstnanců do
vzdělávacího procesu a také jejich bezproblémové adaptaci do pracovního kolektivu.
Profesní rozvoj pedagogických pracovníků je vedením školy podporován. Jejich další
vzdělávání probíhá plánovitě s ohledem na zvolenou strategii školy, potřeby a zájmy
jednotlivých učitelů, finanční možnosti školy a nabídku vzdělávacích institucí. Realizo vá no
bylo formou kurzů v rámci akreditovaných vzdělávacích akcí a také formou samostudia.
Výměna zkušeností vyučujících je realizována s využitím tandemové výuky a ze strany
vedení školy aktivně podporována i zavedením vzájemných hospitací učitelů.
Pro zajištění vzdělávání má škola vytvořeny příznivé materiální a prostorové podmínky.
Vedení školy i zástupci zřizovatele tuto oblast cíleně sledují a plánovitě realizují
modernizaci školních prostor a vybavení, s cílem vytvoření funkčního a současně
příjemného, klidného a estetického prostředí pro práci učitelů a žáků. Postupně jsou tak
prováděny různě rozsáhlé opravy a údržba školní budovy, a to s ohledem na její historick ý
ráz a podnětné prostředí pro žáky. Jednotlivé učebny školy jsou dostatečně vybaveny
potřebnými učebními pomůckami, počítačovou a projekční technikou. Škola již několik let
uplatňuje inovativní způsob výuky s důrazem na intenzivní používání informační techniky.
Žákům škola v rámci této strategie poskytuje tablety, s nimiž aktivně pracují ve výuce
rovněž pedagogové, a výuka se tak stává atraktivnější. K estetické úpravě většiny prostor
školy jsou vhodnou formou využívány žákovské práce, trofeje a ocenění ze sportovních
a naukových soutěží. V době inspekční činnosti působily všechny prostory školy čistě, byly
vkusně upravené a splňovaly podmínky bezpečného školního a pracovního prostředí.
Součástí školního prostředí jsou také prostory umožňující oddech a relaxaci žáků. Školou je
podporován správný tělesný i duševní vývoj a společensky odpovědné chování žáků, a to
zejména začleněním problematiky výchovy ke zdraví prostřednictvím výuky,
organizováním sportovních aktivit a akcí zaměřených na zdravý životní styl a udržite lný
rozvoj společnosti.


                          Hodnocení průběhu vzdělávání
Společným rysem hodnocených vyučovacích hodin byla pozitivní pracovní a bezpečná
sociální atmosféra. Učitelé pro žáky vytvářeli motivující prostředí, vhodně je podněcovali
k úsilí plnit zadávané úkoly. Výuka byla většinou založena na uplatňování tradičníc h
pedagogických postupů, kdy převažovalo frontálně vedené vyučování, při němž byl výklad
učitele doplňován rozhovorem nebo diskusí se žáky a kombinován se samostatnou prací
žáků nebo společným ústním či písemným procvičením vzdělávacího obsahu. Pozornost
žáků a podpora schopnosti jejich spolupráce byla často podněcována aktivizačními prvky ve
formě skupinové práce a práce ve dvojicích. Většina hodnocených vyučovacích hodin se tak
vyznačovala potřebnou dynamikou. Patrná byla rovněž snaha vyučujících nepředkládat
žákům hotové informace, dařilo se jim prostřednictvím otázek přecházet do řízeného


2022/2023                                    3
rozhovoru. Vyučující také vhodně zařazovali do vzdělávání problémové úkoly rozvíjejíc í
logické myšlení a tvořivost žáků. Jen v minimální míře však žáci při této práci využíva li
a posuzovali různé informační zdroje, jež by podpořily zejména rozvoj jejich kritického
myšlení. Nadaným žákům tak byly jen zřídka vytvářeny další vhodné příležitosti pro jejich
rozvoj, neboť vyučující většinou nediferencovali a neindividualizovali vzdělávací obsah
podle různé úrovně učebních schopností, zájmu a dovedností žáků, často plnili všichni stejné
úkoly. Individuální přístup k žákům se speciálními vzdělávacími potřebami nebyl rovněž
vždy dostatečně zřetelný, jejich zohledňování probíhalo především jen v průběhu
samostatné práce. Vzdělávací cíle sledovaných vyučovacích hodin byly stanoveny v souladu
s očekávanými výstupy realizovaného školního vzdělávacího programu i s přihlédnutím
k dosavadním znalostem a dovednostem žáků a k jejich přípravě na maturitní zkoušku. Po
odborné stránce byly hodnocené vyučovací hodiny připravené a bez nedostatků
prezentované, aplikovaný vzdělávací obsah byl aktualizován v souladu se současnými
vědeckými poznatky. Časté funkční použití vhodně zvolených pomůcek význa mně
přispívalo k větší názornosti výuky, četně a smysluplně byla používána také didaktická
technika, a to učiteli i žáky. V souvislosti s využíváním výukových aplikací byla u žáků
vhodně rozvíjena zejména čtenářská gramotnost a schopnost práce s textem. Učitelé
podporovali žáky v jejich práci s využitím průběžného pozitivního hodnocení. Méně často
však při tom byla z jejich strany žákům poskytnuta účinná formativní zpětná vazba
motivující je k dalšímu učení a reflektující individuální pokrok žáka. Jako motivač ní
a zpětnovazebný prvek bylo naopak efektivně využíváno sebehodnocení a s menší intenzito u
také vzájemné hodnocení žáků. Na závěr většiny hodnocených vyučovacích hodin
nechybělo alespoň stručné shrnutí a zhodnocení jejich průběhu.
Školní klub vlastními prostory nedisponuje, využívá prostory střední školy. V ranní části
činnosti klubu jsou žáci spíše volnou formou samostudia vedeni k zodpovědnému přístupu
ke vzdělávání. Podpora volnočasových činností v rámci školního klubu v odpoledním bloku
je realizována aktivitami zájmového typu a vede k rozvoji a podpoře hlavně přírodovědnýc h,
humanitních či uměleckých gramotností, a současně k rozvoji sociálních i řady odborných
kompetencí.


                          Hodnocení výsledků vzdělávání
Škola sleduje úspěšnost žáků, jejich výsledky za jednotlivá klasifikační období pravidelně
vyhodnocuje při jednáních pedagogické rady. Se získanými daty dále pracuje, přijímá
konkrétní návrhy ke zlepšení výsledků ve vzdělávání a zpětně provádí hodnocení účinnos ti
přijatých opatření. Přehled o znalostech jednotlivých žáků získává prostřednictvím vlastníc h
hodnoticích nástrojů, a to zadáváním testů, komplexních písemných prací, ústních zkoušek
před třídou i přímým pozorováním. Žáci se zapojují do školních kol různých druhů soutěží
a předmětových olympiád, nejúspěšnější z nich pak reprezentují školu na kolech okresních,
regionálních, krajských i celostátních. Škola identifikuje žáky s rizikem školního neúspěchu,
zajišťuje jim primární podporu v průběhu vyučování a nabízí individuální konzultace. Ve
školním roce 2021/2022 nevykazovaly výsledky vzdělávání žáků v jednotlivýc h
vyučovacích předmětech výrazné vzájemné odchylky. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
V případě porušení pravidel uvedených ve školním řádu škola uložila žákům kázeňská
opatření. Počet těchto kázeňských opatření je však minimální, výrazně převládají udělené
pochvaly.
Při hodnocení výsledků vzdělávání žáků se škola řídí pravidly stanovenými ve školním řádu,
jejichž součástí je i sebehodnocení žáků, které probíhá nejen ve vyučovacích hodinách, ale


2022/2023                                    4
i pomocí školního informačního systému. Formativní způsob hodnocení je používaný hlavně
při hodnocení písemných prací. Zákonní zástupci žáků jsou o výsledcích vzdělává ní
průběžně informováni především prostřednictvím zápisů v elektronické žákovské knížce, na
třídních schůzkách nebo formou individuálních konzultací. Celkové výsledky vzdělává ní
včetně účasti a umístění žáků v soutěžích, aktivitách a projektech školy podporujícíc h
rozšíření znalostí a dovedností žáků jsou podrobně zveřejněny ve výroční zprávě o činnosti
školy. Zpětnou vazbou pro školu je i úspěšnost žáků u maturitních zkoušek nebo v přijetí
absolventů na vysoké školy.
Pomoc a poradenské služby žákům, jejich zákonným zástupcům a pedagogům školy
poskytuje školní poradenské pracoviště, jehož členové vzájemně spolupracují při
poskytování poradenských služeb ve škole dle nastavené organizační struktury. Koordinaci
úzce provázaného systému výchovného poradenství a preventivní péče převážně zajišťuje
školní psycholožka a ředitelka školy. Informace o specifikaci a rozsahu služeb školního
poradenského pracoviště jsou vhodně prezentovány na nástěnkách v prostorách školní
budovy.
Na základě identifikovaných vzdělávacích potřeb jsou vytvářeny individuální vzdělávac í
strategie pro všechny žáky, kteří je potřebují. Škola vyhodnocuje a na základě individuálního
posouzení psycholožkou školy ve většině případů realizuje doporučení školských
poradenských zařízení pro práci se žáky se speciálními vzdělávacími potřebami. Informace
o nich jsou ihned předávány třídním učitelům i všem vyučujícím daného žáka. Podporu
a pomoc žákům ke zvládnutí studijních nároků škola zabezpečuje poskytováním výukovýc h
materiálů, nabídkou konzultačních hodin jednotlivých vyučujících a formou doučování.
I když jsou přijatá opatření na podporu žáků se speciálními vzdělávacími potřebami
pravidelně vyhodnocována na úrovni vyučujících a školního poradenského pracoviště, na
jednáních metodických orgánů a pedagogické rady se vyhodnocování přijatých opatření
k těmto žákům systematicky neuskutečňuje. Rovněž v posuzovaných vyučovacích hodinách
nebyl vždy zřejmý individualizovaný přístup učitelů k žákům se speciálními vzdělávac ími
potřebami.
V oblasti kariérového poradenství se škola zaměřuje na otázky spočívající především
v pomoci žákům při jejich rozhodování o dalším studiu na vysokých příp. vyšších odborných
školách. Nejčastěji volenými nástroji k informování žáků jsou prezentace škol, přednášky
nebo veletrhy vzdělávání. Informace o uplatnění absolventů školy a jejich úspěšnosti
v navazujícím studiu nebo profesním životě získávají pracovnice školního poradenského
pracoviště především neformální cestou prostřednictvím komunikace s absolventy školy.
Aktivity specifické i nespecifické prevence zohledňují aktuální stav a orientují se zejména
na oblasti největších rizik. Témata primární prevence jsou začleňována do výuky vybraných
předmětů, v průběhu školního roku probíhají tematicky zaměřené besedy. Preventivní
charakter mají i kulturní a sportovní akce. Ve třídách nižšího gymnázia jsou každoročně
pořádány adaptační pobytové kurzy, které jsou mimo jiné zaměřeny na různá témata
prevence rizikových jevů, a které slouží i k vzájemnému dialogu mezi učiteli a žáky, čímž
se výrazně předchází případným kázeňským a prospěchovým problémům.
V případě identifikace rizikového chování žáků škola vhodně využívá intervenční nástroje
v podobě důsledného sledování třídního klimatu třídními učiteli, individuálních pohovorů se
žáky nebo jejich zákonnými zástupci, v jejichž rámci jsou nastaveny a písemně
zaznamenány další postupy směřující k minimalizaci těchto nežádoucích projevů. Závažné
formy rizikového chování se ve škole téměř nevyskytují, což potvrzuje účinnost školou
nastavené preventivní strategie.



2022/2023                                    5
                                             Závěry
Vývoj školy
-      V době od poslední inspekční činnosti došlo ke změně na vedoucí pracovní pozici ředitele
       školy a ke zlepšení materiálních a prostorových podmínek pro vzdělávání.
Silné stránky
- Vytvoření vstřícného prostředí ve škole s pozitivním klimatem projevujícím se
  v žádoucích prosociálních vztazích mezi žáky a pedagogy.
- Škola v systému řízení efektivně využívá podnětů všech účastníků vzdělávání a partnerů,
  zejména pak výsledků činnosti jednotlivých předmětových komisí a závěrů jednání
  pedagogické rady a školního žákovského parlamentu.
- Škola průběžně sleduje a vyhodnocuje výsledky vzdělávání žáků s využitím vhodných
  evaluačních nástrojů, systematicky navrhuje a přijímá účinná opatření ke zlepšení jejich
  vzdělávacích výsledků.
- V průběhu vzdělávání škola intenzivně podporuje komplexní rozvoj kompetencí žáků
  v oblasti informačních systémů a moderních komunikačních technologií.
Slabé stránky a/nebo příležitosti ke zlepšení
- Omezené využití diferenciace vzdělávacího obsahu se projevilo v nižší míře konkrétní
  podpory vzdělávání žáků se speciálními vzdělávacími potřebami a žáků nadaných. Ve
  výuce byla omezeně využívána práce žáků s různými informačními zdroji.
Doporučení pro zlepšení činnosti školy
- Prostřednictvím intenzivní hospitační činnosti, jednání pedagogické rady a práce
  předmětových komisí podporovat využití efektivního metodického vedení výuky,
  především ve smyslu intenzivnějšího uplatňování individuálního přístupu k žákům,
  důsledné diferenciace učiva a výukových aktivit podle potřeb a možností všech žáků.
  Podpořit rozvoj kritického myšlení žáků častějším zařazováním práce s různými
  informačními zdroji.


                                       Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


                Seznam dokladů, o které se inspekční zjištění opírají
    1.     Výpis z rejstříku škol a školských zařízení o právnické osobě s názvem CÍRKEVNÍ
           GYMNÁZIUM NĚMECKÉHO ŘÁDU, ze dne 23. 9. 2022
    2.     Inspekční zpráva, čj. ČŠIM-265/15-M, ze dne 19. 3. 2015
    3.     Školní řád, ze dne 1. 9. 2021
    4.     Vnitřní řád školního klubu, ze dne 31. 8. 2020


    2022/2023                                   6
 5.    Školní vzdělávací program Církevního gymnázia Německého řádu „Škola plná
       slunce“, ze dne 1. 9. 2021
 6.    Třídní knihy, školní roky 2021/2022 a 2022/2023 k termínu inspekční činnosti
 7.    Dokumentace školního klubu: ŠVP, záznamy o práci ve školním klubu, evidence
       docházky, školní roky 2021/2022 a 2022/2023 k termínu inspekční činnosti
 8.    Školní matrika střední školy a školního klubu, aktuálně vedená v elektronické
       a písemné podobě k termínu inspekční činnosti
 9.    Elektronický školní informační systém, aktuální záznamy k termínu inspekční
       činnosti
10.    Výroční zpráva o činnosti školy, školní rok 2021/2022, ze září 2021
11.    Zápisy z jednání předmětových komisí školy, školní rok 2021/2022
12.    Hlavní plán 2022/2023, ze dne 1. 9. 2022
13.    Rozvrh vyučovacích hodin, školní rok 2022/2023
14.    Složka: Záznamy z hospitační činnosti, školní rok 2021/2022
15.    Přehled prospěchu, chování a absence žáků za 1. a 2. pololetí školního roku
       2021/2022, výsledky maturitních zkoušek v jarním a podzimním zkušebním období
       roku 2022
16.    Složka: Písemné práce z vybraných vyučovacích předmětů (namátkový výběr), školní
       rok 2021/2022
17.    Hodnocení maturitní zkoušky 2021 a 2022 – společná část
18.    Minimální preventivní program církevní gymnázium německého řádu, školní roky
       2021/2022, 2022/2023
19.    Seznam žáků školy se speciálními vzdělávacími potřebami, školní rok 2022/2023
       k termínu inspekční činnosti
20.    Složka: Doporučení školských poradenských zařízení pro žáky se SVP, školní rok
       2022/2023 k termínu inspekční činnosti
21.    Souhrnná dokumentace poradenských služeb ve škole, školní roky 2021/2022
       a 2022/2023 k termínu inspekční činnosti
22.    Dokumentace z osobních složek pedagogických pracovníků školy – doklady
       o dosaženém vzdělání vzhledem k odborné kvalifikaci a o absolvovaných studiíc h
       v rámci dalšího vzdělávání pedagogických pracovníků, aktuálně vedená k termínu
       inspekční činnosti
23.    Doklady vztahující se k finančním podmínkám školy, rok 2021
24.    Doklady související se zajištěním bezpečnosti a ochrany zdraví žáků, školní roky
       2021/2022 a 2022/2023 k termínu inspekční činnosti




2022/2023                                  7
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. David Náhlík, školní inspektor,                   David Náhlík v. r.
 vedoucí inspekčního týmu

 Mgr. Pavel Leszkow, školní inspektor                  Pavel Leszkow v. r.

 Mgr. Pavel Okleštěk, školní inspektor                 Pavel Okleštěk v. r.

 Ing. Bc. Milan Vlach, školní inspektor                  Milan Vlach v. r.

 Ing. Renata Skutková, kontrolní pracovnice            Renata Skutková v. r.


V Olomouci 24. 10. 2022


Datum a podpis ředitelky školy potvrzující projednání a převzetí inspekční zprávy



 Mgr. Lenka Jedličková, ředitelka školy              Lenka Jedličková v. r.


V Olomouci 31. 10. 2022




2022/2023                                     8
