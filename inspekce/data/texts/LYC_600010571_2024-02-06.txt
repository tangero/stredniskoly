                                     Česká školní inspekce
                                     Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-127/24-L
                                       Sp. zn. ČŠIL-S-24/24-L


Název                               Obchodní akademie a Jazyková škola s právem státní
                                    jazykové zkoušky, Liberec, Šamánkova 500/8,
                                    příspěvková organizace
Sídlo                               Šamánkova 500/8, 460 01 Liberec
E-mail                              info@oalib.cz
IČO                                 46 747 966
Identifikátor                       600 010 571
Právní forma                        příspěvková organizace
Zastupující                         Mgr. Regina Pfannenstielová
Zřizovatel                          Liberecký kraj
Místo inspekční činnosti            Šamánkova 500, Liberec
Inspekční činnost na místě          6. 2. 2024 − 8. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                   Charakteristika
Obchodní akademie a Jazyková škola s právem státní jazykové zkoušky, Liberec,
Šamánkova 500/8, příspěvková organizace (dále „škola“) dlouhodobě vzdělává žáky
v odborných ekonomických oblastech využitelných v širokém spektru zaměstnání. Kapacita
školy 530 žáků je rozdělena do tří maturitních oborů vzdělávání, 63-41-M/02 Obchodní
akademie, 68-63-M/01Veřejnosprávní činnost a 78-42-M/02 Ekonomické lyceum. V době
inspekční činnosti se ve škole vzdělávalo v 16 třídách 485 žáků, z toho 22 se speciálními
vzdělávacími potřebami a dva s odlišným mateřským jazykem. Pro tři žáky byly
vypracovány individuální vzdělávací plány.


                         Hodnocení podmínek vzdělávání
Ředitelka školy, která je ve vedoucí funkci druhým rokem, má jasně formulovanou vizi
reflektující moderní trendy ve vzdělávání i nabídku trhu práce. Vizi ředitelka operativně
aktualizuje s ohledem na vývoj školy a postupným plněním jednotlivých, zatím
krátkodobých cílů (např. sjednocení termínů odborné praxe se zahraničními stážemi, návrat
k organizaci harmonizačních dnů po covidovém období). Významným krokem ke zlepšení
podmínek vzdělávání je přechod na nový operační systém a využití cloudových služeb.
Dalším významným krokem ke splnění dílčího cíle se stalo zajištění online licence
pro výuku psaní všemi deseti prsty. Se strategií rozvoje školy je seznámen pedagogický sbor,
který svými aktivitami účelně přispívá k naplňování jednotlivých cílů. Vedení školy
v souladu s vizí provedlo aktualizaci školních vzdělávacích programů všech vzdělávac íc h
oborů, podle kterých jsou žáci vzděláváni již druhým rokem. Ve shodě se strategií školy
a v souladu s právními předpisy má škola jasně nastavená pravidla a mechanis my
k organizování vlastní činnosti. Vedení školy cíleně podporuje spolupráci s relevantními
partnery a efektivně využívá výsledky spolupráce ke zkvalitňování činnosti školy. Cíleně
sleduje vývoj na trhu práce a dle požadavků zaměstnavatelů upravuje školní vzdělávac í
plány. Svým přístupem spoluvytváří pozitivní klima školy, které podporuje učení každého
žáka.
Pedagogický sbor se v době inspekční činnosti skládal z 48 pedagogických pracovníků
včetně ředitelky a jejího zástupce, jednoho školního psychologa a jedné asistentky pedagoga.
Čtyři učitelé si doplňovali nebo zvyšovali kvalifikaci studiem. Vedení školy má
vypracovaný přehledný plán dalšího vzdělávání pedagogických pracovníků s přesně
určeným typem a obsahem vzdělávání. Plán hospitací je realizovaný na úrovní
předmětových komisí. Hospitace vykonává ředitelka i předsedové předmětových komisí. S
výsledky předsedů je následně seznámeno vedení školy. Závěry z hospitací obsahují vhodná
doporučení, přiměřeně se promítají do práce metodických orgánů. Vedení školy svou aktivní
účastí na poradách předmětových komisí získává jasný přehled o stavu odborného
vzdělávání i vzdělávání ve všeobecných předmětech a dokáže tak operativně reagovat na
zjištěné nedostatky a přijímat okamžitá opatření s nastavením podmínek pro zkvalitňo vá ní
vzdělávání. Nejsou výjimkou vzájemné hospitace jednotlivých učitelů, převážně
začínajících učitelů, kterým vedení školy pro lepší adaptabilitu a orientaci v pedagogickém
procesu zajišťuje mentory se značnými pedagogickými zkušenostmi.
Osobnostnímu rozvoji žáků napomáhá činnost školního poradenského pracoviště.
Kompetence jednotlivých pracovníků jsou zaměřeny na péči o žáky s potřebou podpůrných
opatření, kariérové poradenství i realizace aktivit v rámci primární prevence. Pozitivním
zjištěním je skutečnost, že od března 2023 posílilo školní poradenské pracoviště o pozici
školního psychologa. Školní psycholog se věnuje převážně individuální formě konzultac í


                                            2/7
zejména žákům. Jeho aktivita je omezená, neboť škole neposkytuje skupinovou formu práce
(např. mapováním klimatu ve třídách). Příležitost k využití potenciálu školního psychologa
se nabízí v oblastech poskytování dalších přínosných metod práce (např. zapojit se aktivně
do harmonizačních dnů školy).
Škola identifikuje žáky se speciálními vzdělávacími potřebami a nastavuje odpovídajíc í
podpůrná opatření pro jejich vzdělávání, přenos informací je plně funkční. Kariérové
poradenství je zaměřeno na podporu žákům v oblasti orientace na trhu práce i možností jejich
další studijní dráhy. Přirozeným nástrojem je přehledně zpracovaná preventivní strategie
školy včetně prevence nežádoucích projevů chování žáků. Její efektivitu zvyšuje škola
organizováním tematicky zaměřených a odborně vedených besed, přednášek a preventivníc h
programů. K rozvoji sociálních kompetencí žáků a vytváření příznivého klimatu v nově
utvářených kolektivech přispívá pravidelné konání harmonizačních kurzů pro první ročníky.
Účinným nástrojem k eliminaci výskytu nežádoucích jevů mezi žáky je rovněž včasná
intervence školy při prvotních projevech rizikového chování formou individuálníc h
pohovorů. Schránka důvěry není příliš využívaná, žáci sdělují své problémy během osobních
jednání s třídním učitelem, výchovným poradcem nebo školním psychologe m.
Organizování a náplň preventivních aktivit vychází také z pravidelně realizova nýc h
dotazníkových šetření zaměřených na klima třídy i celkové klima školy.
Vhodné vzdělávací podmínky vedení školy zajišťuje prostřednictvím optimálníc h
ekonomických antecedencí pro vzdělávání, které jsou vlivem vícezdrojového financo vá ní
dostačující. Průběžně modernizuje prostředí školy (např. nízkoenergetické osvětlení)
i učební pomůcky a pečuje o jejich účelné využívání. Účelné zapojení se do velké škály
dotačních programů a jejich efektivní využívání zajišťuje škole rozšiřování materiálního
vybavení a přeshraniční mobilitu žáků. V rámci doplňkové činnosti vytváří a tiskne svým
žákům učební texty pro odborné předměty.
K eliminaci rizik úrazů škola realizuje opatření vztahující se k bezpečnosti a ochraně zdraví
formou vnitřních předpisů a pravidelných instruktáží žáků a zaměstnanců. Preventivně
organizuje každoročně cvičný poplach. Technicky zabezpečila vchody do objektu.
Škola nemá vlastní zařízení školního stravování, stravovací služby žákům zajišťuje smluvně
prostřednictvím soukromé firmy. Žáci využívají nabídku školní prodejny a potravinovýc h
automatů. Na zvážení je vhodnost nabízeného sortimentu. V klidové zóně mohou žáci využít
zařízení k ohřevu vlastního pokrmu. V rámci vzdělávání jsou žáci vedeni ke zdravému
stravování a ke zdravému životnímu stylu.


                          Hodnocení průběhu vzdělávání
Všechny navštívené hodiny byly dobře připravené a promyšlené. Společným znakem
hospitovaných hodin byla pozitivní pracovní atmosféra. Vztah mezi pedagogy a žáky byl
založen na vzájemném respektu a individuálním přístupu k žákům. Ve výuce převažovala
efektivní frontální výuka s řízeným dialogem se žáky, často doplněná jejich samostatnou
prací. V malé míře byla zařazena práce ve dvojicích nebo skupinová práce, která by
podněcovala žáky k dodržování předem známých pravidel a vzájemné spolupráci. Všichni
žáci plnili stejné úkoly, učitelé jejich práci nediferencovali s ohledem na odlišné aktuální
vzdělávací možnosti a rozdílné pracovní tempo žáků. Využití digitálních technologií
ve výuce bylo v jednotlivých hodinách na různé úrovni. Vyučujícími byla využívá na
většinou účelně (prezentace, obrázky, grafy, videa), v ojedinělých případech se školní
nebo vlastní technikou pracovali přímo žáci (kvízy, praktické úkoly). V některých hodinách



                                            3/7
byly efektivně využity jak pro podporu názornosti, tak pro uplatnění moderních metod
výuky.
V úvodu byli žáci seznámeni s tématem hodiny a kritérii hodnocení. Během výuky jim byl
poskytován dostatek času pro zpracování úkolů za současné průběžné nápomoci učitele. Žáci
dodržovali nastavená pravidla, respektovali stanovené postupy práce. Reagovali na dotazy
vyučujících, bez problémů vyjadřovali svůj názor. V průběhu vyučovacích hodin byla
hodnocena jejich aktivita, což vedlo ke zvýšení pozornosti a posílení další činnosti.
Osvědčeným způsobem práce byly úkoly zadávané pomocí pracovních listů. Ve většině
hodin učitelé účelně využívali mezipředmětové vztahy. V některých hodinách efektivně
pracovali s chybou s ohledem na vlastní učení žáků. Ti získávali od vyučujících zpětnou
vazbu o svých vzdělávacích výsledcích zpravidla prostřednictvím stručného hodnocení
jejich okamžitých výkonů. Jen výjimečně však při tom byla žákům poskytnuta formativní
zpětná vazba motivující je k dalšímu učení a reflektující jejich individuální pokrok.
Nedostatkem většiny vyučovacích hodin bylo chybějící sebehodnocení či vzájemné
hodnocení žáků a časově omezené nebo vůbec nerealizované závěrečné shrnutí probraného
vzdělávacího obsahu se zhodnocením vyučovací hodiny a stanovením následnýc h
výukových cílů.
V hodinách ekonomických předmětů (účetnictví, elektronická komunikace) a matematik y
učitelé vedli žáky k logickému myšlení, k používání správné terminologie i praktické
aplikaci získaných poznatků při řešení vhodně zvolených úloh samotnými žáky za přiměřené
podpory učitele. Důraz byl kladen na čtení s porozuměním, což bylo předpokladem
správného pochopení zadání a vyřešení zadané úlohy. V rámci odborných ekonomickýc h
předmětů jsou žáci velmi dobře připravováni ke studiu na vysokých školách.
V hodinách českého jazyka a literatury vyučující dbali na plynulé a spisovné vyjadřování
žáků v celých větách. Vedli žáky k vyhledávání a třídění informací v zásadách kritického
myšlení, k samostatnosti a zodpovědnosti za své učení, k přemýšlení v souvislostec h.
Opomenuto nebylo ani vysvětlování neznámých slov v textu. Vhodně byly rozvíjeny klíčové
kompetence žáků.
Vzdělávání v cizích jazycích bylo na vysoké úrovni. Žáci prokazovali výborné znalosti.
Výuka směřovala k praktickému využití osvojených dovedností v běžných komunikač níc h
situacích. Vedle poslechu a práce s textem byl kladen důraz na souvislý mluvený projev, což
je předpokladem úspěšného vykonání maturitní zkoušky.


                         Hodnocení výsledků vzdělávání
Škola přijímá uchazeče o vzdělávání do všech realizovaných oborů na základě kritérií
založených na jednotné přijímací zkoušce (cca 83 %) a vzdělávacích výsledcíc h
v předchozím vzdělávání (cca 17 %). Dlouhodobý převis poptávky umožňuje škole přijímat
ke vzdělávání žáky s převážně velmi dobrými studijními předpoklady.
Vzdělávací výsledky žáků jsou průběžně sledovány a vyhodnocovány na úrovni vyučujíc íc h
jednotlivých předmětů, třídních učitelů a na konci klasifikačních období i na úrovni
pedagogické rady a vedení školy. Učitelé využívají standardní hodnotící nástroje. Četnost
dílčí klasifikace upravuje školní řád. Zákonní zástupci jsou se vzdělávacími výsledky žáků
seznamováni prostřednictvím elektronického informačního systému, na třídních schůzkách
a v případě potřeby i v rámci přímé komunikace. Omluvená absence žáků je průměrná
a výrazně neovlivňuje výsledky vzdělávání žáků. V posledních dvou školních letech
prospělo na konci druhého pololetí s vyznamenáním v průměru 42 % žáků, neprospěli pouze


                                           4/7
jednotlivci. Prostor k dalšímu zlepšení nabízí systematické využívání externích systémů
k hodnocení vzdělávacích výsledků a jejich analýza ve vztahu k autoevaluaci školy.
Cennou zpětnou vazbu a srovnání v rámci celé republiky poskytují škole výsledky žáků
ve společné části maturitní zkoušky. Jejich úspěšnost je ve všech zkušebních předmětech
napříč všemi obory vzdělání v daných skupinách oborů dlouhodobě nadprůměrná.
Při souhrnném hodnocení vždy za jarní i podzimní zkušební období (po případných
opravných zkouškách) neuspěl ve společné části maturitní zkoušky od roku 2019 pouze
jeden žák z celkem 547 maturujících. Z volitelných zkušebních předmětů upřednostnili žáci
školy ve stejném období cizí, převážně anglický jazyk. Matematiku si zvolilo v průměru
16 % žáků, nejvíce v oboru vzdělání Ekonomické lyceum (34 %), nejméně v oboru vzdělání
Veřejnosprávní činnost (4 %). Škola přijímá opatření ke zvýšení zájmu o tento předmět
v oblasti efektivity vzdělávání, nabízí volitelné semináře, vyučující iniciativně organizují
motivační matematickou soutěž.
Škola identifikuje nadané a talentované žáky. Rozvoj jejich specifických zájmů podporuje
prostřednictvím volitelných předmětů i prostřednictvím projektu fiktivní firmy. Mobilitu
žáků dlouhodobě posilují zahraniční exkurze, výjezdy žáků v rámci projektu Erasmus+ či
realizace odborných praxí v zahraničí. Řada žáků reprezentuje školu v odborných,
jazykových či sportovních soutěžích, ve kterých dosahuje významných úspěchů často
na celorepublikové či dokonce mezinárodní úrovni (mj. Veletrh JA EXPO Praha,
Mezinárodní veletrh fiktivních firem).
Škola se vyznačuje značnou zahraniční spoluprací s odbornými firmami, která započala
v roce 2005. Kromě praktikovaných krátkodobých stáží jsou nově v rámci projektu zavedeny
i dlouhodobé stáže.
Škola nadstandardně sleduje úspěšnost svých absolventů. V dalším studiu jich na českých
vysokých školách pokračuje v průměru kolem 80 %, na vyšších odborných či jazykovýc h
školách 6 % a na školách v zahraničí 2 %. Na pracovním trhu nachází uplatnění přibližně
10 % absolventů. Na úřadech práce zůstávají evidovaní každoročně pouze jednotlivci.


                                         Závěry
Vývoj školy
– Od poslední inspekční činnosti došlo ke změně ve vedení školy.
– Zavedení dlouhodobých zahraničních          stáží   přispělo   k prohloubení   jazykovýc h
  i odborných znalostí žáků.
– V souladu s koncepcí rozvoje školy nové ředitelky došlo k efektivní změně operačního
  systému s přechodem na MS Office. Software mohou požívat žáci i mimo školu.
Silné stránky
– Škola vede žáky k rozvoji podnikatelských kompetencí aktivní účastí v projektu fiktivní
  firmy. (1.2)
– Škola se aktivně zapojuje do projektů umožňujících žákům pobyt na zahraničních stážích
  pro získávání jazykových zkušeností a odlišností jednotlivých kulturních hodnot. (1.5)
– Žáci dosahují dlouhodobě výborných výsledků vzdělávání v jeho průběhu i při jeho
  ukončování maturitní zkouškou. (5.4)




                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V nízké míře bylo ve sledované výuce registrováno samostatné vyhledávání informac í.
  Ojediněle bylo zaznamenáno sebehodnocení a vzájemné hodnocení žáků. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vedení žáků k samostatnému vyhledávání informací jak z tištěných publikací, tak
  z digitálních zdrojů spojeným s ověřením důvěryhodnosti zdroje.
– V závěru hodin vyčlenit čas na žákovo hodnocení své dosavadní činnosti, úspěchů i chyb
  v proběhlé hodině.
– Ve výuce diferenciovat s ohledem na odlišné aktuální vzdělávací možnosti a rozdílné
  pracovní tempo žáků a následně volit různé formy a metody práce.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina č. j. ZL-37/17-Š, ze dne 27. 6. 2017, s účinností od 1. 9. 2017
 2.   Jmenování na vedoucí pracovní místo ředitelky Obchodní akademie a |Jazykové školy
      s právem státní jazykové zkoušky, Liberec, Šamánkova 500/8, příspěvková
      organizace k 1. září 2022, ze dne 7. června 2022
 3.   Koncepce rozvoje 2022–2028, ze dne 1. 9. 2022, aktualizace ze dne 5. 2. 2024
 4.   Organizační řád, ze dne 1. 9. 2023
 5.   Školní řád platný ve školním roce 2023/2024, ze dne 1. 9. 2023
 6.   Řády odborných učeben, školní rok 2023/2024
 7.   Plán práce školy pro školní rok 2023/2024, ze dne 1. 9. 2023
 8.   Plány práce předmětových komisí pro školní rok 2023/2024, ze dne 31. 8. 2023
 9.   Plán dalšího vzdělávání pedagogických pracovníků pro školní rok 2023/2024, ze dne
      1. 9. 2023
10.   Výpis z rejstříku škol a školských zařízení https://rejstriky.msmt.cz ke dni inspekční
      činnosti
11.   Seznam zaměstnanců, osobní spisy (vybraný vzorek)
12.   Zápisy z pedagogické rady ve školních letech 2022/2023 a 2023/2024


                                            6/7
13.   Školní vzdělávací programy, školní rok 2023/2024
14.   Školní matrika vedená elektronicky (vybraný vzorek)
15.   Přijímací řízení (kritéria přijímacího řízení), školní rok 2023/2024
16.   Výroční zpráva o činnosti školy za školní rok 2022/2023
17.   Rozvrhy vyučovacích hodin učitelů a tříd, školní rok 2023/2024
18.   Třídní knihy elektronické, školní rok 2023/2024
19.   Složky výchovného poradenství a prevence rizikového chování žáků (vybraný
      vzorek)
20.   Doklady o ukončování vzdělávání maturitní zkouškou, maturitní období 2022 až 2023
      (vybraný vzorek)
21.   Výkazy M 8
22.   Dokumentace ke zhodnocení bezpečnosti a ochraně zdraví žáků, aktuální stav
23.   Dokumentace ke stravování
24.   Dokumentace k hodnocení finančních podmínek školy (kalendářní rok 2023)
25.   Inspekční zpráva čj. ČŠIL-729/21-L, ze dne 19. 11. 2021
26.   Webové stránky školy na adrese https://www.oalib.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jana Kočí, školní inspektorka, vedoucí inspekčního týmu
 Mgr. Jiří Machačný, školní inspektor
 PhDr. Tomáš Beneš, školní inspektor
 Bc. Jana Čermáková, kontrolní pracovnice
 Mgr. Dagmar Lexová, školní inspektorka
8. 3. 2024




                                           7/7
