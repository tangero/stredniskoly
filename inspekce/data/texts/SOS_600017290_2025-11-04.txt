                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2397/25-T
                                       Sp. zn. ČŠIT-S-609/25-T


Název                               Soukromá obchodní akademie Opava s.r.o.
Sídlo                               Slavíkova 1747/11, Poruba, 708 00 Ostrava
E-mail                              info@soukroma-oa-opava.cz
IČO                                 25 373 005
Identifikátor                       600 017 290
Právní forma                        společnost s ručením omezeným
Zastupující                         PaedDr. Josef Gabrhel
Zřizovatel                          PaedDr. Josef Gabrhel
                                    Jičínská 21, 700 30 Ostrava-Výškovice
Místo inspekční činnosti            Rooseveltova 886/47, Předměstí,746 01 Opava
                                    Rooseveltova 886/45, Předměstí,746 01 Opava
Inspekční činnost na místě          4. 11. 2025 − 6. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                  Charakteristika
Soukromá obchodní akademie Opava s.r.o. (dále „škola“) vykonává činnost střední školy.
Škola poskytuje střední vzdělávání ukončované maturitní zkouškou v denní formě
vzdělávání v oborech vzdělání 63-41-M/01 Ekonomika a podnikání (školní vzdělávac í
programy Management obchodního podnikání, Informatika a počítačový design, Podnikání
v oborech wellness a lázeňství) a 75-41-M/01 Sociální činnost. V distanční a dálkové formě
vzdělávání jsou realizovány obory 63-41-M/02 Obchodní akademie, 63-41-M/01
Ekonomika a podnikání a nástavbové studium 64-41-L/51 Podnikání.
K termínu inspekční činnosti se ve škole vzdělávalo celkem 329 žáků (z toho 171 žáků
v denní formě vzdělávání). U 41 žáků byly identifikovány speciální potřeby a pro 12 z nich
byl vypracován individuální vzdělávací plán. Vzdělávání podle individuálního vzdělávac ího
plánu z jiných závažných důvodů bylo povoleno 25 žákům.
Školní stravování je zajišťováno externím právním subjektem. K výuce tělesné výchovy
škola využívá na základě smluvního ujednání prostory Volejbalového klubu Kylešovice, z.s.
O své činnosti informuje na internetových stránkách www.soukroma-oa-opava.cz


                        Hodnocení podmínek vzdělávání
Ředitel školy je zároveň i jejím zřizovatelem. Své pravomoci v oblasti řízení a zajištění
provozu školy částečně rozdělil mezi dva zástupce pro pedagogickou a ekonomickou oblast.
Jejich vymezení kompetencí a organizační struktura školy, založená na úzké spolupráci
pedagogů a vedení školy, je zcela funkční, a odpovídá potřebám a charakteru školy.
V průběhu inspekční činnosti byla škola zastoupena zástupcem ředitele.
Škola má zpracovanou srozumitelnou koncepci rozvoje, která vychází z analýzy vlastníc h
podmínek, potřeb žáků a aktuálních trendů ve vzdělávání, na jejímž pravidelné m
vyhodnocování se podílejí pedagogové školy. Hlavními prioritami, které postupně naplňuje
jsou zlepšení nabídky studijních oborů a forem výuky a rozvoj příznivého klimatu školy.
Vzájemná informovanost je efektivně zajištěna prostřednictvím osobního kontaktu,
elektronické komunikace všech zaměstnanců a vnitřního sdílení potřebných dokumentů ve
společném virtuálním prostředí. Pedagogická rada projednává všechny důležité dokumenty
a rozhodnutí týkající se činnosti školy.
Vedení školy má nastavený kontrolní systém, který pokrývá všechny oblasti činnosti
subjektu a umožňuje přijímat potřebná opatření ke zlepšení kvality vzdělávání. Hospitační
činnost vedení školy probíhá systematicky a je doplněna pohospitačním rozhovorem
s doporučením pro zkvalitnění výuky.
Další vzdělávání pedagogických pracovníků zohledňuje potřeby školy i individuální zájmy
učitelů. V uplynulém roce se pedagogové zúčastnili vzdělávacích aktivit zaměřených na
rozšíření svých odborných znalostí, jazykových a digitálních kompetencí, pedagogickýc h
dovedností i osobnostního rozvoje. Získané zkušenosti si učitelé předávají prostřednictvím
vzájemných hospitací většinou v rámci svého předmětu. Přínosem by bylo jejich nastavení
napříč předměty a obory.
Školní vzdělávací programy jsou průběžně aktualizovány, aby odpovídaly požadavkům
kvalitního vzdělávání v jednotlivých oborech vzdělání. Od předchozí inspekční činnosti je
zaveden obor Sociální činnost s perspektivním vzdělávacím programem podporujícím
rozvoj odborných dovedností a zájmem žáků o danou oblast. Profilaci oboru a přímý kontakt
s prostředím umožňujícím propojení teoretických znalostí žáků s jejich praktickou aplikací


                                           2/7
napomáhá spolupráce se smluvními partnery, z nichž někteří (denní stacionář a domov
seniorů) sídlí ve stejném objektu.
Vzdělávání žáků zajišťuje ustálený pedagogický sbor. Jsou ustanoveny tři předmětové
komise po skupinách oborů, jejichž nastavení je funkční. Projednávána témata se zaměřují
na koordinaci vzdělávacího procesu a organizační záležitosti školy. Začínajícím učitelům
škola poskytuje systematickou podporu prostřednictvím uvádějícího učitele, pravidelnýc h
konzultací a hospitací, čímž podporují jejich profesní rozvoj a úspěšné začlenění do školního
prostředí.
Prostorové a materiální podmínky odpovídají potřebám realizovaných školních
vzdělávacích programů a jsou na dobré úrovni. Škola využívá pronajaté prostory historické
budovy, výuka tělesné výchovy probíhá v jiných, také pronajatých prostorách, jejichž
podmínky nemůže škola zcela ovlivnit. Od poslední inspekční činnosti byly pořízeny např.
učební pomůcky, zařízení informačních a digitálních technologií. O přestávkách mají žáci
k dispozici relaxační zónu.
Bezpečnost a ochrana zdraví žáků je zajištěna v součinnosti s osobami odborně způsobilým i
v oblasti prevence rizik a požární ochrany. Žáci jsou seznamováni s pravidly bezpečného
chování a ochrany zdraví při vzdělávání a souvisejících aktivitách. Ke vstupu do budov
školy využívají žáci vchody ze dvora a tyto byly v době inspekční činnosti zabezpečeny proti
vniknutí a pohybu cizích osob.


                          Hodnocení průběhu vzdělávání
Průběh vzdělávání byl sledován hospitacemi ve všeobecně vzdělávacích i odborných
předmětech napříč ročníky. V době inspekční činnosti probíhala odborná praxe pouze u žáků
oboru Sociální činnost. V hospitovaných hodinách převažovala klidná pracovní atmosféra ,
vzájemná komunikace mezi žáky a učiteli probíhala respektujícím způsobem. Vzdělávac í
cíle vycházely z požadovaných výsledků vzdělávání stanovených ve školních vzdělávac íc h
programech.
Požadavky kladené na žáky byly přiměřené a srozumitelné. Obsah učiva byl žákům
prezentován v návaznosti na již osvojené znalosti. Žáci reagovali na podněty učitelů
bezprostředně, bez obav kladli dotazy a sdělovali své názory. Komunikace probíhala
převážně v interakci učitel – žák, přičemž míra aktivního zapojení žáků se v jednotlivýc h
hodinách lišila. Pedagogové volili výukové formy a metody optimálně vzhlede m
k stanovenému cíli a charakteru probíraného učiva. Převládala frontální výuka s řízeným
rozhovorem doplněná samostatnou prací či prací žáků ve dvojicích a skupinách, které
podporovaly vzájemnou spolupráci. Výuka byla organizačně dobře zvládnutá. Jednotlivé
činnosti na sebe logicky navazovaly, úlohy byly vyváženě zaměřeny na procvičování,
upevňování a prohlubování znalostí i na osvojování nového učiva. Průběžně bylo ověřováno
porozumění procvičovanému učivu. K podpoře názornosti a shrnutí klíčových poznatků
napomáhalo jejich propojení s reálnými situacemi a vhodné využití digitálních technologií
převážně ze strany pedagogů. Aktivity podporující kritické myšlení a následně rozvoj
komunikativních dovedností s argumentací s vytvářením postojů či sdílením vlastní
zkušenosti se vyskytly jen ojediněle. Příležitosti pro práci s různými informačními zdroji
byly využity pouze v části hodin.
Učitelé zpravidla pracovali s tématem hodiny a následným vymezením cíle. V části výuky
teoreticky zaměřených předmětů směřovaly vzdělávací cíle na potřeby žáků vzhlede m
k profilu absolventa školy. Při výuce odborných předmětů učitelé vedli žáky k logickému
myšlení a k používání správné terminologie. Učitelé uplatňovali mezipředmětové vazby


                                            3/7
a zdůrazňovali žákům možnost využití nabytých vědomostí a dovedností v profesní praxi.
Výuka anglického jazyka probíhala převážně v cílovém jazyce, interakce mezi vyučujíc í
a žáky částečně přispívala k rozvoji komunikativních dovedností.
Závěrečné shrnutí a zopakování učiva bylo zařazeno ve většině hodin, míra zapojení žáků
do reflexe vzdělávacích cílů a kvalita zařazeného sebehodnocení žáků se u jednotlivýc h
vyučujících lišila. Náročnost i zvolené pracovní tempo odpovídalo potřebám žáků, podle
potřeby poskytovali učitelé žákům individuální podporu, avšak pouze výjimečně byla
zřetelná diferenciace podle individuálních schopností žáků pomocí úkolů různé obtížnosti či
rozsahu.
Učební praxe žáků oboru vzdělání Sociální činnost byla realizována v Denním stacionáři
Domovinka. V průběhu praxe žákyně samostatně poskytovaly klientům podporu při běžných
denních činnostech, aktivně se zapojovaly do praktických aktivit a prokázaly orientaci
v organizačním chodu zařízení.


                          Hodnocení výsledků vzdělávání
Škola má srozumitelně nastavená pravidla hodnocení žáků. K získávání průběžnýc h
výsledků žáků jsou pedagogy využívány zejména písemné testy, ústní zkoušení a celková
aktivita ve výuce. Škola pravidelně sleduje výsledky vzdělávání na úrovni tříd, oborů
i jednotlivců v rámci předmětových komisí a jednání pedagogické rady. Pro identifik ac i
žáků ohrožených opakováním ročníku jsou nastaveny postupy pro jejich podporu
zpracované ve strategii předcházení školní neúspěšnosti. Žákům je poskytováno individuá lní
doučování, konzultace, pro žáky dálkového a distančního studia pak na on-line platformě
a formou diskusních fór. Studijní výsledky žáků podporuje škola prospěchovým stipendie m.
Zákonní zástupci jsou o prospěchu žáků informováni prostřednictvím elektronické ho
informačního systému a při pravidelných třídních schůzkách.
Zpětnou vazbu na dosaženou úroveň poskytovaného vzdělávání získává škola z úspěšnosti
žáků při ukončování vzdělávání. Ve školním roce 2023/2024 vykazovali žáci v nástavbovém
oboru Podnikání v českém jazyce a matematice v celorepublikovém srovnání v dané skupině
oborů vyšší úspěšnost. V oborech vzdělání Ekonomika a podnikání a Obchodní akademie
došlo oproti předešlému období (2022/2023 a 2023/2024) k mírnému zhoršení výsledků
v českém jazyce a cizím jazyce. Vedení školy a příslušné předmětové komise dané výsledky
analyzují a přijímají příslušná opatření. Žáci maturitních ročníků si ověřují očekávané
vědomosti tzv. maturitními testy nanečisto a pedagogové následně s danými výstupy pracují.
V roce 2025 u závěrečných maturitních zkoušek neprospěl jeden žák v denní formě
vzdělávání a tři v distanční formě vzdělávání.
Za 2. pololetí školního roku 2024/2025 prospělo s vyznamenáním v denní formě studia
16 % žáků, neprospělo 3 % žáků. V distanční formě vzdělávání prospělo s vyznamená ním
6 % žáků, neprospělo 27 % žáků, většinou se jedná o žáky prvního ročníku, oproti minulé mu
období došlo k mírnému zlepšení. Průměrný počet omluvených zameškaných hodin na žáka
byl 66, ve srovnání s předešlým školním rokem došlo ke snížení počtu hodin. Ve výběrovém
zjišťování výsledků žáků prováděném ČŠI ve školním roce 2022/2023 dosáhli žáci slabé
úrovně v čtenářské gramotnosti. Se zjištěním škola podle potřeby pracuje.
Škola průběžně sleduje chování žáků, oceňuje jejich úspěchy a aktivní přístup ke vzdělává ní.
Oproti minulému období se mírně snížil počet žáků, kteří předčasně ukončují studium.
Většinu tvoří žáci dálkového a distančního studia. Škola přijímá opatření, ověřuje studijní
předpoklady přijímaných uchazečů a nabízí jim vhodnou podporu. V případech porušování


                                            4/7
pravidel školního řádu přijímá opatření k posílení kázně. Projevy problémového chování
jsou důsledně řešeny za spolupráce školního poradenského pracoviště.
Školní poradenské pracoviště pracuje ve složení výchovné poradkyně, metodika prevence
a kariérové poradkyně. Vzájemná informovanost a spolupráce všech zainteresova nýc h
pedagogických pracovníků je zajištěna pravidelnými schůzkami a denním kontaktem. Škola
systematicky identifikuje individuální potřeby žáků s potřebou podpůrných opatření
a spolupracuje se školskými poradenskými zařízeními, přičemž jejich doporučení aplikuje
ve vzdělávání. Kariérová poradkyně informuje žáky o možnostech dalšího vzdělává ní
a napomáhá jejich profesní orientaci. Škola průběžně sleduje případné signály všech forem
rizikového chování, jehož prevence vychází ze zpracovaného dokumentu a je realizo vá na
prostřednictvím vhodně zaměřených akcí, které vychází ze zjištěných potřeb školy.
Pozornost je věnována také pravidelnému šetření klimatu tříd a školy pomocí dotazníkové ho
šetření. Nové třídní kolektivy se účastní adaptačních aktivit usnadňující jejich plynulý
přechod.
V průběhu celého školního roku škola organizuje pestrou škálu aktivit, které obohacují
běžnou výuku a motivují žáky k aktivnímu zapojení napříč obory. Tyto aktivity přispívají
k rozvoji osobnostních a sociálních kompetencí žáků. Škola systematicky podporuje
občanskou angažovanost. Tematicky zaměřené akce, jako je adventní tvoření, vítání jara či
projekt „Voláme motýly“, propojují školu s širší veřejností napříč generacemi – od dětí
z mateřských škol až po seniory. Součástí vzdělávacího prostředí je také spolupráce s řadou
sociálních partnerů a aktivní účast na charitativních sbírkách, čímž škola posiluje komunitní
rozměr vzdělávání. Škola pravidelně motivuje žáky k účasti v soutěžích zaměřenýc h
v souladu s profilací školy.
Škola informuje o své vzdělávací nabídce prostřednictvím webových stránek, sociálních sítí
a organizováním dne otevřených dveří.


                                         Závěry
Vývoj školy
– Od 1.9.2019 se škola přestěhovala do nových prostor na ulici Roosveltova.
– Od posledního inspekčního hodnocení v roce 2019 došlo k nárůstu počtu žáků dálkovou
  a distanční formou (z 50 na 159 žáků, což je 218 %) a k částečné obměně pedagogického
  sboru.
– Škola inovovala realizované školní vzdělávací programy. Od školního roku 2021/2022
  byla zahájena denní forma vzdělávání v oboru vzdělání Sociální činnost.
– Školní poradenské pracoviště je od školního roku 2021/2022 rozšířeno o pozici kariérové
  poradkyně.
– Závěry z předchozí inspekční činnosti byly z větší části zohledněny. Zintenzivnila se
  práce s žáky se speciálními vzdělávacími potřebami, zlepšily se materiální podmínky pro
  vzdělávání (vybavení digitální technikou). Snížila se absence žáků.




                                            5/7
Silné stránky
– Inovace školních vzdělávacích programů reaguje na aktuální potřeby školy a vývoj
  požadavků trhu práce. (1.2)
– Aktivní zapojení žáků do školních akcí a projektů napříč obory přispívá k rozvíjení aktivit
  zaměřených na sociální, občanský, osobnostní a profesní rozvoj. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce je v menší míře využívána práce s více informačními zdroji vedoucí k rozvoji
  kritického myšlení a klíčových gramotností. (4.2)
– Ve výuce není dostatečně využívána diferenciace ve vztahu k různým vzdělávac ím
  potřebám a možnostem žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systematicky zařazovat práci s vícero informačními zdroji do výuky napříč předměty,
  aby se žáci učili vyhledávat, porovnávat a kriticky hodnotit informace.
– Diferencovat výuku směrem k odlišných schopnostem a dovednostem žáků, např. pomocí
  výběru úloh s různou úrovní obtížnosti či gradovaných úloh.
– Zaměřit se na činnosti a opatření, které zkvalitňují vzdělávání a motivaci žáků převážně
  dálkového a distančního studia, které by následně povedly ke snížení jejich neúspěšnost i.
– Projednat ve spolupráci s pronajímatelem tělocvičny zlepšení materiálních podmínek pro
  výuku tělesné výchovy.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                             6/7
           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2025/2026
 2.   Koncepce rozvoje školy pro období (2025-2029)
 3.   Výroční zpráva o činnosti školy za školní rok 2024/2025
 4.   Plán dalšího vzdělávání pedagogických pracovníků na školní rok 2025/2026
 5.   Záznamy z hospitační činnosti ve školním roce 2024/2025 a 2025/2026 (vzorek)
 6.   Zápisy z porad ve školním roce 2024/2025 (vzorek) a 2025/2026
 7.   Zápisy z jednání předmětových komisí ve školním roce 2024/2025
 8.   Minimální preventivní program pro školní rok 2025/2026
 9.   Personální dokumentace pedagogických pracovníků (vzorek)
10.   Matrika školy vedená ve školním roce 2025/2026 (vzorek)
11.   Rozvrh vyučovacích hodin ve školním roce 2025/2026
12.   Třídní knihy vedené ve školním roce 2025/2026 (vzorek)
13.   Smlouvy o obsahu, rozsahu a podmínkách praktického vyučování (vzorek)
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2025/2026 (vzorek)
15.   Ujednání o zajištění školního stravování platné ve školním roce 2025/2026


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Mgr. Hana Červenková, školní inspektorka, vedoucí inspekčního týmu
 Mgr. Daniel Jakubek, Ph.D., školní inspektor
 Ing. Klára Kudlíková, kontrolní pracovnice
 Mgr. Šárka Šustková, odborník pro střední vzdělávání
21. 11. 2025




                                         7/7
