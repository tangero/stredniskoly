 CSIOX00B6TYJ
 Počet listů: 9




                                Česká školní inspekce
                                Plzeňský inspektorát



                                         v    ,             ,

                     INSPEKCNI ZPRAVA
                                    čj. ČŠIP-246/23-P



Název                          Střední škola živnostenská a Základní škola, Planá
Sídlo                          Kostelní 129, 348 15 Planá
E-mail                        sekretariat@souplana.cz
IČO                           48326437
Identifikátor                 600009971
Právní forma                  příspěvková organizace
Zastupující                   Mgr. Josef Mára
Zřizovatel                    Plzeňský kraj
Místo inspekční činnosti      Kostelní 129, Bezdružická 728, Zámecká 853,
                              348 15 Planá
Inspekční činnost na místě    29. - 31.3.2023


Inspekční činnost byla zahájena doručením oznámení o inspekční činnosti.


                             Předmět inspekční činnosti

Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, zjišťování a hodnocení naplňování školních vzdělávacích programů podle § 174
odst. 2 písm. c) školského zákona.


                                  Charakteristika
Střední škola živnostenská a Základní škola, Planá ( dále „škola") vykonává činnost
střední školy ( dále „SŠ"), základní školy ( dále „ZŠ") a domova mládeže ( dále „DM").
Teoretické vzdělávání je realizováno na dvou místech, a to v sídle školy v Kostelní (SŠ)
a Zámecké ulici (ZŠ). Odborný výcvik učebních oborů je realizován na pracovištích školy
v Jateční a Bezdružické ulici a na smluvních pracovištích sociálních partnerů.
Ke dni inspekce se v 31 třídách školy podle školních vzdělávacích programů ( dále „ŠVP")
vzdělávalo celkem 358 žáků, z toho 18 s odlišným mateřským jazykem a 75 žáků
se speciálními vzdělávacími potřebami ( dále „SVP"). Základní vzdělání je poskytováno
v ZŠ a v ZŠ speciální, kde se vzdělávají žáci se SVP, celkem 37 žákům ve 12 třídách. Střední
vzdělávání v tříletých oborech zakončených získáním výučního listu (Stravovací a ubytovací
služby - kuchařské práce, Malířské a natěračské práce, Tesařské práce, Zednické práce,
Pečovatelské služby, Krejčí, Ošetřovatel, Cukrář, Operátor skladování a Spojový mechanik
pro IT) je poskytováno celkem 272 žákům. Absolventi oborů s výučním listem mají dále
možnost pokračovat ve dvouletém nástavbovém studiu oboru vzdělání Podnikání v denní
formě studia, zakončeném maturitní zkouškou (aktuálně 44 žáků). V jednoletém oboru bez
výučního listu a maturitní zkoušky Praktická škola se v době inspekční činnosti vzdělávalo
pět žáků.
DM, umístěný v Bezdružické ulici, poskytuje ubytovací služby celkem 55 žákům školy,
kteří jsou zařazeni do dvou výchovných skupin. Vzdělávací a výchovnou činnost včetně
noční služby zajišťuje devět osob, z toho pět vychovatelů, podle školního vzdělávacího
programu domova mládeže. Žákům jsou nabízeny různé volnočasové aktivity a pomoc při
přípravě na vyučování.


                         Hodnocení podmínek vzdělávání
Ředitel školy ( dále „ředitel") úzce spolupracuje při vedení školy zejména se čtyřmi zástupci
(pro teoretické vyučování SŠ, pro odborný výcvik SŠ, pro výchovu a vzdělávání v ZŠ a pro
DM). Při řízení školy vychází ředitel z realisticky a podrobně písemně zpracované vize
rozvoje školy vytvořené na základě analýzy školy, která je každé dva roky aktualizována.
Krátkodobé cíle jsou stanovovány na základě aktuální situace ve shodě s pedagogickým
sborem s konkrétní odpovědností jednotlivců a jejich plnění je sledováno a hodnoceno
vedením školy. Pedagogické vedení školy je podporováno činností metodického sdružení
a předmětových komisí, která se odvíjí od společně nastaveného plánu a aktuálně vzniklých
potřeb. Jako prioritu vnímá vedení školy zejména reflexi potřeb trhu práce v regionu
ve vzdělání a tím úspěšné zapojení žáků školy do pracovního procesu.
Pedagogický sbor se od minulé inspekční činnosti rozšířil a částečně generačně obměnil.
Ve škole působí celá řada nekvalifikovaných pedagogů, kteří však jsou značně erudovaní
a jejich nekvalifikovanost se (až na jedinou výjimku) neprojevuje negativně na kvalitě
výuky. Další vzdělávání je organizováno na základě plánu vytvořeného vedením školy,
nabídky vzdělávacích institucí i individuálních profesních potřeb jednotlivých pedagogů.
V jednotlivých předmětových komisích jsou sdíleny nabyté zkušenosti. Začínající učitelé
mají přiděleného uvádějícího učitele, který posun nového pedagoga sleduje a s vedením
hodnotí. Vychovatelé v DM se dále nevzdělávají.
Vzájemná důvěra, příjemné pracovní klima a bezproblémová komunikace se pozitivně
odráží na pracovním prostředí a vzdělávacím procesu v rámci teoretického i praktického
vyučování. Dobré vztahy v pracovním kolektivu jsou vedením podporovány pořádáním
pravidelných teambuildingových akcí mimo školu. Pracovní prostředí a vztahy ve sboru
škola pravidelně monitoruje, mimo jiné s pomocí nástroje Mapa školy.




                                            2/9
 Kvalitu výuky dlouhodobě sledují pomocí hospitací zástupci ředitele školy. Hospitační
 záznamy přinášejí popis zvolených pedagogických strategií pro výuku a také konkrétní
 závěry a podněty pro hospitované učitele i samotné vedení školy a vychází se z nich
 při plánování dalších hospitací i vzdělávání pedagogů. Vzájemné hospitace pedagogů
 probíhají zřídka.
Poradenské služby jsou poskytovány výchovnými poradci, metodiky prevence a kariérovým
poradcem pro nástavbové studium. Výchovný poradce ZŠ koordinuje práci učitelů
a asistentů pedagoga se žáky, metodickou pomoc pracovníkům školy, efektivně
spolupracuje s učiteli, poradenskými zařízeními a zákonnými zástupci žáků. Metodiky
prevence podrobně zpracovaná, průběžně realizovaná a pravidelně vyhodnocovaná
preventivní strategie školy je naplňována při výuce i dalšími aktivitami. Zásadní roli plní
program poradenských služeb, na jehož základě školní poradenské pracoviště účelně sleduje
všechny nežádoucí jevy. Postupy cílené prevence a řešení výukových problémů jsou účinné,
doporučení školských poradenských zařízení byla ve sledované výuce důsledně
uplatňována. Patřičná pozornost je věnována také žákům s odlišným mateřským jazykem.
Žákům ohroženým školním neúspěchem je nabízena pomoc v rámci konzultačních hodin
učitelů. Nekázeň jednotlivců je projednávána individuálně, v případě vážnějších kázeňských
prohřešků ve výchovné komisi.
K realizaci vzdělávacích programů má škola dostatek finančních prostředků. Škola
disponuje dostatečným počtem učehen vybavených didaktickou technikou a odhomých
učeben. Žákům i pedagogům je k dispozici připojení k Wi-Fi. Množství učebních pomůcek
odpovídá potřebám při výuce konkrétních předmětů, účelně jsou využívány i další prostory
školy.
Výuka odborného výcviku probíhá na školních pracovištích odborného výcviku a u téměř
80 sociálních partnerů školy. Učební obory Cukrář, Stravovací a ubytovací
služby - Kuchařské práce a Krejčí mají materiálně technické vybavení dobře navazující
na současné trendy v tomto odvětví. Dílna pro obor Tesařské práce je vybavena standardně,
většinou starší, ale plně funkční technikou. Slabším článkem jsou dílny pro výuku oborů
Zednické práce a Malířské a natěračské práce, kde materiálně technické vybavení nereaguje
na moderní trendy a potřeby v tomto odvětví. Nedostatečně je zařízen prostor pro výuku
oboru Spojový mechanik pro IT. V tematickém okruhu Telekomunikační instalace a opravy
tohoto oboru je patrná absence telekomunikačních témat a základních zámečnických prací.
Navíc učitel odborného výcviku tohoto oboru není dostatečně kvalifikován a téměř žádný
ze sociálních partnerů pro praktickou výuku není zaměřen na telekomunikace.
Se školním řádem a pravidly bezpečnosti a ochrany zdraví jsou žáci pravidelně
a prokazatelně seznamováni vždy na začátku školního roku. V rámci odborného výcviku se
žáci seznamují s pravidly bezpečnosti a ochrany zdraví také vždy při změně technologických
postupů, při práci s novým nářadím, stroji nebo přístroji. Vstupy do všech budov byly během
inspekční činnosti v průběhu vyučování uzamčeny, u SŠ a DM jsou vstupy monitorován
kamerovým systémem.
DM, procházející postupnou revitalizací, se nachází v samostatném areálu, jehož součástí je
cvičebna, posilovna a venkovní travnaté hřiště. Materiální vybavení dívčích pokojů je na
standardní úrovni. Pokoje včetně sociálního zařízení v patře, kde jsou ubytováni chlapci,
jsou vybaveny zastaralým, opotřebovaným zařízením a vyžadují rekonstrukci. Škola
připravuje nové prostory v prvním patře budovy, které rekonstruují sami žáci školy v rámci
odborného výcviku.




                                            3/9
                            Hodnocení průběhu vzdělávání
Ve třídách ZŠ jsou zařazeni žáci různých ročníků. Tato skutečnost klade vysoké nároky
na přípravu učitelů. Výuka probíhala podle pečlivě zpracovaných tematických plánů.
Promyšlené organizační zajištění přispívalo k efektivitě vzdělávacího procesu. Vyučující
důsledně diferencovali a nadstandardně individualizovali výuku podle potřeb žáků
s příkladnou trpělivostí při výkyvech jejich pozornosti. Volené metody a formy práce byly
promyšlené a žáky většinou velmi dobře přijímané, což pozitivně ovlivňovalo jejich zájem
o nabízené činnosti. Důraz byl kladen především na podporu samostatnosti. Učitelé věnovali
dostatek pozornosti úvodním i průběžným motivačním aktivitám, nezapomínali na důležitost
pozitivního pedagogického hodnocení a ocenění i malého pokroku jednotlivce. Při výuce
důsledně navazovali na dosavadní znalosti a zkušenosti žáků. Kladli na žáky přiměřené
a srozumitelné požadavky, efektivně jim poskytovali zpětnou vazbu k jejich práci.
Respektovali pomalé tempo jednotlivých činností i poruchy koncentrace pozornosti či jejich
obtíže v oblasti grafomotoriky. Dávali žákům prostor pro vlastní vyjádření, jednali
taktně, poskytovali jim dostatek času, podporovali jejich samostatnost. Snaha vyučujících
o dosažení co největšího pokroku každého žáka a poskytování pomoci při vzdělávacích
obtížích přispívaly k příjemné pracovní atmosféře v průběhu vzdělávání.
V hospitovaných hodinách českého jazyka a literatury i ve výchovných a humanitních
předmětech ve střední škole převažovala frontální forma výuky s využitím řízeného
rozhovoru, v některých hodinách byla zařazena samostatná práce žáků. Jen výjimečně
pracovali žáci ve dvojicích nebo ve skupinách. Většinou učitelé jasně stanovili cíl hodiny,
průběžně jej sledovali a v závěru hodiny jej vyhodnotili, někteří i společně se žáky. Žáci byli
při výuce aktivní a zapojovali se do připravených činností. Učitelé dobře pracovali s chybou,
snažili se žáky dovést návodnými způsoby ke správnosti řešení, definici pojmů a přemýšlení
v souvislostech nad probíranými tématy. Zadávané úkoly byly pro všechny stejné, jejich
náročnost byla volena tak, aby je mohli zvládnout všichni žáci ve třídě, ale nebyly
zohledňovány vzdělávací potřeby žáků rychlejších či žáků se zájmem o předmět. Ve většině
sledovaných hodin byly formovány postoje žáků a byla věnována pozornost i prevenci
rizikového chování. Spolupráce učitelů s asistenty pedagoga byla jasně nastavena a pro žáky
s potřebou podpory byla přínosná. Využití didaktické techniky ve většině hodin sloužilo
k prezentaci probíraného učiva, zvýšení názornosti, někdy i k utvrzování při opakování
probrané látky. V malé míře ale bylo žákům umožněno používat techniku samostatně,
nebyly využívány ani různé informační zdroje k podpoře kritického myšlení žáků.
V hodinách mluvnice i literatury byli žáci vedeni k systematické práci s textem, především
u maturitního ročníku se soustředila pozornost na znalost literárních pojmů a orientaci
v textu. V hodině práva byli žáci cíleně vedeni k diskusi, argumentaci a formulaci vlastního
názoru.
V hospitovaných hodinách přírodovědných předmětů převládala frontální výuka
nad skupinovými formami. Vzdělávací cíle byly v hodináchjasně stanoveny a učitelé jejich
naplnění v závěru hodin vyhodnocovali. V části hodin byl žákům poskytnut prostor
pro vlastní sebehodnocení vzhledem k těmto cílům. Přístup vyučujících k žákům byl vždy
přátelský a vstřícný s jasnou snahou o vytvoření tvůrčího a bezpečného prostředí.
Pedagogové se přizpůsobovali pracovnímu tempu i potřebám většiny žáků. V některých
hodinách žáci samostatně bádali a vyhledávali informace z připravených textů a učebnic,
případně při řízené diskusi s učitelem vyvozovali nové poznatky. Při výuce byly pedagogy
účelně využívány informační technologie. Prostor pro zlepšení výuky byl shledán
v nedostatečné diferenciaci náročnosti učiva vzhledem k potřebám a nadání všech žáků.
Rovněž prostor pro kritické myšlení žáků a tvorbu jejich postojů nebyl využit efektivně.



                                             4/9
 V teoretické části výuky odborných předmětů odpovídala volba vzdělávacích strategií
 individuálním vzdělávacím potřebám žáků. Důraz byl kladen na znalost odborné
 terminologie. Někteří vyučující využívali příkladů z praxe a vhodné technické pomůcky
 a při výuce využili zkušeností žáků z odborného výcviku.
Při výuce předmětů Elektrotechnické měření a Telekomunikační instalace a opravy žáci
pracovali ve dvojicích. Učitel využil práci s chybou a vhodně diferencoval práci a výuka
byla pro žáky přínosná. U oboru Spojový mechanik pro IT v předmětu Elektrotechnická
měření učitel, byť velmi dobře, využíval pouze simulací na počítači. Jeho nekvalifikovanost
v elektro oboru a nedostatečné materiálně technické vybavení učebny mu znemožňovaly
provádět některá praktická měření.
Praktická část výuky zpravidla vhodně navazovala na teoretickou část výuky, čemuž
napomáhá nízký počet žáků ve třídách. V hospitovaných hodinách odborného výcviku
učitelé pozitivně motivovali žáky k zadané práci a při výuce využívali individuální přístup
k jednotlivým žákům. Tam, kde praktická část výuky ne zcela navazovala na teoretickou,
učitel odborného výcviku doplnil žákům potřebné informace při úvodní instruktáži, případně
v průběhu pracovních činností. S výjimkou oboru Spojový mechanik pro IT vycházeli při
plánování a realizaci hospitované výuky odborného výcviku vyučující z cílů stanovených
školními vzdělávacími programy. V hospitovaných hodinách prvních ročníků byly
přizpůsobeny metody a formy výuky druhu a typu zadaných pracovních úloh. Učitel žákům
na začátku výuky předvedl potřebné pracovní úkony a vysvětlil technickou dokumentaci.
Poté probíhala účelná interakce mezi vyučujícím a žáky pracujícími individuálně,
ve dvojicích či v menších skupinách. V případě potřeby učitel požadované úkony znovu
vysvětlil, případně předvedl. Žáci vyšších ročníků vykonávají odborný výcvik převážně
u sociálních partnerů školy. Vedení školy vykonává pravidelné kontroly plnění ŠVP
a docházky žáků. V menší míře bylo sledováno efektivní sebehodnocení žáků a prvky
formativního hodnocení.


                          Hodnocení výsledků vzdělávání
Pokrok a výsledky žáků ZŠ jsou pravidelně vyhodnocovány a jsou přijímána konkrétní
opatření k případné změně vzdělávacích postupů. Hodnocení výsledků vzdělávání žáků bylo
motivující. Učitelé hodnotili průběžně a přiměřenými formami. Žáci podle svých možností
prokazovali dovednosti a znalosti, které odpovídaly jejich věku a požadovaným výstupům
podle vzdělávacích plánů. Prokazovali komunikační a praktické dovednosti, samostatnost,
dodržování pravidel vzájemných vztahů. Většina žáků samostatně nebo s dopomocí zvládala
základní pracovní dovednosti. Žáci dodržovali daná pravidla, bez zábran komunikovali.
Vztahy mezi nimi byly většinou nekonfliktní a přátelské. Dokladem výtvarných dovedností
žáků byla estetická a nápaditá výzdoba v prostorách ZŠ.
V průběhu studia ve SŠ pravidelně probíhá výběrové zjišťování výsledků žáků. Ti v poslední
době dosahují podprůměrných výsledků v oblasti finanční a čtenářské gramotnosti, na což
škola reaguje zařazováním vzdělávacích aktivit pro podporu gramotností do výuky.
V maturitních třídách jsou zadávány kontrolní testy pro zjišťování znalostí. Výsledky
závěrečných a maturitních zkoušek ve SŠ vedení školy pravidelně monitoruje, vyhodnocuje
a ve shodě s metodickou komisí pro nástavbové studium a předmětovými komisemi
následně přijímá opatření pro odstranění nedostatků. V kombinaci s utlumením dálkového
studia oboru Podnikání dochází v posledním období k výraznému zlepšení výsledků
maturitních zkoušek.



                                           5/9
Škola spolupracuje s řadou tuzemských i zahraničních partnerů nejen v rámci odborného
výcviku žáků, ale také ve formě odborných stáží, exkurzí, přednášek a workshopů pro žáky
a učitele. Přizvaní odborníci spolupracují i na změnách ŠVP a podílejí se na odborné
i teoretické výuce přímo ve škole. Ve spolupráci se základními školami z regionu probíhají
ve škole workshopy pro budoucí uchazeče o studium s cílem představit vyučované obory
i prostředí školy, což vede k nárůstu počtu žáků. Spolupráce se středními školami funguje
zejména v rámci předávání praktických zkušeností, případně ve formě účasti v soutěžích.
Žáci ve spolupráci s pedagogy zajišťují cateringové služby při pořádání regionálních akcí
Krajského úřadu Plzeňského kraje, okolních měst i firem. Pro žáky školy i pro veřejnost jsou
organizovány výstavy a soutěže. Řady teoretických, sportovních a odborných soutěží
v rámci Plzeňského kraje se škola úspěšně účastní (prvenství v krajských kolech soutěží
Kontext, Řemeslo má zlaté dno, ENERSOL 2023, přední umístění v gastro soutěžích). Žáci
oboru Praktická škola se účastní kuchařské soutěže.
Spolupráce vychovatelů domova mládeže s učiteli ve škole probíhá na standardní úrovni.
Zástupce ředitele pro DM se pravidelně účastní pedagogické rady, vychovatelé mají přístup
k elektronickým záznamům hodnocení a docházky svěřených žáků, aby bylo zajištěno
předávání aktuálních informací. Vychovateli jsou i v součinnosti se sociálními partnery
organizovány aktivity podporující osobnostní a profesní rozvoj žáků. V odpoledních
hodinách pravidelně probíhají výchovně vzdělávací činnosti. Podle ročního plánu a zájmu
žáků jsou organizovány sportovní aktivity a soutěže, výtvarné, hudební a kuchařské činnosti
nebo prevemívní aktivity. Nepravidelně Jsou pro žáky pořádány i dam akce, Jako
např. turistické vycházky do okolí, exkurze, besedy se zajímavými hosty. DM spolupracuje
s vnějšími partnery (např. místní knihovna, místní sportovní kluby, městská policie).
 Škola se systémově věnuje prevenci nežádoucího chování. Postupuje dle racionálně
 zpracovaných minimálních preventivních programů, které jsou každoročně vyhodnocovány
 a cíleny na potřeby školy. V oblasti specifické prevence škola spolupracuje s partnery z řad
 odborníků (pedagogicko-psychologická poradna, Policie České republiky, neziskové
 organizace), nespecifická prevence probíhá na denní bázi v rámci vyučování. Mezi účinné
nástroje pro předcházení nevhodnému chování patří třídnické hodiny, semináře a besedy,
 stejně jako účast žáků a pedagogů na charitativních projektech a akcích. V rámci
preventivních aktivit organizuje pro své žáky zájmovou činnost a výlety do okolí.
Pro úspěšné vytvoření funkčního kolektivu a adaptaci na školní prostředí jsou na začátku
školního roku realizovány adaptační kurzy. V případě akutní potřeby probíhají
sociometrická měření. S jejich výsledky jsou seznamováni třídní učitelé, pracovníci školního
poradenského pracoviště a zástupkyně ředitele pro teoretickou výuku. Veškeré zjištěné
projevy nevhodného chování jsou důsledně okamžitě řešeny. Péče o žáky se SVP
je zajištěna, přenos informací o těchto žácích v rámci pedagogického sboru je funkční.
Účinná koordinace činností mezi učiteli a asistenty pedagoga má pozitivní dopad
na vzdělávání všech žáků s momentální potřebou. K přenosu informací zákonným
zástupcům o průběhu a výsledcích vzdělávání dochází prostřednictvím systému Bakaláři,
další informace rodiče získávají při třídních schůzkách a individuálních konzultacích.
Základní informace o škole jsou veřejnosti dostupné na webových stránkách.
Závěry


                                       Vývoj školy

- Došlo ke generační obměně a rozšíření pedagogického sboru v souvislosti s narůstajícím
  počtem žáků ve škole. Přes přetrvávající značnou nekvalifikovanost učí v maturitních



                                            6/9
    třídách výhradně kvalifikovaní pedagogové, což se odráží v pozitivním trendu výsledků
    vzdělávání v maturitním oboru.
-   V domově mládeže se výrazně navýšil počet zaměstnanců i ubytovaných žáků. Dochází
    k postupné rekonstrukci budovy, obměně a modernizaci vybavení.
-   Pro potřeby výuky škola disponuje Wi-Fi připojením pro žáky i učitele.

Silné stránky
    Škola má jasnou, realistickou a srozumitelnou koncepci, která je pravidelně
    ve dvouletých intervalech písemně vyhodnocována a upravována.
    Vedení školy pravidelně sleduje a vyhodnocuje bezpečnost prostředí, reaguje
    na negativní vlivy a má zpracovány externí analýzy bezpečnosti ve škole.
- Škola je vstřícným prostředím pro žáky všech schopností a potřeb, kterým poskytuje
  rovné příležitosti ke vzdělání.
- Příkladně vedená výuka na základní škole ve třídách zřízených pro žáky se speciálními
  vzdělávacími potřebami poskytuje všem žákům v průběhu vzdělávání kvalitní a účinnou
  podporu formou individuálního přístupu s cílem maximální možné uplatnitelnosti
  v praktickém životě.


Slabé stránky a/nebo příležitosti ke zlepšení
- Ve školním vzdělávacím programu oboru Spojový technik pro IT nejsou dodrženy
  odborné kompetence a uplatnění absolventa, které jsou stanoveny v RYP pro tento obor.
  V okruhu Telekomunikační instalace a opravy chybí základní zámečnické práce
  a telekomunikační témata.
- Mezi pedagogy není běžné sdílení podpory a poskytování si zpětné vazby,
  např. formou vzájemných hospitací pedagogů, které probíhají jen zřídka a nahodile.
- Při plánování teoretické výuky nejsou zohledněny individuální potřeby všech žáků
  ve střední škole. Výuka není adekvátně diferencována a podpora žáků nadaných
  či se zájmem o učivo není dostatečná.
- Ve výuce není v dostatečné míře aplikována práce žáků s alternativními zdroji informací
  a žákům není poskytován dostatečný prostor pro formulaci vlastního názoru.
- Pedagogové v domově mládeže se, i přes svoji nekvalifikovanost, nevzdělávají.


Doporučení pro zlepšení činnosti školy
- Posílit vzájemné hospitace pedagogů a poskytování si zpětné vazby z dalšího vzdělávání
  pedagogických pracovníků.
- Důsledně sledovat účinnost podpory pro žáky se speciálními vzdělávacími potřebami
  a nadané žáky ve střední škole.
- Při plánování dalšího vzdělávání pedagogických pracovníků zaměřit vzdělávání na méně
  časté aspekty výuky (formativní hodnocení, práce s alternativními zdroji informací a cíli
  hodin).
- Poskytovat žákům ve výuce dostatečný prostor pro sebehodnocení.



                                           7/9
 -        Zařadit a účelně využívat ve výuce strategie pro posílení finanční a čtenářské gramotnosti.




                                            Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 30 dnů odstranit nedostatky zjištěné při inspekční činnosti a ve stejné lhůtě
 písemně informovat Českou školní inspekci, jak byly nedostatky odstraněny, přijmout
 adekvátní opatření k prevenci nedostatků zjištěných při inspekční činnosti a ve stejné
 lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu.


                    Seznam dokladů, o které se inspekční zjištění opírají
     1.      Zřizovací listina vydaná Plzeňským krajem dne 31. srpna 2001 č. j.: 517/01, včetně
             dodatků č. 1 až 18
  2.         Jmenování do funkce ředitele Středního odborného učiliště a Základní školy, Planá,
             čj. ŠMSpers./42/12 vydané Plzeňským krajem s účinností od 1. srpna 2012 na období
             6 let, včetně dodatku ke jmenování ze dne 20. května 2015 - změna jmenování
             na dobu neurčitou
 3.          Osvědčení ředitele školy o absolvování kvalifikačního studia pro ředitele škol
             a školských zařízení vydané NIDV Plzeň dne 21. října 2014
  4.        Koncepce rozvoje Střední školy živnostenské a Základní školy na roky 2018/23
  5.         Školní řád SŠ platný ve školním roce 2022/23
  6.         Školní řád ZŠ platný ve školním roce 2022/23
  7.        Vnitřní řád DM platný ve školním roce 2022/23
  8.        Záznamy zjednání pedagogické rady ve školních rocích 2021/22 a 2022/23
  9.        Dlouhodobý plán dalšího vzdělávání pedagogických pracovníků ze dne 1.9.2022
1 O.        Plán dalšího vzdělávání pedagogických pracovníků ve školním roce 2022/23
11.         Podklady ke kvalifikaci pedagogů - vzorek
12.         Školní vzdělávací programy pro všechny obory vzdělávání ve školním roce 2022/23
13.         Rozvrh vyučovacích hodin platný ve školním roce 2022/23
14.         Třídní knihy vedené ve školním roce 2022/23
15.         Matrika vedená ve školním roce 2022/2023
16.         Hospitační záznamy ve školním roce 2022/23
17.         Dokumentace výchovného poradenství vedená ve školním roce 2022/23
18.         Minimální preventivní program 2022/23 včetně strategie prevence školní
            neúspěšnosti
19.         Smlouva o poskytování závodního stravování uzavřená mezi Strav byt s.r.o. a Střední
            škola živnostenská a Základní škola Planá, účinná od 1. 5. 2022
20.         Účetní podklady za rok 2022



                                                   8/9
21.    Kniha úrazů vedená , ť školním roce 2022/23




                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnucsi.p@csicr.czs připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo
školském zařízení, jichž se týká, a v místně příslušném inspektorátu České školní
inspekce. Zároveň je inspekční zpráva zveřejněna na webových stránkách České
školní inspekce a v informačním systému lnsplS PORTÁL.


Složení inspekčního týmu a datum vyhotovení inspekční zprávy


Mgr. Martin Milota, školní inspektor,
vedoucí inspekčního týmu
Mgr. Petra Holopírková, kontrolní
pracovnice
Mgr. Jitka Křížková, MBA,
odbornice pro vzdělávání žáků se SYP

Mgr. Jana Bervidová, školní inspektorka

Mgr. Pavel Janča, školní inspektor

Ing. Bc. Martin Tůma, odborník pro
praktické vyučování




V Plzni 24.4.2023




                                           9/9
