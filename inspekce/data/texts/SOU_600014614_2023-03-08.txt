                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-398/23-B


Název                                Střední škola gastronomie, hotelnictví a lesnictví
                                     Bzenec, příspěvková organizace
Sídlo                                náměstí Svobody 318, 696 81 Bzenec
E-mail                               info@sosbzenec.cz
IČO                                  00053155
Identifikátor                        600014614
Právní forma                         příspěvková organizace
Zastupující                          Mgr. Libor Marčík
Zřizovatel                           Jihomoravský kraj
Místo inspekční činnosti             Bzenec, náměstí Svobody 318 a Přívoz 735
Inspekční činnost na místě           8. až 10. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů se zaměřením na neúspěšnost ve společné části maturitní zkoušky.
Zjišťování a hodnocení naplnění školních vzdělávacích programů, a to v oborech vzdělání
poskytujících střední vzdělání s maturitní zkouškou a jejich souladu s právními předpisy
a příslušnými rámcovými vzdělávacími programy. Hodnoceným obdobím bylo období
od poslední inspekční činnosti v prosinci 2019 k datu inspekční činnosti.
                                    Charakteristika
Střední škola gastronomie, hotelnictví a lesnictví Bzenec, příspěvková organizace (dále
„škola“) vykonává činnost střední školy, domova mládeže a školní jídelny. V tomto školním
roce poskytuje střední vzdělání s maturitní zkouškou ve čtyřech oborech vzdělání (16-01-
M/01 Ekologie a životní prostředí, 65-42-M/ 01 Hotelnictví, dále „čtyřleté maturitní obory“,
41-45-L/51 Mechanizace zemědělství a lesního hospodářství a 64-41-L/51 Podnikání, dále
„nástavbové studium“) a v sedmi oborech středního vzdělání s výučním listem.
Od 1. 9. 2022 byly rozšířeny čtyřleté obory středního vzdělání s maturitní zkouškou o obor
69-41-L/02 Masér sportovní a rekondiční, který je v tomto školním roce poprvé nabízen
v přijímacím řízení. Předmětem inspekčního hodnocení byly obory středního vzdělání
s maturitní zkouškou (dále „maturitní obory“), v nichž bylo k 30. 9. 2022 vzdělává no
136 žáků z celkového počtu 389 žáků školy. Od minulé inspekční činnosti došlo k mírné mu
úbytku počtu žáků, přibližně o 11 %. Žáci oboru Hotelnictví jsou vzděláváni v místě
poskytovaného vzdělávání náměstí Svobody a žáci oborů Ekologie a životní prostředí (dále
„Ekologie“), Mechanizace zemědělství a lesního hospodářství (dále „Mechaniza ce “)
a Podnikání v místě poskytovaného vzdělávání Přívoz. Škola vzdělávala ke dni inspekční
činnosti v maturitních oborech 15 žáků se speciálními vzdělávacími potřebami, z toho dva
žáky s podpůrnými opatřeními na základě doporučení školských poradenských zaříze ní
a 13 žáků podle plánů pedagogické podpory zpracovaných školou v zájmu řešení jejich
školní neúspěšnosti.


                         Hodnocení podmínek vzdělávání
Ředitel školy (dále „ředitel“) přijal v únoru 2020 na základě výsledků inspekční činnosti
opatření ke zlepšení výsledků vzdělávání žáků, kvality poskytovaného vzdělávání a v oblasti
přijímacího řízení. Deklaroval především pravidelné sledování a vyhodnocování výsledků
vzdělávání žáků, podporu žákům při řešení jejich školní neúspěšnosti s využitím nástrojů
a postupů definovaných v metodických dokumentech školy (zejména ve strategii prevence
a řešení školní neúspěšnosti, postupu při řešení absence a výchovných problémů žáků
a metodice doučování). Jako další opatření stanovil podporu žákům školním psychologe m,
zintenzivnění činnosti školního poradenského pracoviště a třídních učitelů a důraz
na zařazování aktivizačních metod do výuky. Ve výše uvedených metodickýc h
dokumentech škola stanovila konkrétní kroky při řešení školní neúspěšnosti žáků, které jsou
ve škole systematicky realizovány pod vedením ředitele a pracovníků školního
poradenského pracoviště, zejména výchovné poradkyně zajišťující koordinaci činností v této
oblasti.
Škola od minulé inspekční činnosti zefektivnila svoji činnost při vyhledávání a identifik ac i
žáků s výukovými obtížemi. Na úrovni širšího vedení školy, pedagogické rady,
předmětových sekcí a třídních učitelů probíhá pravidelné sledování a vyhodnoco vá ní
průběžných výsledků vzdělávání žáků. Žákům vykazujícím riziko školního neúspěchu
je nabízena okamžitá individuální podpora, zejména formou plánů pedagogické podpory
směřovaných do konkrétních vyučovacích předmětů, v nichž dosahují slabé výsledky, dále
formou nabídky individuálních konzultací a doučování realizovaného v rámci Národního
plánu obnovy. Plány pedagogické podpory zpracované pro konkrétní žáky v rámci
podpůrného opatření prvního stupně jsou pravidelně na úrovni vyučujících přísluš nýc h
předmětů a třídních učitelů vyhodnocovány. Koordinaci této formy podpory zajišťuje
výchovná poradkyně a speciální pedagog. Vyhodnocování účinnosti podpůrných opatření
je realizováno na poradách vedení, v případě potřeby jsou navrhována další opatření.



                                            2/10
Z analýzy výsledků vzdělávání žáků vyplynulo, že ke zlepšení došlo pouze ve výsledcíc h
vzdělávání žáků oboru Hotelnictví, v nástavbových oborech vzdělání Mechanizace
a Podnikání se pozitivní efekt podpory neprojevil. Dalším významným nástrojem v této
oblasti jsou individuální pohovory s jednotlivými žáky, popř. jejich zákonnými zástupci,
a to buď na úrovni vedení školy nebo školního poradenského pracoviště. Podpora žákům
formou pedagogické intervence, která byla nastavena po minulé inspekční činnosti, není
v tomto školním roce využívána. Z vyjádření výchovné poradkyně vyplynulo,
že pedagogická intervence představovala širší podporu žákům a nahradilo ji pravidelné
doučování. Doučování je realizováno skupinově i prostřednictvím individuálníc h
konzultací. Poskytování poradenských služeb ve škole zabezpečuje školní poradenské
pracoviště ve složení výchovný poradce a školní metodik prevence, a to na obou místech
poskytovaného vzdělávání. Dále je jeho činnost posílena o dva speciální pedagogy
a školního psychologa, kteří jsou rovněž angažovaní v systému podpory žáků ohroženýc h
školní neúspěšností a zejména v preventivních aktivitách v této oblasti.
Významným opatřením, ke kterému škola přistoupila, je zpřísnění podmínek pro přijímá ní
žáků. Ředitel školy v přijímacím řízení postupně zpřísňoval od minulé inspekční činnosti
(až na období distanční výuky z důvodu mimořádných opatření) minimální bodovou hranici
pro přijetí, která je na školní rok 2023/2024 stanovená pro čtyřleté maturitní obory
na 20 bodů a u nástavbového studia na 25 bodů. Ředitel dále v kritériích pro přijímací řízení
do dvouletého nástavbového studia nově stanovil uchazečům o vzdělávání povinnost konat
školní přijímací zkoušku v podobě písemného testu z anglického jazyka. Důvodem
je opakovaná vysoká neúspěšnost žáků těchto oborů vzdělání ve společné části maturitní
zkoušky u zkoušky z anglického jazyka. Celkový dopad tohoto opatření na počet nepřijatýc h
žáků v přijímacím řízení pro tento školní rok však byl minimální.
Škola vydala pro školní rok 2022/2023 aktualizace školních vzdělávacích programů
pro jednotlivé obory středního vzdělání s maturitní zkouškou, do kterých zapracovala změny
související s revizí rámcových vzdělávacích programů odborného vzdělávání. V časové
dotaci vyučovacích předmětů, které jsou součástí společné části maturitní zkoušky, škola
neprovedla v nástavbovém studiu a oboru Ekologie žádné změny. V oboru Hotelnictví byla
o jednu vyučovací hodinu posílena výuka českého jazyka a literatury. Disponibilní hodiny
na posílení časové dotace vyučovacích předmětů společné části maturitní zkoušky jsou
využity pouze v oboru Podnikání (posílení výuky cizích jazyků o tři vyučovací hodiny),
v oboru Mechanizace nejsou disponibilní hodiny k posílení výuky těchto předmětů využity,
což je vzhledem k vysoké míře neúspěšnosti ve společné části maturitní zkoušky žádoucí.
Semináře z předmětů společné části maturitní zkoušky jsou zařazeny jako nepovinné
předměty. Při úpravách a aktualizaci školních vzdělávacích programů většiny maturitníc h
oborů škola nepřijala dostatečná opatření směrem ke zlepšení úspěšnosti žáků ve společné
části maturitní zkoušky.
V oblasti řízení a pedagogického vedení došlo k posunu ve zkvalitnění kontrolní činnosti.
Hospitační činnost vedení školy se více zaměřila na předměty společné části maturitní
zkoušky. Hospitační záznamy postihují nejen jevy vyskytující se v průběhu výuky,
ale i klady a rezervy sledovaných hodin. Menší pozornost byla věnována zhodnocení výuky
z hlediska naplňování vzdělávacích potřeb žáků a zhodnocení aktivity žáků. Většinou schází
konkrétní doporučení a následná hospitační činnost za účelem zhodnocení posunu v kvalitě
výuky.
V oblasti personálních podmínek došlo ke zlepšení. Ředitel především přijal opatření
spočívající v personální změně na pracovním místě zástupce ředitele v místě poskytovaného
vzdělávání Přívoz, kde byla dále zřízena nová pozice vedoucího učitele pro teoretické



                                            3/10
vyučování. Dopad těchto opatření nebyl prozatím vyhodnocen. V době inspekční činnosti
zajišťovalo vzdělávání žáků v předmětech společné části maturitní zkoušky osm učitelů,
kteří splňovali odbornou kvalifikaci pro vyučované předměty. Větší důraz je kladen
na prohlubování jejich kvalifikace dalším vzděláváním. Škola v hodnoceném období aktivně
organizovala vzdělávací aktivity pro celou sborovnu např. v tématech formativního
hodnocení žáků, práce s nadanými žáky, náročné komunikační situace, podpora žáků
s odlišným mateřským jazykem. Nemalá pozornost byla věnována i individuá lním
vzdělávacím aktivitám podle zájmu učitelů, do kterých se však učitelé zapojovali s různou
intenzitou.
Finanční a materiální podmínky plně odpovídají potřebám maturitních oborů vzdělání.


                          Hodnocení průběhu vzdělávání
Hodnocení průběhu vzdělávání bylo zaměřeno na výuku předmětů český jazyk a literatura,
anglický jazyk a matematika. Posun v průběhu vzdělávání od minulé inspekční činnosti byl
zejména ve snaze učitelů žáky aktivně zapojit do vzdělávacího procesu, což se až na výjimk y
dařilo, a nabízet aktivity potřebné pro osvojení znalostí a dovedností potřebných ke zvládnutí
maturitní zkoušky.
Výuka probíhala v příjemné pracovní atmosféře, učitelé projevovali zájem o žáky a výsledky
jejich vzdělávání, dobré výkony žáků a aktivní přístup průběžně oceňovali pochvalou nebo
známkou. Ve vyučovacích hodinách převažovaly tradiční formy vedení výuky – frontální
výuka vhodně doplněná řízeným rozhovorem, který podporoval rozvoj komunikativníc h
dovedností žáků. Ostatní formy vedení výuky byly využívány méně. Nedostatečná byla
podpora žákovské spolupráce ve skupinách, rovněž vzájemná diskuze mezi žáky
nad obsahem učiva či řešením zadaných úloh nebyla cíleně rozvíjena. Žáci řešili stejné typy
úloh se stejnou náročností, diferenciace obsahu vzdělávání s ohledem na vzdělávací potřeby
a individuální možnosti žáků nebyla uplatňována. V některých sledovaných hodinách měli
žáci k dispozici učebnice a pracovní listy, jiné informační zdroje nebyly využívá ny.
Při klasifikaci žáků bylo uplatněno vzájemné hodnocení, chybělo však formativní hodnocení
a podpora schopnosti provádět sebehodnocení. Vyučovací hodiny byly většinou dobře
časově strukturované, závěry byly věnovány shrnutí učiva a hodnocení naplnění
vzdělávacího cíle.
Výuka českého jazyka a literatury se zaměřovala na zvyšování stylistické úrovně psaného
projevu a na procvičování již získaných dovedností a na osvojování nového učiva
z literatury. S využitím digitálních technologií žáci opakovali učivo a nové infor mace
písemně zpracovávali, používali učební pomůcky (učebnice, pracovní listy, beletrii).
S použitím čtenářských strategií žáci zvládali úkoly jako shrnutí obsahu grafického textu,
který si sami vybrali, nebo analýzu textu připraveného vyučujícími v digitální či listinné
podobě. Vedle motivace audio ukázkou, či videoklipem se objevily aktivizační metody –
práce ve skupinách, kolektivní tvorba myšlenkové mapy, interaktivní hra s kostkou
na principu volby správných odpovědích – které rozvíjely klíčové kompetence žáků.
Zařazené metody práce ani pozorované ústní zkoušení řízeným rozhovorem nevyžado va ly
od žáků souvislý ústní projev nebo náročnější argumentaci či diskusi.
V převážné většině navštívených hodin anglického jazyka se dařilo žáky motivo vat
k aktivnímu zapojení do realizovaných činností. Ve výuce bylo navozeno cizojazyč né
prostředí, což vytvářelo vhodné podmínky pro osvojování komunikativních kompetencí.
Vyučující podporovali i obsahově náročnější komunikaci, v projevu žáků však byly patrné
výraznější rozdíly. Část žáků prokazovala velmi dobré znalosti cizího jazyka, část však byla


                                            4/10
schopna reagovat na podněty učitele jen na nižší úrovni mluveného projevu. Učitelé
zařazovali mimo jiné úkoly cíleně rozvíjející dovednosti uplatnitelné u maturitní zkoušky
a úkoly k rozšiřování slovní zásoby včetně odborné terminologie. Didaktickou techniku
vyučující dokázali účelně využít. Méně příležitostí měli žáci k vzájemné spolupráci,
převažovala komunikace s vyučující. V závěru vyučovacích hodin bylo většinou zařazeno
shrnutí učiva a zhodnocení samostatné práce. Pro podporu studijní úspěšnosti v anglické m
jazyce využívá škola elektronický výukový systém. Žáci jsou do tohoto systému zdarma
registrováni, v jeho prostředí pracují na zadaných úkolech ve škole a především v rámci
domácí přípravy podle svých možností a mohou sami sledovat a vyhodnocovat průběžně
vlastní pokrok.
V hodinách matematiky byli žáci rovněž motivováni k řešení zadaných úloh a zvládnut í
nároků tohoto maturitního předmětu. V některých hodinách či jejich částech byly nároky
na žáky snižovány, a to zejména z důvodu, že si tento předmět ve společné části maturitní
zkoušky nezvolili a nevykazovali v něm dostatečné znalosti a dovednosti na úrovni
odpovídající příslušnému ročníku vzdělávání v daném oboru. Učitelé žáky vedli
k samostatné práci u tabule, vytvářeli dostatečný časový prostor pro analýzu zadaných úloh
a stanovení postupů řešení. Méně často žáky vedli ke slovnímu zdůvodnění postupu řešení.
V průběhu výuky byly zařazovány i analytické úlohy rozvíjející logické myšlení žáků,
účelně byla využívána práce s chybou.


                         Hodnocení výsledků vzdělávání
Úroveň dosahovaných znalostí a dovedností žáků ověřují pedagogové průběžně, jejich
vzdělávací výsledky pravidelně hodnotí, většinou prostřednictvím písemných, ústních nebo
praktických zkoušek. Pro zjištění vstupní úrovně znalostí žáků v matematice, českém jazyce
a anglickém jazyce využívá škola srovnávací testování v počátku jejich studia. Tyto údaje
využívají učitelé při plánování výuky v zájmu srovnání rozdílných znalostí žáků. Dále
již škola žádné interní ani externí způsoby testování výsledků vzdělávání žáků nevyužívá,
s výjimkou výběrového zjišťování organizovaného Českou školní inspekcí. Na základě
vlastního zájmu si mohou žáci závěrečných ročníků dobrovolně individuálně ověřit svou
připravenost ke složení společné části maturitní zkoušky prostřednictvím komerčních testů,
které si sami hradí.
Ve školním roce 2021/2022 ve všech oborech ukončených maturitní zkouškou neprospělo
celkem 7 % žáků a celková absence činila průměrně 209 hodin na žáka. Značné rozdíly
vykazovali žáci čtyřletých maturitních oborů a nástavbového studia, a to jak v prospěchu,
tak v počtu zameškaných hodin. Úspěšnost žáků v průběhu vzdělávání je u obou oborů
nástavbového studia horší. Ve školním roce 2021/2022 v nástavbovém studiu neprospělo
téměř 21 % žáků a průměrná absence na jednoho žáka činila 323 hodin za školní rok,
výjimkou nebyly ani nadprůměrné absence některých žáků přesahujících 500 hodin za školní
rok. V prvním pololetí letošního školního roku v nástavbovém studiu neprospělo 35 % žáků
a průměrná absence na žáka za pololetí činila 112 hodin, což ukazuje na mírné zlepšení
v docházce žáků, přesto byl u některých žáků počet zameškaných hodin opět vysoký (více
než 200 hodin za pololetí).
Česká školní inspekce provedla v průběhu inspekční činnosti analýzu výsledků žáků
dosažených u maturitní zkoušky za poslední tři roky, a to ve zkušebním období let 2020,
2021 a 2022 (dále „hodnocené období“). Sledována byla tzv. hrubá neúspěšnost žáků, která
vypovídá o tom, jak velká část žáků z celkového počtu žáků přihlášených ke společné části
maturitní zkoušky ji nekonala nebo u ní neuspěla. V roce 2021 konali žáci maturitní zkoušku
za specifických podmínek souvisejících s pandemií Covid a v tomto roce došlo celkově


                                           5/10
u všech oborů vzdělání k výraznému zlepšení jejich úspěšnosti u této zkoušky. V případě
žáků čtyřletých maturitních oborů činila průměrná hrubá neúspěšnost v hodnoceném období
24 % u oboru vzdělání Hotelnictví a 27 % u oboru vzdělání Ekologie, což jsou však horší
výsledky, než byl průměrný celorepublikový výsledek. V obou těchto oborech se výsledky
žáků u maturitní zkoušky v roce 2022 ve srovnání s rokem 2019 zlepšily. Při ukončování
vzdělávání maturitní zkouškou vykazovali žáci nástavbového studia výrazně horších
výsledků než žáci čtyřletých maturitních oborů. Dlouhodobě jsou u oborů vzdělání
nástavbového studia celkové počty žáků nízké, v roce 2022 konalo maturitní zkoušku
osm žáků (z 11 přihlášených). Hrubá neúspěšnost žáků oboru vzdělání Podnikání činila
průměrně v hodnoceném období 44 %, v roce 2022 dosáhla 80 %. Velmi nízká je celková
úspěšnost žáků tohoto oboru ve vzdělávání, z celkového počtu 11 žáků, kteří začali studovat
(k 30. 9. 2020) jen jeden žák úspěšně ukončil vzdělávání maturitní zkouškou,
což představuje 11 % úspěšnost. Hrubá neúspěšnost žáků oboru vzdělání Mechanizace činila
průměrně v hodnoceném období 57 %, v roce 2022 dosáhla 83 %, což je horší výsledek
v porovnání s rokem 2019 (50 %). Také v případě tohoto oboru vzdělání je celková
úspěšnost žáků ve vzdělávání nízká, z celkového počtu osmi žáků, kteří začali studovat
(k 30. 9. 2020) jen jeden žák úspěšně ukončil vzdělávání maturitní zkouškou, což je 13 %
úspěšnost.
Společnými znaky, které provázejí vysokou neúspěšnost žáků nástavbového studia
ve vzdělávání, je jejich vysoká absence a nízká studijní motivace. Důsledkem jsou předčasné
odchody žáků ze vzdělávání v průběhu jejich studia, u oboru vzdělání Podnikání to bylo
v hodnoceném období průměrně 26 % žáků a u oboru vzdělání Mechanizace 51 %. Část
žáků ukončuje nebo přerušuje vzdělávání na základě vlastního rozhodnutí, v méně případech
ukončuje vzdělávání škola. Pokud neúspěšní žáci žádají o opakování ročníku, škola jim
ve většině případů opakování povoluje.
Za hlavní příčinu vysoké celkové neúspěšnosti žáků nástavbového studia u maturitní
zkoušky lze označit vysokou absenci žáků. Ve školním roce 2021/2022 se žáci, kteří byli
u maturitní zkoušky neúspěšní (nekonali ji nebo u ní neprospěli) podíleli na celkové absenci
všech žáků závěrečného ročníku nástavbového studia 96 % (žáci u maturitní zkoušky
úspěšní, zameškali pouze 4 % z celkové absence závěrečných ročníků). Pravidla k prevenci
záškoláctví a způsobu omlouvání nepřítomnosti, stanovená ve školním řádu, nebyla
od minulé inspekční činnosti upravována. Žáky s nadměrnou absencí škola eviduje
a v součinnosti s třídními učiteli přijímá některá opatření pro zlepšení jejich docházky.
Většinou se jedná o informování zákonných zástupců žáků doporučenými dopisy,
individuální pohovory, zpřísnění pravidel pro omlouvání absence. Využívání výchovnýc h
opatření a snížených stupňů z chování je výjimečné, v prvním pololetí letošního školního
roku byli všichni žáci hodnoceni z chování stupněm velmi dobré a všechny zameškané
hodiny byly evidovány jako omluvené. Postup k řešení absence deklarovaný ředitelem školy
nebyl v jejím snižování dostatečně účinný, tuto jednu z hlavních příčin vysoké neúspěšnosti
žáků při ukončování vzdělávání maturitní zkouškou se nepodařilo od minulé inspekční
činnosti eliminovat.
Pedagogové se vzdělávacími výsledky žáků zabývají na jednáních pedagogické rady
a zejména v rámci jednání předmětových komisí zřízených pro jednotlivé předměty
společné části maturitní zkoušky. Ze zápisů z jejich jednání vyplynulo, že výsledky žáků
dosahované v průběhu vzdělávání i při jeho ukončování společně vyhodnocují, konkrétní
analýzu podrobných výsledků žáků u maturitní zkoušky (dosaženou úroveň dovedností
v jednotlivých částech zkoušky) škola nedoložila. Na úrovni předmětových komisí
pedagogové přijímají opatření ke zlepšení vzdělávacích výsledků, která jsou většinou
zaměřena na nabídku konzultací a doučování žákům a jejich průběžnou motivaci k jejich


                                           6/10
využívání. Nadaní žáci se prezentují v soutěžích své odborné profilace, škola je cíleně
nevyhledává. Žáci, většinou čtyřletých maturitních oborů, jsou motivováni k vykonání
mezinárodních jazykových zkoušek podle úrovně jejich znalostí. Vyučující těmto žákům
poskytuje adekvátní individuální podporu. Část žáků i v letošním školním roce úspěšně
složilo zkoušku v požadované úrovni B2, jeden žák prokázal výborné znalosti anglické ho
jazyka a dosáhl úrovně C1.
Školou přijatá opatření k závěrům inspekčního hodnocení z prosince 2019 v oblasti výsledků
vzdělávání žáků nepřinesla zlepšení výsledků vzdělávání žáků. Hrubá neúspěšnost v oboru
Podnikání vzrostla z 70 % v roce 2019 na 80 % v roce 2022 a v oboru Mechanizace mírně
poklesla z 86 % v roce 2019 na 83 % v roce 2022 a je v obou těchto oborech vzdělání
dlouhodobě vysoká. Rovněž ve škole nadále přetrvává stav, kdy vysoké procento žáků
nástavbového studia předčasně ukončí vzdělávání nebo neuspěje ve společné části maturitní
zkoušky a nedosáhne stupně středního vzdělání s maturitní zkouškou.


                                        Závěry
Vývoj školy
- Změna na pracovním místě zástupce ředitele školy a zřízení pracovní pozice vedoucí
  učitel teoretického vyučování.
- Rozšíření nabídky čtyřletých oborů středního vzdělání s maturitní zkouškou o obor
  vzdělání Masér sportovní a rekondiční, denní forma vzdělávání od školního roku
  2022/2023.
- Nárůst počtu žáků vzdělávaných v oboru Ekologie a životní prostředí, pokles počtu žáků
  vzdělávaných v oborech Hotelnictví, Mechanizace zemědělství a lesního hospodářství
  a Podnikání.
- Zlepšení úspěšnosti žáků u maturitní zkoušky ve čtyřletých maturitních oborech
  (Hotelnictví a Ekologie a životní prostředí).
- Trvale vysoká hrubá neúspěšnost v dvouletém nástavbovém studiu (obory vzdělání
  Mechanizace zemědělství a lesního hospodářství a Podnikání).
Slabé stránky a/nebo příležitosti ke zlepšení
- Nastavená a dosud realizovaná opatření v oblasti podpory žákům ohroženým školní
  neúspěšností nevedla ke zlepšení výsledků vzdělávání v průběhu vzdělávání a při jeho
  ukončování maturitní zkouškou v nástavbovém studiu.
- Mechanismy řízení, kontroly a vyhodnocování opatření školy realizovaných v oblasti
  prevence a řešení školní neúspěšnosti nebyly dostatečně účinné.
- Podpora žákovské spolupráce formou skupinové výuky byla zařazována minimá lně,
  diskuze mezi žáky jako aktivizační metoda výuky nebyla uplatňována.
- V části vyučovacích hodin nebyla dostatečně uplatňována diferenciace výuky, což bylo
  málo efektivní vzhledem k individuálním vzdělávacím potřebám žáků a jejich výukovým
  obtížím při zvládání nároků maturitních oborů vzdělání.
- Vysoká absence žáků oborů vzdělání Mechanizace zemědělství a lesního hospodářství
  a Podnikání s negativním dopadem na úspěšnost ve vzdělávání.
- Dlouhodobá vysoká neúspěšnost žáků oborů vzdělání Mechanizace zemědělství a lesního
  hospodářství a Podnikání u maturitní zkoušky.


                                          7/10
- Trvale nízký počet žáků oborů vzdělání Mechanizace zemědělství a lesního hospodářství
  a Podnikání, kteří úspěšně ukončili vzdělávání maturitní zkouškou, a to vzhledem k počtu
  žáků přijatých do prvních ročníků těchto oborů.
Doporučení pro zlepšení činnosti školy
- Analyzovat a vyhodnocovat účinnost přijatých a realizovaných opatření k eliminac i
  vysoké neúspěšnosti žáků oborů vzdělání Mechanizace zemědělství a lesního
  hospodářství a Podnikání v průběhu studia a při jeho ukončování maturitní zkouškou.
- Zaměřit další vzdělávání pedagogických pracovníků na inovativní a aktivizační formy
  a metody výuky, zefektivnit vzájemné sdílení poznatků.
- Zajistit systematickou a účinnou podporu stávajícím žákům oborů vzdělání Podnikání
  a Mechanizace zemědělství a lesního hospodářství ohroženým školní neúspěšností.
  Vyhodnocovat její účinnost s následným navržením případné obměny zvolené ho
  přístupu.
- Ukončit nabídku vzdělávání v nástavbových oborech vzdělání 41-45-L/51 Mechanizace
  zemědělství a lesního hospodářství (denní forma vzdělávání) a 64-41-L/51 Podnikání
  (denní forma vzdělávání) a podat návrh na jejich výmaz z rejstříku škol a školských
  zařízení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout opatření k odstranění nedostatků zjištěných při inspekční
činnosti a ve stejné lhůtě písemně informovat Českou školní inspekci, jaká byla přijata
opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, Střední škola, IZO: 000053155, tisk dne
      28. 2. 2023
 2.   M8 Výkaz o střední škole podle stavu k 30. 9. 2022, tisk dne 28. 2. 2023
 3.   Kniha rozvoje školy, ze dne 1. 9. 2021
 4.   Školní řád, č.j. SŠ-Bez-946/2022, včetně Přílohy č. 1 Hodnocení výsledků vzdělává ní
      žáků účinnost od 1. 9. 2022, platnost od 1. 9. 2022
 5.   Školní vzdělávací programy pro obory vzdělání 16-01-M/01 Ekologie a životní
      prostředí, 65-42-M/ 01 Hotelnictví, 41-45-L/51 Mechanizace zemědělství a lesního
      hospodářství a 64-41-L/51 Podnikání platné ve školním roce 2022/2023
 6.   Výroční zpráva o činnosti školy ve školním roce 2021/2022
 7.   Třídní knihy vedené pro třídy označené HT1A, HT3A, HT4A, EU4A, MP1A
      a MP2A ve školním roce 2022/2023
 8.   Zápisy z jednání pedagogické rady vedené za jednotlivá klasifikační období školních
      roků 2021/2022 a 2022/2023
 9.   Hospitační záznamy vedené za školní roky 2021/2022 a 2022/2023


                                          8/10
10.   Dlouhodobý plán DVPP, ze dne 1. 9. 2022
11.   Přehledy dalšího vzdělávání pedagogických pracovníků za školní roky 2021/2022
      a 2022/2023
12.   Strategie prevence a řešení školní neúspěšnosti žáků, ze dne 1. 12. 2020 a 1. 9. 2022
13.   Metodika k doučování, účinnost od 1. 2. 2021, včetně příloh
14.   Postup při řešení absence a výchovných problémů žáků platná ve školním roce
      2022/2023, ze dne 1. 9. 2022
15.   Roční plány sekce českého jazyka a literatury, sekce cizích jazyků a sekce matematik y
      a fyziky na školní rok 2022/2023
16.   Zápisy z jednání sekcí českého jazyka a literatury, cizích jazyků a matematik y
      a fyziky vedené ve školním roce 2021/2022 a 2022/2023
17.   Personální dokumentace pedagogických pracovníků vyučujících český jazyk
      a literaturu, anglický jazyk a matematiku a pedagogických pracovníků školního
      poradenského pracoviště vedená ve školním roce 2022/2023
18.   Plán práce školního poradenského pracoviště na školní rok 2022/2023
19.   Zápisy z jednání školního poradenského pracoviště vedené za školní roky 2021/2022
      a 2022/2023
20.   Osobní dokumentace žáků s podpůrnými opatřeními maturitních oborů vzdělání
      vedená ve školním roce 2022/2023
21.   Školní elektronický informační systém
22.   Rozvrh hodin pro třídy označené HT1A, HT3A, HT4A, EU1A, EU2A, EU3A, EU4A,
      MP1A a MP2A platný ve školním roce 2022/2023
23.   Zhodnocení výsledků maturitní zkoušky 2022 za jednotlivé třídy, nedatováno
24.   Kritéria přijímacího řízení pro školní rok 2022/2023 (Příkaz ředitele k vyhláše ní
      2. kola přijímacího řízení) a pro školní rok 2023/2024 (Příkaz ředitele k vyhláše ní
      1. kola přijímacího řízení)
25.   Přehled přijímacího řízení (počty žáků přihlášených a přijatých) pro školní roky
      2020/2021, 2021/2022 a 2022/2023
26.   Přehledy počtu žáků zapojených do doučování ve školním roce 2022/2023
27.   Písemné práce žáků z českého jazyka a literatury, anglického jazyka a matematik y,
      školní rok 2022/2023
28.   Zápisy z jednání vedení školy s vybranými pedagogickými pracovníky, zápisy
      z jednání s žáky školy a jejich zákonnými zástupci vedené ve školním roce 2022/2023
29.   Zápis z jednání v oblasti poradenských služeb školy ze dne 8. 3. 2023, 9. 3. 2023
      a 10. 3. 2023
30.   Tabulky s výsledky maturitní zkoušky celkem, společná část, profilová část, český
      jazyk, matematika, cizí jazyk za roky 2020 až 2022
31.   Zápis z jednání s ředitelem školy, ze dne 10. 3. 2023
32.   Inspekční zpráva, čj. ČŠIB-1865-/19-B, ze dne 6. 1. 2020
33.   Vyjádření k inspekční zprávě, ze dne 28. 2. 2020




                                           9/10
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Renata Boková, školní inspektorka,
 vedoucí inspekčního týmu
 Mgr. Blanka Prachařová, školní
 inspektorka

 Ing. Alena Svobodová, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




                                            10/10
