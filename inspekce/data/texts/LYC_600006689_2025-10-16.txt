                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-3653/25-S
                                       Sp. zn. ČŠIS-S-711/25-S


Název                               Vyšší odborná škola a Střední zemědělská škola,
                                    Benešov, Mendelova 131
Sídlo                               Mendelova 131, 256 01 Benešov
E-mail                              dobesova@zemsbn.cz
IČO                                 61 664 651
Identifikátor                       600 006 689
Právní forma                        příspěvková organizace
Zastupující                         PaedDr. Ivana Dobešová
Zřizovatel                          Středočeský kraj
Místo inspekční činnosti            Mendelova 131, Benešov
                                    Pomněnice 1, Benešov
Inspekční činnost na místě          16. – 17. 10. 2025, 20. − 21. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“) a akreditovaných vzdělávacích programů
(dále „AVP“), jejich naplňování, souladu ŠVP s právními předpisy a rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                   Charakteristika
Příspěvková organizace (dále „škola“) vykonává činnost střední školy (dále „SŠ“), vyšší
odborné školy (dále „VOŠ“), domova mládeže (dále „DM“), školního hospodářství a školní
jídelny. V SŠ se k 30. 9. 2025 vzdělávalo 562 žáků (naplněnost 94 %) v denní formě
vzdělávání. V oborech středního vzdělání s maturitní zkouškou (dále „maturitní obory“)
Veterinářství, Agropodnikání, Zahradnictví, Přírodovědné lyceum a Lyceum škola
evidovala 434 žáků. V oborech středního vzdělání s výučním listem (dále „nematur itní
obory“) Jezdec a chovatel koní, Zemědělec-farmář a Zahradník se vzdělávalo 128 žáků.
Od předchozí inspekční činnosti v roce 2019 vzrostl počet žáků přibližně o třetinu. Od
školního roku 2025/2026 došlo k rozšíření vzdělávací nabídky o obor Lyceum. Škola
realizuje výuku vybraných předmětů v anglickém jazyce v oborech Přírodovědné lyceum
a Veterinářství. Ve VOŠ se k termínu inspekční činnosti vzdělávalo 23 studentů (naplněno st
15 %) v denní formě vzdělávání, z toho 21 studentů v AVP Veterinární asistent a dva
studenti v AVP Zemědělské podnikání. Od předchozí inspekční činnosti se počet studentů
snížil, vzdělávací nabídka VOŠ byla rozšířena o vzdělávání v AVP Veterinární asistent.
V DM bylo k termínu inspekční činnosti ubytováno 70 žáků školy (naplněnost 100 %).
Ve školním hospodářství probíhá část praktického vyučování.
K termínu inspekční činnosti škola vzdělávala 54 žáků se speciálními vzdělávac ími
potřebami, z nichž pět podle individuálního vzdělávacího plánu. Škola eviduje 16 žáků
s odlišným mateřským jazykem, u některých přetrvává částečná jazyková bariéra.


                         Hodnocení podmínek vzdělávání
Ředitelka školy (dále „ředitelka“) ve své funkci efektivně uplatňuje dlouholeté manažerské
dovednosti. Koncepce rozvoje školy je pravidelně aktualizována. Strategické cíle vhodně
reagují na společenskou poptávku, zájem žáků i záměry zřizovatele. K jejich naplňová ní
přispívá rozšíření vzdělávací nabídky školy i promyšlená zaměření realizovaných ŠVP
a AVP s důrazem na získání znalostí a dovedností v souladu s moderními oborovými trendy.
Přínosem pro žáky a studenty je koncepčně rozvíjená podpora jejich cizojazyč nýc h
kompetencí v odborném vzdělávání, jež zvyšuje uplatnitelnost na trhu práce.
K naplňování profilu absolventa účinně přispívá dlouhodobá spolupráce školy s četnými
profesními a sociálními partnery, která umožňuje mj. systematický rozvoj praktických
dovedností žáků a studentů i profesní růst pedagogů. Zapojení žáků a studentů do zahranič ní
mobility i mezinárodních programů včetně tzv. vedení reálných studentských firem přispívá
k využití jejich teoretických poznatků v praxi i k rozvoji komunikačních dovedností
v anglickém jazyce. Přínosná spolupráce je rozvíjena rovněž s vysokými školami obdobného
zaměření i se základními školami, pro které jsou organizovány různé vzdělávací akce aj.
Systém řízení školy je funkční, vychází z účelného delegování kompetencí s jasně
vymezenou odpovědností za určenou oblast. Pravidelné porady na různých úrovníc h
umožňují plynulý chod školy i operativní řešení problémů. Od předchozí inspekční činnosti
se zefektivnila činnost předmětových komisí, pravidelně se zabývají mj. výsledky
vzdělávání v rámci předmětů i oborů. Vedení školy získává informace včetně podnětů
ke zlepšení vzdělávání od žáků a studentů např. prostřednictvím schránky důvěry či e-mailu,
při osobním jednání nebo neformálních setkáních.
Kontrolní a četná hospitační činnost je realizována na úrovni vedení školy i předmětových
komisí, účelně vyúsťuje v konkrétní doporučení ke zvýšení efektivity vzdělávacích strategií.


                                            2/9
Přínosnou zpětnou vazbu umožňují také časté vzájemné hospitace, případně tandemová
výuka. Příležitost ke zlepšení představuje intenzivnější podpora některých vyučujících, např.
v oblasti aktivizace žáků střídáním metod a forem výuky či využívání diferenciace učiva
podle individuálních potřeb žáků.
Od předchozí inspekční činnosti došlo k rozšíření a částečné obměně pedagogického sboru.
Většina (více než 90 %) pedagogických pracovníků splňuje kvalifikační předpoklady,
někteří si příslušným studiem odbornou kvalifikaci doplňují. Pedagogové pověření funkcí
výchovného poradce a metodika prevence absolvovali požadované specializační studium.
Podpora začínajícím nebo nově příchozím učitelům je poskytována vedením školy
i uvádějícím učitelem, případně v rámci kolegiální spolupráce. Plánovité další vzdělává ní
pedagogických pracovníků vychází z jejich zájmu a potřeb školy. Poznatky ze vzdělávac íc h
akcí učitelé zpravidla sdílejí v předmětových komisích, většina je zdařile uplatňuje ve výuce.
Služby školního poradenského pracoviště zajišťují výchovný poradce, dvě školní metodičky
prevence a speciální pedagožka. Rozvoj nadaných žáků je zajišťován systematick y
prostřednictvím koordinátorky pro nadané. Nižší dostupnost personální psychologické
podpory z důvodu dlouhodobé nepřítomnosti školní psycholožky byla k termínu inspekční
činnosti částečně kompenzována zejména elektronickou schránkou důvěry, kterou žáci
aktivně využívají. S ohledem na rostoucí výskyt psychických obtíží žáků je však žádoucí
zvýšit kvalitu psychologické podpory ve škole.
Aktivní působení vedení školy při zajišťování finančních prostředků z různých zdrojů
umožňuje kontinuální zlepšování materiálních podmínek. Od předchozí inspekční činnosti
došlo k modernizaci vnitřních prostor školy i DM (např. relaxační koutek pro žáky
a studenty, renovace odborných a jazykových učeben) i zprovoznění veterinární ordinace aj.
Byly pořízeny mj. nové učební pomůcky včetně digitálních technologií či strojové vybavení.
Postupně se také zlepšuje materiálně-technické zázemí školního statku.
Škola dbá na zajišťování bezpečného prostředí pro žáky a studenty, pravidelně je poučuje
o dodržování pravidel bezpečnosti a ochrany zdraví. Vzhledem ke specifikům praktického
vyučování škola vykazuje vyšší míru úrazovosti než republikový průměr. Příčiny úrazů
vedení školy vyhodnocuje a přijímá adekvátní opatření.
Při přijímání uchazečů do VOŠ škola zohledňuje jejich výsledky z předchozího vzdělává ní.
Požadavky na uchazeče o středoškolské studium jsou prostřednictvím školní zkoušky účelně
rozlišeny s ohledem na obor vzdělání, případně na zaměření ŠVP (např. znalost anglické ho
jazyka u některých maturitních oborů; test fyzických předpokladů u oborů zaměřených na
chov koní a jezdectví). Zohledňován je i zájem uchazečů o vzdělávání na základě
motivačních videonahrávek, které předkládají uchazeči o maturitní i nematuritní obory
vzdělání.


                           Hodnocení průběhu vzdělávání
Teoretické vyučování v SŠ i VOŠ se vyznačovalo účelným využitím digitálních technologií
zejména k prezentaci učiva, k podpoře jeho názornosti nebo rozvoji cizojazyčných řečových
dovedností. V přibližně třetině hodin zdařile využili digitální technologie i žáci při prezentaci
výstupů samostatné práce, při vyhledávání informací či při ověřování znalostí. Pozitive m
bylo rovněž časté propojování teoretických poznatků s jejich využitím v praxi a cílené
zařazování mezipředmětových vztahů. V hospitované výuce vycházel stanovený cíl správně
ze vzdělávacích programů, zvolené výukové formy a metody jeho dosažení převážně
podporovaly. Pedagogové nejčastěji preferovali frontální výuku, často účelně doplňovano u


                                              3/9
samostatnou prací žáků a studentů, v přibližně polovině hodin také kooperativními formami
práce. Žáci a studenti většinou prokazovali odpovídající úroveň znalostí a dovedností,
schopnost používat správnou odbornou terminologii, logicky uvažovat a aplikovat znalosti
při řešení úloh. V hospitovaných hodinách převládal vstřícný přístup učitelů k žákům.
Příležitostí k zefektivnění výuky je zvýšit zapojení všech žáků a studentů do procesu učení
střídáním výukových forem a metod a využíváním diferencovaných úkolů vzhledem k jejich
individuálním vzdělávacím potřebám, např. s ohledem na rozdílné pracovní tempo či míru
nadání, částečnou jazykovou bariéru nebo vyšší úroveň jazykové pokročilosti. V závěru
hodin vyučující zpravidla neopomíjeli shrnutí probraného učiva a vyhodnocení splnění
výukového cíle. Jen v menší míře se však dařilo do evaluačních aktivit zapojovat také žáky,
popř. studenty.
V hodinách všeobecně vzdělávacích předmětů SŠ směřovala výuka českého jazyka
a literatury k rozvíjení čtenářských strategií, schopnosti práce se zdroji a dovednosti
interpretace textů různé náročnosti. Žáci dokázali analyzovat literární ukázky a vztahovat
jejich význam k současným souvislostem. Do hodin byly vhodně zařazovány úlohy
rozvíjející samostatné myšlení a formulaci vlastních závěrů. Výuka nebyla zatížena
nadbytečnou faktografií a směřovala k praktické aplikaci poznatků v širších kontextech.
Kooperativní činnosti se uplatňovaly s různou mírou účelnosti, příležitost ke zvýšení jejich
přínosu poskytováním strukturované zpětné vazby učitelem nebyla využita. Ve většině
hospitovaných hodin bylo zaznamenáno sebehodnocení žáků podporující jejich sebereflexi
a odpovědnost za učení. Výuka anglického jazyka v SŠ i VOŠ probíhala převážně v cílovém
jazyce. Učitelé častým využíváním práce ve dvojici nebo skupině účinně podporovali rozvoj
komunikačních dovedností a sebedůvěry žáků i studentů. V některých hodinách bylo vhodně
rozvíjeno jejich aktivní zapojení do diskuse a schopnost argumentace, popř. porozumění
dialogu v audioukázce či přečtenému textu. V části výuky zaměřené na rozvoj slovní zásoby
však nebyla využita možnost zvolit náročnější úlohy, odpovídající úrovni pokročilosti žáků.
Při řešení úkolů nebo komunikaci žáci i studenti často prokazovali rozdílné jazykové znalostí
a dovednosti. Kvalita výuky matematiky se lišila v závislosti na různé erudici vyučujíc íc h.
Při zařazovaném opakování žáci vhodně vyvozovali z nabytých znalostí nové poznatky.
Patrná byla cílená práce s chybou. Vyučující si aktivně ověřovali pochopení učiva žáky
a podle potřeby jim převážně účelně dopomáhali. Při skupinové práci byli žáci výborně
aktivizováni plněním tvůrčích úkolů. Výuka přírodovědných předmětů byla vedena velmi
kvalitně, včetně badatelského orientovaného učení při práci v chemické laboratoři.
Kooperativní forma výuky umožňovala žádoucí interakce žáků při řešení úkolů. Žáci také
aktivně pracovali s pracovní listem při využití výukového videa, následně podnětně společně
systemizovali své poznatky. Rovněž bylo patrné rozvíjení tvůrčího myšlení žáků
pokládáním problémových otázek, na něž ale reagovali jen někteří z nich.
Výuka odborných předmětů v anglickém jazyce v SŠ (obor Veterinářství a Přírodovědné
lyceum) byla vedena odborně i metodicky správně. Žáci prokazovali zájem o probrané
učivo, pracovali samostatně i ve dvojici s pracovními listy, popř. s názornými pomůckami.
Pro zvýšení porozumění náročné odborné terminologii byl výklad příležitostně vhodně
doplněn českým překladem. V hospitované výuce vyučující správně vytvářeli prostor pro
dotazy žáků, cíleně zjišťovali jejich porozumění probíranému učivu.
Výuka teoretických odborných předmětů v oborech zemědělského charakteru v SŠ i VOŠ
podporovala rozvíjení odborných kompetencí žáků v souladu s profilem absolventa
příslušného oboru vzdělání. Účelně byly využity poznatky žáků z reálného života i jejich
dovednosti osvojené v rámci praktického vyučování. Názornost výuky byla vhodně
podpořena mj. využitím přírodnin. Zejména v předmětech technického charakteru bylo
zaznamenáno vedení žáků k orientaci ve schématech a grafických znázorněních. Aktivita


                                            4/9
žáků v jednotlivých hodinách byla vyšší v případě jejich zájmu o probírané učivo. V menších
skupinách byla zajišťována otázkami, kterými vyučující průběžně ověřovali zejména
porozumění učivu. V početnějších třídách však při převládající frontální výuce část žáků
zůstávala pasivní.
Praktické vyučování v oborech zemědělského charakteru SŠ bylo hospitováno v areálu
školy, na školním statku i na pracovišti smluvního partnera. Při nácviku jednoduššíc h
zahradnických činností byli žáci správně vedeni k dodržování zásad bezpečnosti práce.
Přirozeně spolupracovali a poskytovali si pomoc. Učitelky se žákům podle potřeby
věnovaly, dbaly na kvalitu prováděné práce. Žáci dokázali odůvodnit význam jednotlivýc h
pracovních operací a posoudit kvalitu jejich provedení. Zázemí školního statku umožňuje
nácvik základních pěstitelských i chovatelských činností. Část areálu prochází potřebnou
modernizací a obnovou, postupně jsou doplňovány stavy zvířat a pořizována mechanizace.
V hospitované části praktického vyučování žáci zacházeli se zvířaty klidně a bezpečně,
s ohledem na přirozené chování zvířat. Vhodně bylo využito přítomnosti specialisty
k seznámení žáků s postupy stomatologické péče u koní. Nácviku orby předcházela
instruktáž, při které učitel vhodně při popisu postupu seřízení pluhu využíval znalosti žáků.
Při vlastní orbě se žáci postupně střídali, ostatní s využitím jednoduchých pomůcek
a pracovního listu prokazovali dovednost posoudit kvalitu orby. Systém spolupráce školy
a partnerů pro realizaci odborných praxí je funkční, instruktoři jsou vhodně zapojeni
do hodnocení žáků. Při hospitovaném praktickém vyučování v partnerské organizaci žáci
pracovali při nácviku zahradnických činností se zájmem. Pracoviště umožňuje nácvik
širokého spektra prací, což bylo patrné jak z hospitovaného průběhu, tak z předloženýc h
výsledků činností žáků.
Vzdělávání je vhodně doplňováno mj. četnými odborně zaměřenými exkurzemi nebo
přednáškami, projektovou činností, popř. zapojováním externích odborníků do výuky.
Mezi převažující formy výchovné práce v DM patří individuální konzultace a rozhovory.
Výchova a vzdělávání probíhají v příznivém prostředí s nabídkou pravidelné i nepravide lné
zájmové činnosti podle zájmu ubytovaných. Pedagogové je důsledně vedou k samostatnosti
a odpovědnosti za své jednání. Všechny činnosti nabízené ubytovaným cíleně podporovaly
rozvoj klíčových kompetencí, zejména sociálních.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá kromě standardníc h
nástrojů, tj. písemného či ústního zkoušení a hodnocení praktických činností, také ročníkové
práce. V maturitních oborech je ve třetím ročníku využíváno testování žáků mj. k posouzení
úrovně dosažených vědomostí ve vztahu k požadavkům maturitní zkoušky. Od předchozí
inspekční činnosti byl zefektivněn způsob předávání informací žákům i jejich zákonným
zástupcům prostřednictvím elektronického informačního systému.
Z rozboru průběžných výsledků žáků je zřejmé, že ve školním roce 2024/2025 při
meziročním porovnání nedošlo k výrazným změnám. Z mezioborové komparace výsledků
žáků maturitních a nematuritních oborů vyplývá, že v maturitních oborech se více dařilo
motivovat žáky k prospěchu s vyznamenáním (cca 13 %), podíl žáků neprospívajících byl
cca 8 %. Naopak v nematuritních oborech byl podíl žáků s vyznamenáním nízký (cca 4 %),
podíl žáků neprospívajících dosahoval cca 15 %. Z podrobné mezioborové analýzy je
zřejmé, že nejlepších výsledků dosáhli v rámci maturitních oborů žáci oboru Přírodovědné
lyceum, téměř třetina žáků prospěla s vyznamenáním, neprospěl jen jednotlivec. Nejméně
se dařilo uspět žákům oboru Agropodnikání (neprospělo cca 15 %). Z nematuritních oborů


                                            5/9
dosáhli nejlepších výsledků žáci oboru Jezdec a chovatel koní, vyšší podíl neprospívajíc íc h
žáků byl naopak v oboru Zahradník. Neúspěšní byli žáci napříč obory zejména
ve vyučovacích předmětech vyžadujících zvládnutí většího objemu odborného učiva, popř.
v matematice.
Z podrobného rozboru výsledků vzdělávání rovněž vyplývá, že se škole daří motivovat žáky
k účasti ve studiu. Absence žáků ve výuce se meziročně významně nezměnila, za školní rok
2024/2025 činila v maturitních oborech cca 95 hodin na žáka, v nematuritních oborech byla
vyšší (cca 120 hodin na žáka). Pozitivním zjištěním je také minimální neomluvená absence,
která se ve školním roce 2024/2025 vyskytla jen výjimečně.
Preventivní činnost je vhodně zaměřena mj. na podporu duševního zdraví, pozitivníc h
vztahů a bezpečného klimatu školy. Škola provádí pravidelná dotazníková šetření, jejichž
výsledky využívá k plánování dalších preventivních kroků. K systematické práci
s kolektivem a včasné identifikaci problémových situací přispívají pravidelné třídnické
hodiny. Součástí systému prevence je adaptační program pro žáky prvních ročníků,
projektové a tematické akce a činnost výchovné komise. Prevence školní neúspěšnosti žáků
zahrnuje nabídku doučování, individuální konzultace i vytváření plánů pedagogické
podpory. Žáci se speciálními vzdělávacími potřebami dosahují srovnatelných výsledků
s ostatními žáky. Pro zvýšení studijní úspěšnosti i motivace žáků je efektivně realizo vá na
mezioborová prostupnost. Nastavený systém výchovných opatření je motivační, udělené
pochvaly výrazně převyšují uložená kázeňská opatření. Oblast ke zlepšení představuje
systematičtější sledování vzdělávacích potřeb žáků s odlišným mateřským jazykem
a prohloubení spolupráce mezi pracovníky školního poradenského pracoviště a učiteli při
realizaci podpůrných opatření.
Rozvoj nadaných žáků je ve škole zajišťován systematicky prostřednictvím koordinátorky
pro nadané, která ve spolupráci s pedagogy vytváří podmínky pro uplatnění odborného
zájmu žáků. Součástí systému je realizace ročníkových prací v oboru Přírodovědné lyceum
rozvíjejících badatelské dovednosti, týmovou spolupráci a využívání angličtiny jako
prostředku odborné komunikace. To přispívá k odbornému růstu žáků a jejich zapojení
do středoškolské odborné činnosti i mezinárodních programů Honors a Advanced Placement
a zároveň posiluje profilaci školy v oblasti přírodních věd.
Výsledky žáků ve společné části maturitní zkoušky (dále „MZ“) posuzované podle hrubé
neúspěšnosti (podíl žáků zkoušku nekonajících nebo u zkoušky neúspěšných z přihláše nýc h
žáků) se v období posledních tří školních let postupně zlepšily ve všech maturitních oborech.
Zatímco ve školním roce 2022/2023 byla hrubá neúspěšnost ve všech oborech horší než
průměr pro příslušnou oborovou skupinu v ČR, ve školním roce 2024/2025 byla v oborech
Přírodovědné lyceum, Agropodnikání a Zahradnictví lepší než celorepublikový průměr,
v oboru Veterinářství byla na srovnatelné úrovni. V oborech Přírodovědné lyceum
a Zahradnictví všichni přihlášení žáci MZ konali a po zkouškách v jarním a podzimní m
termínu uspěli, v oboru Agropodnikání neuspěli ve společné části MZ dva žáci. V oboru
Veterinářství byla hrubá neúspěšnost i skutečností, že někteří žáci MZ nekonali, neboť
neuzavřeli úspěšně maturitní ročník z odborného předmětu (parazitologie). Většina
maturujících žáků konala didaktický test z anglického jazyka, matematiku zvolili jen
jednotlivci, kteří až na výjimku uspěli. V profilové části MZ se v období posledních tří
školních let výsledky žáků ve všech maturitních oborech také zlepšovaly. Kromě školního
roku 2022/2023 tak žáci ve všech oborech v uvedeném období dosáhli výsledků, které byly
lepší nebo srovnatelné s celorepublikovým průměrem v příslušné oborové skupině.
Žáci nematuritních oborů dosáhli u závěrečných zkoušek v posledních třech školních letech
velmi dobrých výsledků. Po zkouškách v jarním a podzimním termínu neprospěli jen


                                            6/9
jednotlivci. Podíl žáků prospívajících s vyznamenáním se v uvedeném období zvýšil,
ve školním roce 2024/2025 činil přibližně 20 %.
Výše uvedené výsledky žáků SŠ přispívají k tomu, že se podstatné většině žáků daří
ve standardní době stanovené příslušným rámcovým vzdělávacím programem úspěšně
ukončit vzdělávání MZ nebo závěrečnou zkouškou. Ve školním roce 2024/2025 tak tento
podíl činil přibližně 80 % žáků příslušného prvního ročníku jak v maturitních, tak
i v nematuritních oborech.
Studenti VOŠ dosáhli ve školním roce 2024/2025 velmi dobrých výsledků, všichni studenti
prospěli, z toho přibližně 40 % s vyznamenáním. Při ukončování vzdělávání absolutorie m
jsou studenti rovněž úspěšní. Ve školním roce 2024/2025 po zkouškách v podzimním
termínu všichni prospěli, z toho více než polovina s vyznamenáním. Z rozboru výsledků je
však také patrná značná četnost předčasných odchodů ze vzdělávání. Předčasné odchody
ze vzdělávání přispívají k tomu, že podíl studentů, kteří ukončí vzdělávání ve standardní
době dané příslušným AVP, je ve srovnání se vzděláváním v SŠ výrazně nižší, v roce 2025
dosáhl pouze přibližně 40 % studentů příslušného prvního ročníku.
V DM jsou osobnostní předpoklady ubytovaných žáků nebo jejich umělecké či pohybové
vlohy účinně rozvíjeny nabídkou různě zaměřených činností. Vhodné aktivity v adaptačním
období a následná pravidelná měsíční setkávání všech ubytovaných slouží efektivně k řešení
problémů a vytváření pozitivního klimatu v DM. Pro zlepšení výsledků vzdělává ní
ubytovaných jsou cíleně vytvářeny podmínky např. vrstevnické doučování žáků,
individuální dopomoc či možnost přípravy v knihovně nebo učebně informační technolo gie.
Škola motivuje žáky k dosažení dobrých studijních výsledků vhodně zaměřenými soutěžemi
(např. o nejlepšího žáka, o skokana roku). Rovněž podporuje jejich účast v řadě sportovních,
předmětově i profesně zaměřených soutěžích a olympiádách. Žáci dlouhodobě dosahují
velmi dobrých umístění na různých úrovních včetně celostátní popř. i mezinárodní. Škola
rovněž umožňuje žákům růst jejich profesních dovedností nabídkou odborně zaměřenýc h
kurzů, podporuje je v získání mezinárodních certifikátů v anglickém jazyce i v oblasti
informačních technologií. Absolventi školy se zapojují do pracovního procesu, někteří
pokračují v dalším studiu. Nezaměstnanost absolventů je nízká.


                                          Závěry
Vývoj školy
– Byla rozšířena vzdělávací nabídka střední školy o obor Lyceum a vyšší odborné školy
  o vzdělávání v akreditovaném vzdělávacím programu Veterinární asistent
– Zvýšil se počet žáků o třetinu, počet studentů se snížil
– Výuka vybraných předmětů v anglickém jazyce probíhá kromě oboru Přírodovědné
  lyceum také v oboru Veterinářství
– Došlo k rozšíření a částečné personální obměně pedagogického sboru
– Zlepšily se materiální podmínky vzdělávání
– Opatření přijatá k odstranění nedostatků zjištěných při předešlé inspekční činnosti byla
  převážně účinná




                                             7/9
Silné stránky
– Koncepčně rozvíjená podpora cizojazyčných kompetencí žáků a studentů v odborném
  vzdělávání zvyšuje jejich uplatnitelnost na trhu práce (1.1)
– Rozšiřování vzdělávací nabídky a promyšlená zaměření vzdělávacích programů
  v souladu s požadavky zaměstnavatelů a společenskými trendy účinně přispívají
  k naplňování strategických záměrů školy (1.2)
– Systematická spolupráce se sociálními partnery, zapojení žáků a studentů do zahranič ní
  mobility i mezinárodních programů včetně vedení reálných studentských firem podporuje
  propojení jejich teoretických vědomostí s uplatněním v praxi (1.5)
– Kontinuální zlepšování materiálně technického zázemí umožňuje rozvoj odborných
  kompetencí žáků a studentů (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Oblastí ke zlepšení je zefektivnění výuky střídáním výukových forem a metod a využitím
  diferenciace učiva podle individuálních vzdělávacích potřeb žáků a studentů, např. žáků
  nadaných nebo s vyšší úrovní jazykové pokročilosti (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Ročníkové práce v oboru Přírodovědné lyceum slouží jako efektivní prostředek rozvoje
  badatelských kompetencí, týmové spolupráce a odborné komunikace v anglickém jazyce.
  Identifikace nadaných žáků prostřednictvím badatelských aktivit vede k jejich
  systematické podpoře, mimo jiné zapojením do středoškolské odborné činnosti
  a mezinárodních programů Honors a Advanced Placement.
Doporučení pro zlepšení činnosti školy
–   Zvýšit efektivitu výuky účelným střídáním různých vzdělávacích strategií
    a diferencovanými úkoly podle individuálních vzdělávacích potřeb žáků k dosažení jejich
    vyššího učebního pokroku, více zapojovat žáky do evaluačních aktivit v závěru
    vyučovacích hodin
–   Systematicky sledovat vzdělávací potřeby žáků s odlišným mateřským jazykem,
    napomáhat k eliminaci jejich případné jazykové bariéry, zvýšit dostupnost psychologické
    podpory žákům s psychickými obtížemi


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



                                            8/9
           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2024/2025 a 2025/2026 k termínu
      inspekční činnosti
 3.   Dokumentace podle § 28 školského zákona
 4.   Webové stránky školy, stav k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Ing. Jana Diopová, školní inspektorka
 Mgr. Markéta Seidlová, školní inspektorka
 Ing. Hana Borůvková, kontrolní pracovnice
 Bc. Michaela Kristenová, kontrolní pracovnice
18. 11. 2025




                                          9/9
