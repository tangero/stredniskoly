                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2175/22-S


Název                                Střední odborná škola a Střední odborné učiliště,
                                     náměstí E. Beneše 2353, 272 01 Kladno
Sídlo                                náměstí E. Beneše 2353, 272 01 Kladno
E-mail                               skola@sosasoukladno.cz
IČ                                   00 473 634
Identifikátor                        600 007 065
Právní forma                         příspěvková organizace
Zastupující                          Mgr. Petr Paták, DiS., MBA
Zřizovatel                           Středočeský kraj
Inspekční činnost na místě           náměstí E. Beneše 2353, Kladno
Termín inspekční činnosti            2., 3., 4. a 7. listopadu 2022


Inspekční činnost byla zahájena předložením pověření k inspekční činnosti.

                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., ve znění pozdějších předpisů.


                                          Charakteristika
Příspěvková organizace (dále „škola“) sdružuje střední odbornou školu a školní jídelnu.
K termínu inspekční činnosti se v oborech s maturitní zkouškou vzdělávalo 353 žáků
a ve tříletých oborech s výučním listem 240 žáků. Od minulé inspekční činnosti dochází
k útlumu nástavbových oborů vzdělání Gastronomie a Podnikání a čtyřletého oboru


2022/2023
Obchodník. Ve spolupráci se zřizovatelem se na základě oborové optimalizace stala škola
nástupnickou organizací Integrované střední školy Stanislava Kubra, Středokluky, jejíž
22 žáků k termínu inspekce pokračuje ve vzdělávání pouze v oboru Kombinované lyceum.
Stabilně vysoký zájem mají uchazeči o denní formu oborů vzdělání Veřejnosprávní činnost,
Sociální činnost, Logistické a finanční služby a nově o Kombinované lyceum, podobně
o tříleté obory Kuchař – číšník, Aranžér a Prodavač. Nejvyšší původní povolený počet žáků
650 je naplněn z 91 %. O výmazu nevyužívaných oborů vzdělání probíhají jednání
se zřizovatelem.
Škola identifikuje 62 žáků se speciálními vzdělávacími potřebami (SVP), z nichž se deset
vzdělává podle individuálního vzdělávacího plánu a pět na základě plánu pedagogické
podpory. Z celkového počtu 23 žáků s odlišným mateřským jazykem mají tři částečnou
jazykovou bariéru.
Stravování žáků je zajištěno ve školní jídelně, která slouží rovněž jako pracoviště odborného
výcviku.


                         Hodnocení podmínek vzdělávání
Ředitel školy (dále „ředitel“) od minulé inspekční činnosti úspěšně pokračuje v systémové m
řízení s jasně definovanými pravidly a vymezenými kompetencemi, vhodně podporuje
konstruktivní dialog jednotlivých aktérů vzdělávání. To se příznivě promítá do pracovního
klimatu školy. Ředitel uplatnil analytický přístup také při rozpracování reálné a úspěšně
naplňované koncepce, při jejíž tvorbě využil mj. dotazníkového šetření mezi učiteli, žáky
i jejich zákonnými zástupci. Strategické cíle odpovídají možnostem školy i záměrům
zřizovatele. Podařilo se mj. rozsáhlé zapojení do projektů, které zlepšují materiá lní
podmínky a napomáhají otevřenosti školy. Uplatňovaný funkční systém řízení účinně
využívá úzké a efektivní spolupráce se statutárním zástupcem, dvěma zástupci pro teoretic ké
vyučování a vedoucí učitelkou odborného výcviku. Účelně nastavené kontrolní a evaluační
mechanismy přinášejí vedení školy relevantní zpětnou vazbu o kvalitě výuky i náměty pro
další pedagogickou práci. Škola cíleně a intenzivně využívá různé zdroje pro přenos
aktuálních informací včetně školního intranetu. Systematicky je podporována intenzivní
hospitační činnost vedení školy, předsedů předmětových komisí i jednotlivých učitelů
v rámci vzájemných hospitací nebo tzv. modelových vyučovacích hodin, které učitelé
aktivně využívají. Rozsáhlé monitorování a vyhodnocování úrovně výchovně vzdělávac ího
procesu u konkrétních vyučujících však v některých případech není vždy doprovázeno
zlepšováním průběžných výsledků vzdělávání žáků.
Ucelená podpora vedení školy se projevuje ve školním poradenském pracovišti, ve kterém
efektivně spolupracují dvě výchovné poradkyně, dva školní metodici prevence (jedním
je ředitel), dva speciální pedagogové, školní psycholog a koordinátor aktivní role asistentů
pedagoga. Všichni absolvovali specializační studium podobně jako další koordinátoři
v jednotlivých oblastech. Tým pedagogů sdílí s vedením školy názory na směřování školy,
což se projevuje ve vzájemné podpoře. Proces přijímání a adaptace nových pedagogů
je systematicky nastaven a novým učitelům je vhodně poskytován mentoring. Od minulé
inspekční činnosti došlo k přirozené obměně pedagogického sboru a k jeho rozšíření.
Aktuálně zajišťuje vzdělávání 60 pedagogů, z nichž deset nesplňuje podmínky odborné
kvalifikace. Ředitel za ně prokazatelně hledá náhradu. Personální situace umožňuje dělení
tříd v profilových předmětech s cílem zkvalitňování podmínek pro vzdělávání. Profesní
rozvoj pedagogů je podporován a konkretizován v plánu dalšího vzdělávání, jeho
zhodnocení probíhá zejména v rámci výroční zprávy o činnosti školy.



2022/2023                                    2
V materiálních podmínkách došlo od minulé inspekční činnosti k výraznému zlepšení.
Promyšlená je kompletní rekonstrukce všech prostor pro vzdělávání, nákup pomůcek
a zejména plánovitá obnova informačních technologií. Zkvalitnění podmínek pro odborný
výcvik přímo ve škole bylo jednou z priorit koncepčního záměru, jehož zdárné splnění
se promítlo do zvyšující se kapacity školní jídelny s obsluhou pro žáky, zaměstnance školy
i cizí strávníky a tím do otevření se školy veřejnosti. Bezpečnosti a ochraně zdraví věnuje
škola patřičnou pozornost. Míra úrazovosti je nízká, úrazy byly drobného charakteru.
Pro kvalitní zajištění podmínek ve vzdělávání škola využívá efektivní spolupráci
se smluvními pracovišti při zajištění praktického vyučování i funkční spolupráci se spolkem
rodičů a přátel školy. Naplňovaným cílem školy je dlouhodobá spolupráce se zahranič ními
partnery, spočívající ve výměně zkušeností pedagogických pracovníků a v mezinárod ní
výměně žáků v rámci stáží.

                          Hodnocení průběhu vzdělávání
Výuka ve většině hospitovaných hodin probíhala v příjemné pracovní atmosféře
a zohledňovala znalosti a zkušenosti žáků. Hodiny měly jasnou strukturu, téměř všechny
měly didakticky zdařilé závěry se shrnutím učiva a často i se zhodnocením zvládnutí
vzdělávacího cíle a vyhodnocením aktivity žáků. Pedagogové poskytovali žákům dostatek
času pro řešení zadaných úloh či formulaci odpovědi, ve dvou třetinách hodin se jim dobře
dařilo zapojit všechny žáky do výuky. Při výuce se nevyskytovaly kázeňské problémy, žáci
před třídou bez obav pokládali otázky a sdělovali své postřehy. Účelné bylo využití
digitálních technologií pro zvyšování názornosti a přehlednosti učiva. V polovině výuky
učitelé vhodně využívali zkušenosti žáků z jejich reálného života. Patrný byl výrazný výskyt
frontální výuky, která však byla pouze v necelé polovině efektivní. V menším rozsahu byla
využita skupinová práce žáků, či jejich práce ve dvojici. Nebyl tak vždy vytvořen dostatečný
prostor pro porovnávání nebo hodnocení různých návrhů řešení úkolu nebo pro samostatné
vyhledávání, třídění a analyzování různých informačních zdrojů. Žáci ojediněle objevovali
nové poznatky bádáním a v malé míře zobecňovali nebo konkretizovali získané poznatky.
Učitelé rovněž méně vedli žáky ke složitější komunikaci, při níž by žáci efektivně využili
přemýšlení a konstruktivní uvažování. Také podněcování ke kritickému myšlení a specifická
práce se žáky celého spektra nadání a potřeb se vyskytovaly pouze ojediněle.
Všechny vyučovací hodiny českého jazyka a literatury a základů společenských věd byly
připravené a jejich cíl byl správně stanoven. Nižší počet žáků v dělených hodinách
umožňoval efektivní práci a aktivní zapojení žáků. Metody a formy práce byly ve většině
hospitovaných hodin pestré, účelně kombinovaly prvky frontální výuky se samostatnou
prací žáků a v polovině hodin i s prací ve skupinách. Žáci a učitelé většinou pracovali pouze
s tradičními učebními pomůckami, digitální technologie byly využívány pro jednoduchou
prezentaci, ojediněle pro vyhledávání informací žáky. Při interpretaci uměleckýc h
i neuměleckých textů učitelé vhodně vedli žáky prostřednictvím problémových otázek
ke kritickému myšlení a poskytovali jim účelnou zpětnou vazbu.
Při rozvoji čtenářské gramotnosti učitelky českého jazyka a literatury sdílejí zkušenosti,
vybírají nové knihy do školní knihovny a pravidelně uskutečňují čtenářské dílny. Žáci
si účelně vedou čtenářské portfolio umělecké literatury. Škola spolupracuje s místní
knihovnou, účastní se projektu „Čtení pomáhá“ a vydala almanach žákovských literár níc h
a výtvarných prací. Škola však k podpoře čtenářské gramotnosti přistupuje ne příliš
systematicky a bez požadované komplexnosti napříč celým předmětovým spektrem.
Efektivní práce s různými druhy textů nebyla ve většině sledovaných hodin ostatních



2022/2023                                    3
předmětů jasně patrná, žáci převážně vyhledávali pouze informace v učebnici nebo
pracovním listu a chyběla cílená práce s odbornými texty.
Vzdělávací cíl ve výuce anglického jazyka byl zaměřen zejména na rozvoj receptivníc h
řečových dovedností žáků, tj. poslech a čtení s porozuměním. Žáci zdařile plnili úkoly
se zaujetím, vyučující jim poskytovali průběžnou zpětnou vazbu. Výuka byla vedena
metodicky a didakticky správně v příslušném cizím jazyce. V závěru hodin byli žáci
aktivizováni didaktickou hrou rozvíjející jejich slovní zásobu. V části hodin však výrazně
převažovala komunikace mezi vyučujícím a jednotlivým žákem, chyběla podpora
interaktivních řečových dovedností cíleně mezi žáky. Ti prokazovali výrazně rozdílno u
úroveň jazykových znalostí a dovedností, výuka však nebyla časově ani obsahově
diferencována. Závěr vyučovací hodiny nebyl využit ke shrnutí učiva, např. ke shrnutí
vhodných strategií pro poslech a čtení s porozuměním ani k vyhodnocení, zda bylo dosaženo
stanoveného vzdělávacího cíle. Učitelé nevyužili příležitosti k uplatnění sebehodnocení
žáků případně vrstevnického hodnocení.
Správně v cílovém jazyce proběhla výuka ruského jazyka na rozdíl od hodin německého
jazyka, jehož hodiny postrádaly aktivní cizojazyčnou komunikaci učitele. Vhodně zařazené
krátké dialogy v polovině hodin přispěly k rozvíjení cizojazyčných kompetencí a jazykové
gramotnosti odpovídající věku žáků. Efektivita, kvalita a didaktická propracovanost
hospitovaných hodin byla ovlivněna mírou pedagogických zkušeností a kvalifikovanos tí
učitelů. Převládající frontální výuka však vedla zhruba v polovině hospitovaných hodin
k pasivitě některých žáků.
Pozitivem všech sledovaných hodin matematického vzdělávání byla klidná pracovní
atmosféra. Vhodně byla zvolena náročnost zadávaných úloh odpovídající schopnostem
a vědomostem žáků. Vyučující se převážně snažili vést žáky k aktivnímu hledání řešení
zadaných úloh. Tomu ve velké míře pomáhali také přítomní asistenti pro žáky se SVP.
Organizace hodin měla různou kvalitativní úroveň. Zdařilé byly hodiny, které od úvodu
až po závěr byly vedeny sice frontálně, ale vždy s velkou podporou k aktivní činnosti žáků,
a to například v rámci samostatného řešení či práce ve dvojicích. V metodách převažovaly
názorně demonstrační ukázky způsobu řešení zadávaných úloh a vhodně byly doplňovány
výkladem. Většina hodin vždy vedla k naplnění zvoleného cíle. Přestože se škola snaží
zařazovat vhodné soutěže s cílem přiblížit žákům potřebnost matematiky v běžném životě,
v hodinách se v malé míře objevovaly motivační úlohy vzhledem k oborovému zaměření
přítomných žáků. V některých hodinách měl také učitel připravené pouze úlohy k danému
obsahu hodiny a řešil je pouze s těmi žáky, kteří se přihlásili z důvodu, že neznají způsob
řešení. Ostatní zůstávali pasivní.
V hodinách odborných předmětů všech vyučovaných oborů učitelé správně vycházeli z míry
osvojení učiva, často podněcovali žáky vhodně formulovanými otázkami k logickému
odvozování potřebných souvislostí. Prezentací s videoukázkami, častým používáním
přehledných výukových materiálů a pomůcek účelně podporovali názornost výuky. Žáci
dobře spolupracovali s vyučujícími, aktivně odpovídali na zadané otázky. V polovině těchto
hodin učitelé vytvořili prostor pro řešení zadaných úkolů v rámci skupinové práce, při které
žáci zároveň využili poznatky z jiných předmětů a aplikovali je do reálných situací.
Po stanovení výukového cíle bylo vhodně zařazeno cílené opakování probraného učiva.
Při vysvětlování, výkladu a řízeném rozhovoru se žáky vyučující vhodně využili například
příslušné webové stránky týkající se učební látky i zkušenosti z reálného života. Probíraná
témata vhodně reagovala na aktuální vzdělávací potřeby žáků. Dařila se jejich samostatná
práce, žáci zručně využívali školní tablety i profesionální software s právními předpisy
a dokázali navrhnout řešení konkrétních modelových situací. Příkladně připravená výuka



2022/2023                                    4
v předmětu dějiny umění umožnila rozvoj kreativity žáků při hledání odpovědí během práce
ve skupinách. Žáci byli dle předem známých kritérií účelně slovně hodnoceni, což zvyšova lo
jejich motivaci. Efektivitu výuky snižovalo v některých předmětech opisování většího
množství informací z prezentací vyučujícího či absence zpětné vazby o pochopení
probíraného učiva spojeného se sebehodnocením a vzájemným hodnocením žáků.
Praktická výuka v oboru Sociální činnost měla v hospitovaných hodinách velmi odlišnou
úroveň s ohledem na přístup učitele i vzhledem k vědomostním výstupům žáků. Ve zdařilé
části výuky umožňovala vhodná pracovní atmosféra aktivní zapojení většiny žáků do výuky.
Realizovány byly praktické činnosti vztahující se k danému vzdělávacímu oboru, které byly
velmi účelně propojovány s teoretickými poznatky z jiných předmětů s využitím patřičné
odborné terminologie. V méně zdařilé výuce nebyla většina žáků aktivně zapojena do výuky,
používaná terminologie neodpovídala požadavkům v daném předmětu a výstupy žáků
postrádaly propojování teorie s praxí. Odborný výcvik dvou skupin žáků oboru Aranžér
probíhal v učebně, která byla pro celkový počet žáků prostorově ne zcela vyhovujíc í.
Velikost učebny odpovídala počtu žáků pouze jedné skupiny, přesto se učitelkám podařilo
organizačně a rozmístěním zajistit pracovní prostor pro jednotlivé žáky tak, aby byli schopni
zadaný cíl hodiny splnit. Po úvodním výkladu žáci s individuální podporou učitelek
pracovali samostatně a vhodně si také vzájemně pomáhali. Příkladně byl zakončen odborný
výcvik hodnocením výsledných výrobků jednotlivých žáků, včetně provedené klasifikace.
Odborný výcvik oboru Prodavač na smluvním pracovišti probíhal pod vedením instruktork y,
která efektivně komunikovala s vyučujícími a účinně motivovala žáky k plnění pracovních
činností. V odborném výcviku oboru Kuchař-číšník se žáci aktivně zapojili do probíraného
učiva a zároveň prohlubovali své znalosti z oboru. Samostatně a zručně používali inventář
na úseku obsluhy. Vyučující žákům přehledně vysvětloval nejasnosti a předkládal žákům
nové poznatky v obsluze. Hodnocení písemného testu proběhlo přímo ve výuce, čímž žáci
získali okamžitou zpětnou vazbu.

                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardníc h
nástrojů, tj. ústní a písemné zkoušení, pravidelné souhrnné testy a hodnocení praktických
činností. K evaluaci úrovně dosahovaných výsledků jsou pravidelně zadávány vlastní
srovnávací testy, jako vhodné opatření ke zlepšení výsledků vzdělávání žáků také nově
maturitní zkouška (dále MZ) a závěrečné zkoušky nanečisto. Přijímaná efektivní opatření se
pozitivně promítla do výsledků vzdělávání žáků. Průměrný prospěch žáků čtyřletýc h
maturitních oborů se od minulé inspekční činnosti výrazně zlepšil. Ve školních letech
2019/2020 až 2021/2022 se prospěch žáků pohyboval od 1,6 do 1,9. V nástavbovém studiu
byl průměrný prospěch žáků horší (2,0 - 2,6). Od poslední inspekční činnosti se rovněž
podstatně zvýšil podíl žáků prospívajících s vyznamenáním na přibližně pětinu žáků.
Zároveň se podařilo v maturitních oborech snížit podíl neprospívajících žáků na zhruba 3 %.
Z podrobné analýzy průběžných výsledků jsou patrné významné rozdíly mezi průměrným
prospěchem v jednotlivých předmětech, nejméně se žákům daří uspět zejména
v matematice. Slabé výsledky některých žáků v průběhu vzdělávání zpravidla odpovídají
jejich slabším výsledkům u MZ. V části případů však v dílčí zkoušce z českého jazyka
a literatury neuspěli ve společné části MZ i žáci hodnoceni průběžně stupněm chvaliteb ný.
Na tento rozpor ve vnitřních kritériích hodnocení ředitel vhodně reagoval opatřeními
v personální oblasti a metodickou podporou učitelů.
Z rozboru výsledků je také zřejmé, že po obnovení prezenční výuky se nedaří vždy
motivovat žáky k účasti ve vzdělávání. Ve školním roce 2021/2022 činila absence žáků
ve výuce průměrně cca 150 zameškaných hodin na žáka. Z mezioborového srovnání


2022/2023                                    5
vyplývá, že nejvyšší absenci měli žáci čtyřletého oboru Kombinované lyceum (přibližně 200
hodin na žáka), nástavbového studia oboru Podnikání (180 hodin na žáka) i někteří žáci
učebních oborů.
Ve školním roce 2021/2022 úspěšně složily MZ přibližně dvě třetiny žáků maturitníc h
oborů. Od předchozí inspekční činnosti se výrazně zvýšil počet žáků, kteří po přihláše ní
k MZ tuto zkoušku také konali. Ve školních letech 2019/2020 až 2021/2022 nekonali MZ
jen jednotlivci, převážně z důvodu neúspěšného ukončení závěrečného ročníku. Celkové
výsledky žáků byly výrazně určovány jejich výsledky ve společné části MZ, v profilové části
MZ žáci neuspěli jen výjimečně. Ve čtyřletých oborech míra hrubé neúspěšnosti žáků u MZ
(podíl žáků neúspěšných u MZ nebo zkoušku nekonajících z celkového počtu přihlášenýc h)
zpravidla dosahovala přibližně průměru v příslušné skupině oborů při celorepubliko vé m
srovnání, vyjma výsledků žáků oboru Veřejnosprávní činnost ve školním roce 2020/2021,
které však byly negativně ovlivněny neúspěšností žáků vzdělávaných v jiné škole
(Integrovaná střední škola Stanislava Kubra, Středokluky). Nejlepších výsledků dosahují
žáci při zkoušce z anglického jazyka. Zkoušku z matematiky koná jen minimum žáků a mají
horší výsledky než je republikový průměr. V nástavbovém studiu žáci konali MZ ve školním
roce 2019/2020 v oboru Podnikání a Gastronomie. Ve školním roce 2020/2021 ji žáci ani
v jednom z uvedených oborů nekonali a ve školním roce 2021/2022 ji konali jen žáci
v oboru Podnikání. V obou maturitních obdobích ukončoval vzdělávání MZ v oboru
Podnikání jen malý počet žáků, kteří dosáhli ve školním roce 2019/2020 ve srovnání
s hrubou neúspěšností v obdobné oborové skupině pouze podprůměrných výsledků. Ředitel
na tyto výsledky vhodně reagoval opatřeními v oblasti přijímacího řízení. Ve školním roce
2021/2022 se hrubá neúspěšnost žáků tohoto oboru u MZ mírně zlepšila. Z podrobné
analýzy výsledků dílčích zkoušek MZ je zřejmé, že nejméně se daří žákům uspět
v didaktických testech, a to zejména v českém jazyce a literatuře a v matematice.
Z rozboru výsledků vzdělávání vyplývá, že uplatňování účinných opatření od předešlé
inspekční činnosti vedlo k výraznému zlepšení ve všech maturitních oborech. Škola má však
příležitost k dalšímu zlepšení v důsledném uplatňování nastavených mechanis mů
předcházení školní neúspěšnosti každého žáka včetně neúspěšnosti zejména ve společné
části MZ.
Ke zlepšení výsledků vzdělávání žáků od minulé inspekční činnosti došlo také u tříletýc h
oborů s výučním listem. Výrazně se podařilo zvýšit podíl žáků prospívajících v průběhu
vzdělávání s vyznamenáním (zhruba 15 %) a snížit podíl neprospívajících žáků (zhruba
9 %). Nejlepších výsledků dlouhodobě dosahují žáci oboru Aranžér. Neprospěch žáků
je ve většině případů spojen se zvýšenou omluvenou i neomluvenou absencí. Vedení školy
řeší tyto situace přísným ukládáním výchovných opatření a sníženým stupněm z chování.
Zlepšené výsledky žáků se projevily i při ukončování vzdělávání závěrečnou zkouškou.
V posledních třech školních letech prospěli téměř všichni. Nejlepších výsledků dosahují žáci
oboru vzdělání Aranžér, ve kterém prospělo 20 % žáků s vyznamenáním. Neprospívajíc íc h
žáků byla 4 %.
Pozitivní posun od předchozí inspekční činnosti se projevil v poklesu žáků konajícíc h
opravné a náhradní zkoušky z 33 % na zhruba 10 %. Zatím částečně se daří snižovat
předčasné odchody žáků ze vzdělávání jak v maturitních, tak v tříletých oborech. Ze žáků,
kteří v příslušném prvním ročníku zahájili vzdělávání, jej úspěšně dokončily dvě třetiny.
Učitelům se od předchozí inspekční činnosti podařilo motivovat žáky k účasti v soutěžích
v odborných dovednostech, na akcích pro veřejnost, kde mohou prezentovat nabyté
dovednosti. Pedagogové podporují profesní a osobnostní rozvoj každého jednotlivce také
zajišťováním besed a přednášek pro žáky, přípravou pravidelných tematických dnů ve školní


2022/2023                                    6
jídelně či účastí žáků na workshopech s uznávanými a významnými profesionály v oblasti
gastronomie. V rámci kariérového poradenství jsou pravidelně realizovány projektové dny
s odbornými přednáškami zaměřenými na profesní orientaci žáků. Velký důraz je přitom
kladen na význam vzdělávání a dokončení studia s ohledem na úspěšnou profesní orientaci
absolventů.
Funkční školní poradenské pracoviště soustavně spolupracuje s vedením školy při realizac i
pravidelných dotazníkových šetření, jejich vyhodnocování a při přijímání potřebných
opatření. Aktivně řeší situace školních neúspěchů, vztahů mezi žáky a učiteli. Nedílnou
součástí je efektivní naplňování programu primární prevence.
Daří se rovněž efektivní práce školního parlamentu, jehož zástupci se pravidelně setkávají
na pracovních schůzkách, na nichž projednávají návrhy a připomínky ke vzdělávac ímu
procesu a školnímu prostředí. U žáků je tak podporována výchova k demokracii a rozvíjejí
se jejich komunikační a sociální dovednosti. Ve škole je funkční schránka důvěry, jejímž
prostřednictvím jsou sdělovány problémy a požadavky žáků, které jsou vždy operativně
řešeny.


                                          Závěry
Vývoj školy
- Na základě oborové optimalizace se škola stala od 1. září 2021 nástupnickou organizac í
  Integrované střední školy Stanislava Kubra, Středokluky.
- Nedostatky zjištěné při minulé inspekční činnosti byly novým vedením školy odstraněny.
- Zásadně se zlepšilo využití prostorů školy včetně jejich vybavenosti a estetičnosti.
- Podařilo se výrazně zlepšil výsledky žáků v průběhu jejich vzdělávání a odstranit vysoký
  podíl neprospívajících žáků u maturitních a závěrečných zkoušek.
Silné stránky
- Pokračuje kvalitní systematická a analytická práce vedení školy včetně přijímá ní
  opatření, která se projevila rostoucím počtem žáků, výrazným zkvalitňováním podmínek
  pro jejich vzdělávání, budováním dobrého jména školy a kvalitních vztahů s veřejností
  a zejména zlepšením výsledků vzdělávání žáků u většiny oborů.
- Daří se úspěšně propojovat teoretické poznatky žáků s jejich využitím v praxi.
Slabé stránky a/nebo příležitosti ke zlepšení
- Učitelé dostatečně nezařazovali možnost využívání různých informačních zdrojů
  k samostatnému vyhledávání, třídění a analyzování potřebných informací žáky.
Doporučení pro zlepšení činnosti školy
- Zařazovat ve vyučovacích hodinách aktivity zahrnující vyhledávání informací žáky
  a systematicky podporovat čtenářskou gramotnost a kritické myšlení ve všech
  vyučovacích předmětech.


                                    Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při


2022/2023                                     7
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e -
podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Zřizovací listina včetně aktuálních dodatků (č. 1 až 13)
 2.   Jmenování ředitele školy, čj. 164415/2014/KUSK a potvrzení ve funkci ředitele
      školy, č. 082020/2016/KUSK, z 25. 5. 2016
 3.   Rozhodnutí Ministerstva školství, mládeže a tělovýchovy ve věci návrh na zápis
      v údajích v rejstříku škol a školských zařízení, čj. MSMT-21122/21
 4.   Rozhodnutí Krajského úřadu Středočeského kraje ve věci návrhu na zápis změny
      v údajích     v rejstříku škol a školských zařízení,           čj. 0277770/KUSK,
      čj. 091365/2021/KUSK, čj. 051788/2022/KUSK, čj. 11284/2022/KUSK
 5.   Strategie rozvoje školy 2022-2030
 6.   Školní vzdělávací programy účinné k termínu inspekce
 7.   Školní řád účinný k termínu inspekce
 8.   Výroční zpráva o činnosti školy ve školním roce 2021/2022
 9.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
10.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
11.   Třídní knihy, rozvrhy vyučovacích hodin, školní rok 2022/2023 k termínu inspekční
      činnosti
12.   Dokumentace k přijímání a ukončování vzdělávání účinná k termínu inspekce
13.   Dokumentace školního poradenského pracoviště k termínu inspekční činnosti
14.   Internetové stránky školy https://sosasoukladno.cz/stav k termínu inspekční činnosti
15.   Inspekční zpráva, čj. ČŠIS-2795/15-S
16.   Personální dokumentace pedagogických pracovníků, plán jejich dalšího vzdělává ní,
      k termínu inspekční činnosti
17.   Ekonomická dokumentace, k termínu inspekční činnosti (Finanční vypořádání dotací
      poskytnutých příjemcům prostřednictvím Kraje ze státního rozpočtu v roce 2021,
      Účetní závěrka sestavená k 31. 12. 2021)
18.   Dokumentace k zajištění bezpečnosti a ochrany zdraví, k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.



2022/2023                                   8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



Ing. Vladimíra Hokešová, školní inspektorka, vedoucí
                                                       …………………………..
inspekčního týmu

Mgr. Eva Karasová, školní inspektorka                  …………………………..


Ing. Jindra Malíková, školní inspektorka               …………………………..


Mgr. Pavla Vítková, školní inspektorka                 …………………………..


PaedDr. Václav Skála, školní inspektor                 …………………………..


Ing. Eva Rambová, přizvaná osoba – odborník na …………………………..
logistické a finanční služby

Mgr. Daniel Vančura, přizvaná osoba – odborník na …………………………..
výuku gastronomických předmětů

                                                       ……………………….….
Bc. Mária Kotvanová, kontrolní pracovnice
V Praze …………………………




2022/2023                                   9
