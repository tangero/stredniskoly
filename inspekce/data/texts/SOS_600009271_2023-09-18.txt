CSI0X00BPRFP




                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-609/23-K
                                       Sp. zn. ČŠIK-S-81/23-K


Název                               Střední lesnická škola Žlutice, příspěvková organizace
Sídlo                               Žižkov 345, 364 52 Žlutice
E-mail                              info@slszlutice.cz
IČO                                 49 754 050
Identifikátor                       600 009 271
Právní forma                        příspěvková organizace
Zastupující                         Ing. Bc. Radka Stolariková, Ph.D.
Zřizovatel                          Karlovarský kraj
Místo inspekční činnosti            Žižkov 345, Žlutice
                                    Smetanova 8, Žlutice
                                    Školní polesí – Chlumská hora, Žlutice
Inspekční činnost na místě          18. 9. 2023 − 21. 9. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a
domovem mládeže podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu s právním
předpisy a rámcovými vzdělávacími programy podle § 174 odst. 2 písm. c) školského
zákona.
Inspekční činnost vykonávaná podle § 174 odst. 6 školského zákona.
                                    Charakteristika
Střední lesnická škola Žlutice, příspěvková organizace (dále „škola“) vykonává činnost
střední školy, domova mládeže, školní jídelny a školního hospodářství.
Škola je se svojí nabídkou vzdělávacích oborů s lesnickým zaměřením jediná
v Karlovarském kraji. Vzhledem k unikátnosti vzdělávací nabídky se v ní vzdělávají i žáci
z přilehlých krajů (Ústecký kraj a Plzeňský kraj).
K datu inspekční činnosti na místě se ve škole vzdělávalo celkem 203 žáků. Ve čtyřletém
oboru vzdělání s maturitní zkouškou Lesnictví (dále také „maturitní obor“) se vzděláva lo
130 žáků, z toho 107 v denní a 23 žáků v dálkové formě vzdělávání. V oborech vzdělání
s výučním listem (dále také „nematuritní obory“) Lesní mechanizátor se vzdělávalo 40 žáků,
v oboru Zahradník 27 žáků, v novém oboru Zahradnické práce 6 žáků. Naplněnost oborů
Lesnictví a Lesní mechanizátor je cca 66 %, oboru Zahradník 30 % a oboru Zahradnické
práce 12,5 %. V oboru vzdělání Včelař zapsaném v rejstříku škol a školských zařízení škola
od roku 2019 žáky nevzdělává.
Škola eviduje 28 žáků se speciálními vzdělávacími potřebami (dále také „žáci se SVP“),
z toho se sedm žáků vzdělává podle individuálního vzdělávacího plánu.
Ubytování v domově mládeže škola poskytuje 132 žákům v pěti skupinách, tj. většině žáků
denní formy vzdělávání. Stravování žáků zajišťuje škola ve vlastní školní jídelně.
Součástí školy je i školní hospodářství – školní polesí s výměrou lesa 500 ha, ve kterém
v průběhu celého školního roku probíhá praktické vyučování žáků oborů Lesnictví a Lesní
mechanizátor.
Informace o škole jsou dostupné na www.slszlutice.cz.


                         Hodnocení podmínek vzdělávání
Od poslední inspekční činnosti, kdy došlo ke sloučení školy se Středním odborným učiliš tě m
Toužim, restrukturalizovala ředitelka školy oborovou strukturu školy. Obory s malým
zájmem uchazečů vyřadila a do nabídky zařadila obory vzdělání Zahradník a Včelař. Škole
postupně narůstá zájem uchazečů o nematuritní obory, především o obor Lesní
mechanizátor. Ve snaze zajistit požadovanou vstupní úroveň žáků v nematuritních oborech
Lesní mechanizátor a Zahradník škola stanovila pro přijímací řízení do prvního ročníku pro
školní rok 2023/2024 školní přijímací zkoušku.
Ředitelka školy (dále „ředitelka“) zpracovala na základě analýzy stavu školy strategické
plány školy. Prioritními oblastmi, na které se ředitelka zaměřila, bylo materiální vybavení
školy v závislosti na nabídce nových oborů a vybudování sítě sociálních partnerů pro
zvyšování kvality vzdělávání. V těchto oblastech definovala konkrétní cíle a kroky směřujíc í
k jejich naplňování. V koncepčních dokumentech identifikovala i další oblasti jako např.
implementace gramotností do výuky, práce s výsledky vzdělávání apod., avšak bez jasně
vytyčených kroků a nástrojů vedoucích k naplnění cílů. Koncepce rozvoje domova mládeže
je zpracovaná samostatně jen s malou návazností na strategické dokumenty školy.
Vychovatelé domova mládeže jen minimálně přijímají vizi školy nastavenou ředitelkou.
Škole se daří v materiální oblasti naplňovat své strategické plány. Pro teoretické vyučová ní
škola vybudovala novou 3D učebnu se simulátory užívaných v praxi pro těžbu dřeva,
zmodernizovala učebnu informačních a komunikačních technologií, technickou laboratoř
vybavila moderními digitálními technologiemi pro výuku odborných předmětů. Od


                                            2/14
předchozí inspekční činnosti v roce 2018 došlo k výraznému pozitivnímu posunu
v materiálním vybavení pro praktické vyučování. V areálu školy byl vybudován pro obor
Zahradník skleník odpovídající novým technologiím v oboru. Nová školní pracoviště pro
odborný výcvik oboru Lesní mechanizátor (cvičiště a dílny) umožňují škole vést praktické
vyučování na velmi dobré úrovni. Areál škola využívá nejen ke vzdělávání a výchově, ale i
k naplňování volného času žáků ubytovaných v domově mládeže (psí areál s kotci pro psy,
sokolnický areál, tělocvična, posilovna). Také materiální vybavení a volnočasové zázemí
domova mládeže umožňuje naplňování cílů školních vzdělávacích programů. Podmínky pro
odborný výcvik na školním polesí odpovídají aktuálním trendům v oboru, žáci jsou vybaveni
moderní lesnickou technikou a ochrannými pomůckami.
Pozitivní vliv na vzdělávání má spolupráce školy se sociálními partnery (regioná lní
zaměstnavatelé, profesní komory apod.), se kterými škola účelně buduje partnerství formou
vzájemné spolupráce a aktivit pořádaných pro žáky i pedagogy pro rozvoj jejich odborných
kompetencí. Jsou to např. realizace části praktického vyučování na pracovištích fyzických i
právnických osob, exkurze nebo besedy, spolupráce na tvorbě odborných učebních
materiálů. Pořádáním aktivit s lesnickou tematikou podporuje škola sounáležitost žáků
s komunitou, podporuje jejich osobnostní růst a rozvoj demokratických hodnot. Škola se
aktivně zapojuje do projektových aktivit rozvíjejících digitální kompetence žáků i učitelů
nebo do podpory žáků ohrožených školním neúspěchem.
Na řízení školy se kromě ředitelky podílí i zástupkyně ředitelky, vedením domova mládeže
je pověřena vedoucí vychovatelka. V roce 2022 přistoupila ředitelka k úpravě organizač ní
struktury školy. Sloučila dvě řídicí pozice – zástupce ředitele pro teoretické a zástupce
ředitele pro praktické vyučování a jmenovala jednu zástupkyni ředitelky školy, na kterou
delegovala pravomoci a odpovědnosti nejen v oblasti řízení teoretického a praktického
vyučování, ale i činností v domově mládeže. Velký objem požadovaných kompetencí a malá
zkušenost zástupkyně ředitelky s řízením pedagogických procesů se negativně promítly do
činnosti školy. Např. vysoký počet odpadajících vyučovacích hodin v některých třídách
v celém průběhu denního rozvrhu hodin vedl k neefektivní organizaci vzdělávání. Škola
eviduje nepřesné či nesprávné údaje ve školní matrice v oblasti výsledků vzdělávání žáků
nebo v oblasti evidence žáků se SVP. V předchozím školním roce se ředitelka zabývala
vysokým počtem stížností a podnětů, které se týkaly klimatu školy nebo pedagogickýc h
procesů. Ke všem podnětům, které souvisí se vzděláváním žáků, přijímá vedení školy
opatření, ta však nejsou vždy účinná.
Řídící kompetence a odpovědnosti v oblasti pedagogického vedení domova mládeže nejsou
účelně nastaveny a promítají se nepříznivě do sociálního klimatu domova mládeže. Rizike m
je vzhledem k vysokému počtu ubytovaných žáků domova mládeže zajištění ranní služby
v době od 6 h do 8 h jen jedním vychovatelem, vedoucí vychovatelkou, která má v tuto dobu
stanovenou přímou výchovnou činnost se všemi přítomnými žáky domova mládeže.
Hospitační činnost ve výuce provádí ředitelka a její zástupkyně průběžně během celého
školního roku. Opatření ke zlepšení kvality vzdělávání navrhovaná vedením školy mají však
jen nízký dopad. Vzájemné hospitace, které by vedly k posílení pedagogických kompetencí
učitelů, se neuskutečňují. Kontrolní a hodnotící činnosti pro zajištění kvality výchovně
vzdělávací činnosti v domově mládeže, které by kontinuálně monitorovaly kvalitu
vzdělávání, nejsou vykonávané.
Škola má nastavená pravidla k organizaci vlastní činnosti (školní řád apod.). Ta však
v některých případech nejsou uplatňována. Při hodnocení výsledků vzdělávání škola



                                           3/14
nepostupuje vždy v souladu s právními předpisy a vlastními nastavenými pravidly, např. v
oblasti hodnocení chování žáků dálkového studia, v celkovém hodnocení výsledků
vzdělávání žáků na vysvědčení ve vazbě na hodnocení výsledků v jednotlivých předmětech.
Při organizaci praktického vyučování žáků maturitního oboru postupuje škola v souladu
s vlastními nastavenými pravidly, kdy jsou žáci seznamováni na začátku školního roku se
zajištěním, obsahovou náplní a pravidly hodnocení odborné praxe.
Škola přijala od předchozí inspekční činnosti v roce 2018 opatření a koordinací tvorby
školních vzdělávacích programů pověřila pedagogického pracovníka s absolvovaným
příslušným kvalifikačním studiem. Zpětnovazební mechanismy v této oblasti však zůstávají
neefektivní, neboť školní vzdělávací programy nejsou zpracovány v souladu s přísluš nými
rámcovými vzdělávacími programy pro daný obor vzdělání. Také mechanismy v oblasti
kontroly uskutečňování vzdělávání podle školních vzdělávacích programů nejsou funkční,
neboť např. obsah matematického vzdělávání žáků v nematuritním oboru vzdělání vždy
neodpovídal učebním osnovám stanoveným ve školních vzdělávacích programech.
Kontrolní činnost vykonává ředitelka sama, popř. s pomocí své zástupkyně, další
pedagogové nejsou kontrolní nebo hospitační činností pověřeni. To se promítá do výše
uvedených nedostatků, které mají výrazný negativní dopad na kvalitu průběhu i výsledků
vzdělávání. V této oblasti přetrvávají i nedostatky zjištěné při předchozí inspekční činnosti.
Pedagogičtí pracovníci aktivně nepracují se školními vzdělávacími programy. Pro řízení
výuky využívají jako svůj interní nástroj tematické plány, které ne vždy vycházejí ze
školních vzdělávacích programů, jsou zaměřeny pouze na časové rozvržení učiva bez
návaznosti na očekávané výsledky vzdělávání a vzdělávací strategie. Zaměření výuky na
plnění tematických plánů a rozpisů učiva tak postrádá vazbu na požadované výstupy
vzdělávání, jejichž míra dosažení je předmětem hodnocení.
Předmětové komise ve škole koordinují činnost učitelů dle předmětového nebo oborového
zaměření spíše formálně. Pro zlepšení kvality vzdělávání jmenovala ředitelka v aktuálním
školním roce koordinátora činností předmětových komisí. Vedení školy nevyužívá jejich
potenciál např. v oblasti úpravy a tvorby školních vzdělávacích programů nebo kontroly
naplňování výstupů školních vzdělávacích programů, od čehož by se mohla odrážet
identifikace problémů ve vzdělávání a následné nastavení účinných strategií pro zlepšování
jeho kvality.
Vzdělávání ve škole k datu inspekční činnosti zajišťuje téměř plně kvalifikovaný sbor
pedagogických pracovníků. Pedagogický sbor v posledních dvou letech prochází přirozenou
generační obměnou, ve škole je šest začínajících učitelů a od začátku aktuálního školního
roku také asistentka pedagoga (v maturitním oboru). Metodickou podporu formou
zaškolovacích programů poskytují učitelům mentoři a vedení školy. Systém spolupráce
asistentky pedagoga se členy poradenského pracoviště a jednotlivými učiteli je postupně
nastavován.
Vedení školy vytváří podmínky pro další vzdělávání pedagogickýc h pracovníků. Učitelé
absolvovali v minulém školním roce společné vzdělávání pro pedagogický sbor v oblasti
moderních metod ve výuce, vychovatelé domova mládeže v oblasti rizikového chování a
práce se ubytovanými žáky. Na základě vlastních potřeb se vzdělávala méně než polovina
vyučujících, kteří si především prohlubovali kvalifikaci v odborných předmětech. Získané
poznatky a zkušenosti si pedagogové předávají většinou jen nahodile a jejich aplikace do
výuky není vedením školy ověřována.


                                            4/14
Vedení školy se nedaří vytvářet pozitivní školní prostředí ve vztazích mezi učiteli a vedením
školy, mezi učiteli navzájem, což negativně ovlivňuje též vztahy mezi učiteli a žáky a má
významný negativní dopad do průběhu vzdělávacího procesu. Jen část pedagogů aktivně
spolupracuje při vzájemném sdílení a týmovém řešení identifikovaných problémů. Škola
zatím v tomto směru nerealizovala své vize ze strategických dokumentů, izolovaně řeší dílčí
aktuální problémy. Dosud nemá vypracovaný komplexní plán na tvorbu zdravého školního
klimatu.
Škola věnuje pozornost fyzickému bezpečí žáků. Prostory školy i domova mládeže jsou
vybaveny kamerovým a čipovým systémem omezujícím vstup cizím osobám do prostor
školy. Škola se dlouhodobě potýká s vysokou úrazovostí. Přijímaná opatření ve smyslu
opakovaných poučení žáků a opakování metodiky sportovních činností především při
míčových sportech nejsou zatím účinná.


                          Hodnocení průběhu vzdělávání
Sledovaná výuka všeobecně vzdělávacích předmětů byla vedena obvykle odborně a věcně
správně, v jednom případě kvalitu výuky po odborné stránce negativně ovlivnila
neaprobovanost učitele. V některých případech výuka neodpovídala vzdělávacímu obsahu
příslušného školního vzdělávacího programu pro daný ročník. Cíle výuky byly zaměřeny
převážně na získání znalostí, popř. dovedností, postojová složka cíle se téměř nevyskytla.
V polovině hospitovaných hodin byla výuka učitelem plánována s ohledem na výsledky a
potřeby žáků. Vzdělávání probíhalo z organizačního hlediska spíše jednotvárně. Úvod byl
obvykle zaměřen na opakování a procvičování učiva předchozích let. Převažovala frontální
výuka s řízeným rozhovorem kombinovaná se samostatnou prací žáků. Učitelé předávali
hotové informace metodou výkladu, nevedli žáky k vlastnímu objevování poznatků pomocí
bádání nebo využívání různých informačních zdrojů, jen ojediněle vedli žáky k aplikaci
poznatků v reálných situacích nebo k pochopení souvislostí. Vzhledem k tomu, že
převládající aktivita byla na straně vyučujících, byli někteří žáci v hodinách pasivní. Jen ve
výjimečných případech došlo k účelnému střídání samostatné práce se zařazením skupinové
práce. Promyšlená skupinová výuka s prvky interaktivity rozvíjející řečové, poslechové i
čtenářské kompetence byla sledovaná v některých hodinách cizích jazyků. Jejich výuka byla
vedena převážně v cílovém jazyce, v hodině druhého cizího jazyka nevedla výuka
k naplňování výstupů úrovně A2 Evropského referenčního rámce, který je stanoven
v rámcovém vzdělávacím programu pro příslušný obor vzdělání.
Pouze v jedné hodině došlo k podpoře kritického myšlení zadáním problémového úkolu,
který přispíval k rozvoji komunikativních dovedností včetně schopnosti argumentovat a
obhajovat názor. Postupy vedoucí k aktivnímu učení žáků jako vyvozování či práce s textem
byly do výuky zařazovány jen v omezené míře. Vyučující většinou nevyžadovali obsahově
náročnou komunikaci.
Žáci v hodinách většinou plnili stejné úkoly, měli stejné vzdělávací cíle bez ohledu na jejich
vzdělávací potřeby či aktuální úroveň jejich znalostí či dovedností ve vztahu k očekávaným
výsledkům vzdělávání. Jen někteří vyučující využívali ve výuce mezipředmětové vztahy.
Diferenciace výuky v návaznosti na speciální vzdělávací potřeby žáků nebyla zaznamená na.
Žákům s potřebou podpory byla poskytována pouze prodloužená doba pro vypracování



                                            5/14
zadaného úkolu. Didaktická technika byla ve velké míře využívaná spíše jako podpůrný
zobrazovací prostředek.
Formativní hodnocení naplňování cílů vzdělávání spolu s prací s chybou jako nástrojem
sebereflexe žáků, bylo sledováno pouze ojediněle. Při společné kontrole samostatné práce
byla chyba často odstraněna bez hledání jejích příčin. Ke zhodnocení hodin docházelo
většinou jen ze strany učitele, avšak bez vztahu ke zvládnutému vzdělávacímu obsahu.
Sledované vzdělávání teoretického odborného vyučování probíhalo zpravidla věcně a
odborně správně. V jedné hodině byly žákům zprostředkovány chybné informace z oboru.
Kvalita vzdělávání teoretického odborného vyučování byla rozdílná a částečně ovlivně ná
kvalifikovaností vyučujícího. Cíle hodin byly často zaměňovány s tématem hodin. Po
organizační stránce se výuka významně nelišila od výuky všeobecně vzdělávacích předmětů.
Hodiny, ve kterých vyučující vedli žáky k uvažování, k formulaci vlastních myšlenek a
k zasazování získaných informací do souvislostí s vlastními zkušenostmi, směřovaly
k rozvoji znalostí, dovedností, ale i postojů žáků. Vzdělávací obsah byl obvykle zarámován
do reálných situací. Promyšlenou strukturou průběhu výuky a zvolenými metodami se
většinou dařilo vzbudit zájem žáků. V hodině, ve které se propojovaly teoretické znalosti
s praktickými zkušenostmi na místě, byli žáci aktivní, vedli cílenou diskusi k problému. Tyto
aktivity vedly k rozvoji argumentačních schopností a zájmu o výuku. V hodinách, ve kterých
převažovala aktivita učitelů, a které byly vedeny převážně metodou výkladu, byla velká část
žáků pasivní, do vzdělávání se zapojovali pouze na výzvu vyučujících. Vyučující nedokázali
motivovat žáky k aktivní činnosti, žáci pracovali podle schematických postupů bez hlubšího
pochopení probíraného učiva. V jednom případě nebyl vyučujícím při ústním výkladu učiva
správně použit český jazyk, což ztížilo žákům schopnost správné fixace odborné slovní
zásoby vyučovaného předmětu.
Žáci se ve výuce nebáli komunikovat. V jedné hodině se vyskytly situace tlumící rozvoj
kompetencí k učení, kdy vyučující necitlivým způsobem u některých žáků poukazoval na
jejich omezující předpoklady k učení a podceňoval jejich schopnost učit se.
Na kladené problémové otázky v některých odborných předmětech odpovídal sám učitel,
žákům byl ponechán malý prostor pro propojení získaných poznatků s řešeným problémem.
Vyučující využívali zkušenosti žáků z praktického vyučování, k interpretaci těchto znalost í
žáci používali správnou odbornou terminologii. V hodinách byla většinou využita
prezentace, kterou měli žáci k dispozici ve sdíleném digitálním prostředí školy. Všichni žáci
plnili stejné úlohy, učební úlohy nebyly diferencované, přestože byla zřejmá rozdílná úroveň
znalostí jednotlivých žáků.
Zhodnocení naplňování cílů v závěru hodin probíhalo často bez zapojení žáků, vyučující se
omezili jen na shrnutí obsahu na konci hodiny. Nepříliš efektivní práce se vzdělávacími cíli
nerozvíjela schopnost žáků provádět hodnocení vlastního pokroku.
Sledované praktické vyučování probíhalo na pracovištích školy a ve školním polesí. Žáci
pracovali s potřebnými pomůckami a technologiemi, s nimiž se budou setkávat při výkonu
budoucího povolání. Žáci byli rozděleni do skupin, ve kterých pracovali pod odborným
dohledem učitelů praktického vyučování. Výuka, při níž si žáci ověřovali schopnost
uplatňovat již nabyté odborné vědomosti a znalosti v reálném prostředí, navazovala na
teoretické vyučování odborných předmětů. Žáci přistupovali k plnění úkolů aktivně,
diskutovali o použitých postupech a spolupracovali při realizaci. Učitelé podporovali žáky
ve výkonu, efektivně organizovali práci žáků a průběžně kontrolovali její provedení. Žáci



                                            6/14
byli vedeni ke kvalitnímu provedení práce. Při realizaci samotných praktických činnost í
vykazovali žáci různou úroveň dovedností. Učitelé sledovali výkony žáků a v případě
potřeby postupy žáků korigovali či jim poskytli dopomoc. Vyučující zpravidla vhodně
pracovali s chybou a naváděli žáky ke správnému pracovnímu postupu. Učitelé efektivně
rozvíjeli odborné kompetence žáků směřující k naplnění profilu absolventa realizova nýc h
oborů vzdělání. Při hodnocení výsledků práce byli žáci vybízeni k sebereflexi s ohledem na
splnění stanovených cílů.
Výchovně vzdělávací činnost v domově mládeže navazuje na činnost školy. Aktivity ve
formě kroužků jsou organizované pro všechny zájemce a jsou zaměřeny na rozvoj sociálníc h
a odborných kompetencí a na smysluplné využití volného času. Žáci ubytovaní v domově
mládeže mají dostatek prostoru pro přípravu na vyučování i aktivní využití volného času
v době osobního volna.


                          Hodnocení výsledků vzdělávání
Pro ověřování naplňování cílů školních vzdělávacích programů škola využívá zejména
individuální hodnocení učitelů v jednotlivých předmětech v souladu s pravidly, s nimiž jsou
žáci seznamováni na začátku školního roku. Škola přistoupila ke zvýšení transparentnos ti
těchto pravidel a kritéria pro hodnocení v jednotlivých předmětech dálkově zpřístupnila také
zákonným zástupcům a rodičům žáků na webových stránkách školy. O výsledcíc h
vzdělávání jsou žáci i jejich zákonní zástupci během školního roku průběžně informo vá ní
prostřednictvím dálkově přístupného elektronického systému. Škola využívá i externí
nástroje pro porovnání úrovně dosažených výsledků (např. výsledky maturitních zkoušek,
výběrové zjišťování výsledků). Některá zjištění z externích testování, jako např. slabé
výsledky žáků v oblasti čtenářské gramotnosti, promítla škola do svých strategických plánů.
Celkový počet neprospívajících žáků ve školním roce 2022/2023 (cca 5 %) se ve srovnání
s předchozí inspekční činností v roce 2018 téměř nemění, jedná se především o žáky
maturitního denního studia. Naopak neúspěšní žáci (cca 7 %), kteří nedokončí ročník a ze
vzdělávání odcházejí, jsou především z nematuritních oborů resp. z dálkového maturitního
studia. V posledních dvou letech nepožádal žádný zletilý žák ani zákonný zástupce
nezletilého žáka o přezkoumání výsledků vzdělávání na konci prvního nebo druhého
pololetí.
Při ukončování vzdělávání maturitní zkouškou ve společné části se ve srovnání s předchozí
inspekční činností v roce 2018 hrubá neúspěšnost (tj. procentuální podíl žáků, kteří se
v posledním roce středního vzdělávání k maturitní zkoušce přihlásili a zkoušku nekonali, či
v ní neuspěli) snížila z cca 50 % na 18 % v roce 2022 a 30 % v roce v roce 2023. Nejvyšší
podíl neúspěšných žáků ve společné části maturitní zkoušky škola zaznamenává i nadále
v didaktickém testu z matematiky, k této zkoušce se hlásí pouze malý počet žáků.
V profilové části maturitní zkoušky jsou žáci většinou úspěšní. Škola vyhodnotila, že
dochází ke zlepšování výsledků v části praktické maturitní zkoušky zejména z důvodu
nižšího počtu žáků ve třídě (což je způsobeno mj. vyšším odlivem žáků v průběhu
vzdělávání) a tedy k větší možnosti individualizace vzdělávání. Na základě zkušeností
s neúspěšností v profilové části maturitní zkoušky škola přistoupila také k revizi témat
maturitní zkoušky v odborných předmětech.




                                           7/14
U žáků dálkového studia však vysoký podíl hrubé neúspěšnosti u maturitní zkoušky
přetrvává. Efektivita vzdělávání v této formě studia je nízká, neboť v průběhu vzdělávac ího
cyklu dochází k velké fluktuaci žáků. Například ze žáků, kteří nastoupili do prvního ročníku
ve školním roce 2019/2020, neukončil úspěšně studium maturitní zkouškou v standardním
maturitním termínu v roce 2023 žádný z nich.
Při ukončování vzdělávání formou závěrečných zkoušek byli všichni žáci nematuritníc h
oborů úspěšní. Nejlepších výsledků žáci dosahují u praktické zkoušky.
Škola vyhodnocuje výsledky vzdělání žáků jako průměrné až podprůměrné a zabývá se
hledáním příčin školního neúspěchu, opakovaně eviduje vysoké procento žáků ohroženýc h
školním neúspěchem (více než 50 %). Neúspěšnost ve vzdělávání souvisí s nízkou motivac í
žáků ke studiu a s vysokou absencí žáků, v těchto oblastech se škole zatím nedaří přijímat
účinná opatření ke zlepšení. Škola eviduje vysoký podíl žáků, kteří z důvodu vysoké absence
konali doplňující zkoušky. Ke zlepšování výsledků vzdělávání částečně přispívají doučování
a individuální konzultace žáků s pedagogy. Opatření ke zlepšení výsledků vzdělává ní
směřují však zejména k žákům denního studia. S cílem zlepšit výsledky vzdělávání žáků
škola přistoupila také ke změnám v personálním zabezpečení výuky. Ve školním roce
2023/2024 ředitelka nastavila řadu dílčích strategií (např. implementace rozvoje gramotností
do výuky), s jejichž uplatňováním škola dosud nezapočala. Předpokladem pro zlepšení je
úzká spolupráce mezi učiteli, třídními učiteli, vychovateli v domově mládeže a zákonnými
zástupci. Pozitivním zjištěním je, že se v předchozím školním roce podařilo významně snížit
objem neomluvené absence žáků.
Vzhledem ke zjištění, že v některých vzdělávacích oblastech není zajištěn soulad školních
vzdělávacích programů s příslušnými rámcovými vzdělávacími programy a že vzdělává ní
např. v matematice nebylo uskutečňováno podle školních vzdělávacích programů, není
zajištěna objektivita hodnocení výsledků vzdělávání. V dílčích oblastech tak výsledky
vzdělávání neodpovídají požadavkům realizovaných vzdělávacích programů. Škola nemá
nastavený účinný kontrolní systém pro zajištění správnosti údajů o výsledcích vzdělávání ve
školní matrice. Tyto skutečnosti negativně ovlivňují pravdivost a reálnost hodnocení
výsledků vzdělávání, s nimiž škola dále pracuje a na základě kterých se snaží přijímat
vhodná opatření ke zvýšení kvality vzdělávání.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.). Opatření k posílení kázně a pravidla pro jejich
ukládání jsou nastavena jen ve vztahu k neomluvené absenci a pozdním příchodům, a ta
nejsou vždy dodržována. Opatření k posílení kázně směrem k porušení ostatních povinnos tí
stanovených školních řádem (poškození majetku školy, hrubé chování vůči spolužákům
apod.) si stanovují učitelé sami, bez návaznosti na pravidla uvedená ve školním řádu. Ve
školním roce 2022/2023 nebylo chování žádného žáka hodnoceno sníženým stupněm. Škola
však v rozporu s právním předpisem hodnotí chování žáků v dálkové formě vzdělává ní.
Škola se systematicky nezabývá vyhodnocením četnosti udělených/uložených výchovnýc h
opatření, ani nevyhodnocuje jejich nejčastější důvody.
Ve škole je ustanoveno školní poradenské pracoviště, jehož členové spolu ne vždy
spolupracují při řešení výchovných i vzdělávacích problémů žáků. Pracoviště se nezabývá
monitoringem, vyhodnocováním a přijímáním opatření vzhledem k vzdělávacím potřebám
žáků se SVP, o čemž svědčí např. formálně vypracované a vyhodnocované individuá lní
vzdělávací plány bez zřejmých opatření ke zlepšení výsledků vzdělávání. Škola nepřijala od


                                           8/14
předchozí inspekční činnosti opatření v oblasti poskytování podpůrných opatření, kdy je pro
poskytování podpůrných opatření žáků se SVP vyžadován předchozí písemný informo va ný
souhlas žáka nebo zákonného zástupce žáka s jejich poskytováním.
Škola má promyšlený systém kariérového poradenství, který je zaměřen jak na skupinovo u,
tak individuální práci se žáky s cílem najít jejich vhodné pracovní i studijní možnosti. Velká
část žáků denního studia maturitního oboru pokračuje ve vzdělávání na vysokých školách
s lesnickým zaměřením.
Škola sleduje a vyhodnocuje klima především u žáků prvních ročníků, pořádá pro ně
adaptační aktivity. Ve všech třídách probíhají v průběhu roku třídnické hodiny. Škole se
zatím nedaří zaměřit jejich obsah na posilování sounáležitosti žáků se školou a vytvářet
bezpečné klima. Škola sleduje případné signály vybraných forem rizikového chování,
pravidla postupu pro jejich zjišťování jsou stanovena a uplatňována. Žáci mají k dispozic i
schránku důvěry, kterou však téměř nevyužívají. V minulém školním roce řešila škola
rizikové chování v oblasti návykových látek (kouření, alkohol).
Jedním z nástrojů pro řešení výchovných problémů žáků je výchovná komise. Ředitelka
jmenuje pro každý školní rok členy výchovné komise, kterými jsou kromě vedení také
zástupci školního poradenského pracoviště a třídní učitelé. Svolávání výchovné komise je
nastaveno v pravidlech školy v případě neomluvené absence, nejčastějšími důvody pro
svolání výchovné komise ve školním roce 2022/2023 však byla vysoká absence, popř.
zhoršení prospěchu žáků, rizikové chování žáků při pobytu v domově mládeže a jednání se
zákonnými zástupci týkající se vzdělávacích potřeb žáků. Ze záznamů z jednání nejsou
většinou jasné návazné kroky, popř. přijatá opatření. Ve většině případů výchovná komise
nahrazuje práci třídního učitele nebo vychovatele domova mládeže.
Ve škole pracuje pod vedením externího mentora žákovský parlament, jehož členy jsou žáci
všech tříd. Škola dbá na to, aby v zastoupení parlamentu byli žáci reprezentující specifické
skupiny (žáci podle oborů vzdělání, žáci ubytovaní v domově mládeže, dojíždějící žáci
apod.). Vedení školy se daří motivovat parlament k pravidelnému zapojení do dění školy
především v oblasti organizace školních akcí, což vede k větší spolupráci žáků a
jejich sounáležitosti se školou.
Škola podporuje účast žáků v soutěžích a olympiádách. Žáci mají příležitost porovnat své
odborné kompetence a dovednosti v profesně zaměřených nebo sportovních soutěžích,
kterých se aktivně na dobrovolné bázi hojně účastní. Při přípravě na soutěže poskytuje škola
žákům účelnou podporu a rozvíjí jejich zájmy. Podporu profesní orientace a zájmy žáků
doplňují kroužky organizované domovem mládeže (trubačský, včelařský, sportovní apod.).


                                          Závěry
Vývoj školy
– Od předchozí inspekční činnosti v roce 2018 došlo k výraznému zlepšení v oblasti
  materiálního vybavení především pro praktické vyučování. Zlepšil se také materiálně
  technický stav domova mládeže.
– Od předchozí inspekční činnosti v roce 2018 přetrvávají nedostatky v oblasti koordinace
  tvorby školních vzdělávacích programů, práce se žáky se speciálními vzdělávac ími




                                            9/14
  potřebami a v hodnocení výsledků vzdělávání. Opatření přijímaná ředitelkou školy
  nejsou v těchto oblastech účinná.
– V roce 2020 přistoupila škola k k restrukturalizaci nabízených oborů vzdělání. Ve
  školním roce 2023/2024 bylo zahájeno vzdělávání žáků v prvním ročníku oboru
  Zahradnické práce.
Silné stránky
  Střední škola
– Škola aktivně buduje síť sociálních partnerů, efektivně využívá výsledky spolupráce ke
  zkvalitňování činnosti školy, podporuje u žáků sounáležitost se školou a její kulturou
  (1.5).
– Vedení školy se daří aktivně naplňovat vizi v oblasti materiální podmínek, která vede ke
  zkvalitňování vzdělávání (2.4).
– Škola má zavedený funkční systém kariérového poradenství, který snižuje neúspěšnost
  žáků při volbě povolání nebo v dalším studiu (5.4).
  Domov mládeže
– Domovu mládeže se daří prostřednictvím širokého spektra nabízených aktivit a kroužků
  rozvíjet osobnost žáků a posiluje jejich sociální kompetence (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Střední škola
– Škola nemá ve svých strategických dokumentech nastaveny konkrétní cíle a dílčí kroky,
  které by byly zaměřené na zkvalitňování pedagogických procesů a procesů řízení. (1.1)
– Školní vzdělávací programy nejsou v souladu s příslušnými rámcovými vzdělávac ími
  programy. Pedagogové s nimi aktivně nepracují. (1.2)
– Nastavená pravidla pro organizování činnosti školy jsou jen částečně funkční.
  Nefunkčnost pravidel má negativní dopad na hodnocení výsledků vzdělávání. (1.3)
– Škola nemá funkční systém úrazové prevence, to se negativně odráží ve vysoké
  úrazovosti především v tělesné výchově. (1.4)
– Neefektivně nastavené kontrolní mechanismy pedagogických procesů mají přímou
  souvislost se zjištěnými nedostatky v řízení školy a ve vzdělávání. Ředitelka školy
  dostatečně nevyhodnocuje stav a nepřijímá účinná opatření v oblasti naplňování školních
  vzdělávacích programů, vedení školní matriky včetně evidence výsledků vzdělává ní
  žáků. (2.1)
– Vedení školy se nedaří vytvářet pozitivní školní prostředí ve vztazích mezi aktéry
  vzdělávání. (2.2)
– Jen malá část pedagogů je schopna aktivní vzájemné spolupráce. To má negativní dopad
  na komunikační mechanismy uvnitř školy, které nereagují vždy na potřeby žáků a
  pedagogů. (3.3)
– Vyučující jen ojediněle využívali metody, které by podporovaly aktivitu žáků a
  posilovaly jejich zodpovědnost za vlastní vzdělávání. (4.2)



                                           10/14
– Ve výuce je jen velmi málo využívána diferenciace ve vztahu k různým vzdělávac ím
  potřebám a možnostem žáků (4.3)
– V dílčích oblastech neodpovídají vzdělávací výsledky požadavkům realizova nýc h
  školních vzdělávacích programů. Vzdělávání v dálkovém studiu je dlouhodobě
  neefektivní. (5.2)
Domov mládeže
– Koncepce domova mládeže je zpracovaná samostatně jen s malou návazností na
  strategické dokumenty školy. (1.1)
– Řídící kompetence a odpovědnosti v oblasti pedagogického vedení domova mládeže
  nejsou účelně nastaveny. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovit konkrétní cíle a plány rozvoje školy zaměřené na zkvalitnění pedagogickýc h
  procesů a procesů řízení ve strategických dokumentech školy a následně stanovit a řídit
  konkrétní dílčí kroky a odpovědnosti pro jejich naplňování, vyhodnocovat účinnost
  přijatých opatření.
– Analyzovat účinnost kontrolních mechanismů v oblasti                 organizace    a   řízení
  pedagogického procesu s cílem zvýšit jejich efektivitu.
– Analyzovat účinnost organizační struktury řízení školy a zapojit do organizace činnosti
  školy více pedagogických pracovníků např. pedagogy pověřené výkonem specializač níc h
  činností, vytvořit širší vedení školy. Přenést pravomoci na širší vedení s cílem zkvalitně ní
  kontrolního systému.
– Identifikovat rizika v průběhu vzdělávání. Nastavit systém pravidelné kontroly efektivity
  přijatých opatření v oblasti bezpečnosti žáků při vzdělávání.
– Podporovat kooperaci uvnitř pedagogického sboru v rámci pedagogických procesů a
  stanovovat priority v oblasti rozvoje pozitivního klimatu školy. Vyhodnocovat kvalitu
  nastavené komunikace.
– Zaměřit metodickou a hospitační činnost na efektivní využívání výchovných a
  vzdělávacích strategií s cílem zkvalitnit průběh vzdělávání.
– Přistoupit k výmazu oboru Lesnictví v dálkové formě vzdělávání.
– Zajistit efektivní spolupráci a komunikaci mezi pedagogy střední školy a domova
  mládeže, nastavit společné vize a hodnoty ve výchově a vzdělávání žáků.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            11/14
           Seznam dokladů, o které se inspekční zjištění opírají
 1.   Výpis z rejstříku škol a školských zařízení z 31. 8. 2023
 2.   Zřizovací listina z 30. 6. 2001 včetně dodatků a příloh
 3.   Jmenování do funkce ředitelky školy s účinností od 1. 11. 2022
 4.   Dokumentace vztahující se k bezpečnosti a ochraně zdraví vedená k datu inspekční
      činnosti
 5.   Personální dokumentace pedagogických pracovníků vztahující se k jejich nejvyšš ímu
      dosaženému vzdělání a osvědčení o dalším vzdělávání vedená k datu inspekční
      činnosti
 6.   Dokumentace pro ekonomické zhodnocení finanční situace školy vedená k datu
      inspekční činnosti
 7.   Plán dalšího vzdělávání pedagogických pracovníků ve školním roce 2023/2024 z 8.
      9. 2023
 8.   Výroční zpráva za školní rok 2021/2022 ze dne 3. 10. 2022
 9.   Organizační řád školy platný k datu inspekční činnosti bez datace
10.   Rozvrhy hodin tříd platné k datu inspekční činnosti
11.   Plány a záznamy z hospitační činnosti vedení školy vedené ve školním roce
      2022/2023 a 2023/2024
12.   Krátkodobý plán činnosti školy ve školním roce 2023/2024 z 28. 8. 2023
13.   Strategický plán rozvoje školy pro roky 2023 - 2028 z 15. 3. 2023
14.   Střednědobý plán rozvoje školy 2023 - 2026 z 28. 8. 2023
15.   Dokumentace k přijímacímu řízení pro školní rok 2023/2024
16.   Hodnocení vzdělávání ve školním roce 2022/2023 z 8. 9. 2023
17.   Školní vzdělávací programy školy platné k datu inspekční činnosti
18.   Vybrané tematické plány vedené školou ve školním roce 2022/2023
19.   Zápis z jednání s ředitelkou ze dne 21. 9. 2023
20.   Školní matrika vedená ve školním roce 2022/2023 a 2023/2024 k datu inspekční
      činnosti
21.   Třídní knihy včetně deníků evidence odborného výcviku vedené ve školním roce
      2022/2023 a 2023/2024 k datu inspekční činnosti
22.   Přehled o výsledcích maturitních zkoušek ve zkušebním období 2022 a 2023
23.   Záznamy z jednání pedagogické rady vedené ve školním roce 2022/2023 a 2023/2024
      k datu inspekční činnosti
24.   Záznamy z jednání předmětových komisí vedené ve školním roce 2022/2023 a
      2023/2024 k datu inspekční činnosti
25.   Školní řády školy platné od 1. 9. 2022 a 1. 9. 2023
26.   Dokumentace vedená školou k odborné praxi pro školní rok 2022/2023
27.   Dokumentace školního poradenského pracoviště (včetně dokumentace výchovnýc h
      komisí) vedená ve školním roce 2022/2023 a 2023/2024
28.   Standardizované dotazníky ČŠI pro žáky a pedagogy zadané v průběhu inspekční
      činnosti na místě
29.   Inspekční zpráva ČŠIK-194/18-K z 3. 5. 2018
30.   Školní vzdělávací program pro domov mládeže z 1. 9. 2020


                                         12/14
31.   Návrh koncepce rozvoje domova mládeže do roku 2025 bez datace
32.   Vnitřní řád domova mládeže z 1. 9. 2022
33.   Denní řád domova mládeže z 1. 9. 2022
34.   Rozpis přímé a nepřímé činnosti vychovatelů, platný od 1. 9. 2018
35.   Roční plán činnosti domova mládeže pro školní rok 2023/2024
36.   Deníky vychovatelů ve školním roce 2023/2024 k datu inspekční činnosti


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        13/14
Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka,            …………………………
 vedoucí inspekčního týmu
 Mgr. Martina Fenclová, školní inspektorka         ………………………….
 Mgr. Ivana Netrvalová, školní inspektorka         …………………………..
 Mgr. Eva Tomková, školní inspektorka              ………………………….
 Bc. Věra Weberová, kontrolní pracovnice           ……………………….....
 Ing. Tomáš Čihák, Ph.D., odborník na
 vzdělávání v oboru vzdělání Lesnictví             …………………………..
20. října 2023




                                           14/14
