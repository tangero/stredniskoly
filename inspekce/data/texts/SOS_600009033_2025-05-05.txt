CSI0X00DQG5X




                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-395/25-K
                                       Sp. zn. ČŠIK-S-62/25-K


Název                               Hotelová škola Mariánské Lázně, příspěvková
                                    organizace
Sídlo                               Komenského 449/2, 353 01 Mariánské Lázně
E-mail                              hotelova.skola@post.cz
IČO                                 00 077 119
Identifikátor                       600 009 033
Právní forma                        příspěvková organizace
Zastupující                         Ing. Lucie Fričlová
Zřizovatel                          Karlovarský kraj
Místo inspekční činnosti            Komenského 449/2, Mariánské Lázně
                                    Poštovní 60/7, Mariánské Lázně
                                    Hotel Esplanade, Karlovarská 438/15, 353 01
                                    Mariánské Lázně
                                    LH Centrální lázně, Goethovo nám. 16/1, 353 01
                                    Mariánské Lázně
                                    LH Hvězda, Goethovo nám. 13/7, 353 01 Mariánské
                                    Lázně
                                    Nové Lázně Ensana Health Spa Hotel, Reitenbergerova
                                    53/2, 353 01 Mariánské Lázně
                                    Reitenberger Spa Medical, Inbsenova 92/2, 353 01
                                    Mariánské Lázně
Inspekční činnost na místě          5. 5. 2025, 12. − 15. 5. 2025

Inspekční činnost byla zahájena doručením pověření k inspekční činnosti.
                             Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona o předškolním, základním, středním a vyšším odborném a
jiném vzdělávání (školský zákon), ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.


                                    Charakteristika
Hotelová škola Mariánské Lázně, příspěvková organizace (dále „škola“) vykonává činnost
střední školy.
Ve škole se k datu inspekční činnosti vzdělává celkem 313 žáků, z toho ve dvou oborech
středního vzdělání s maturitní zkouškou (Hotelnictví ve čtyřleté denní formě vzdělává ní,
187 žáků a v oboru vzdělání Gastronomie, devět žáků ve dvouleté denní nástavbové formě
vzdělávání) a 117 žáků v oboru vzdělání s výučním listem Kuchař – číšník (dále také
„nematuritní obor“). Ke stejnému datu evidovala škola 41 žáků se speciálními vzdělávac ími
potřebami (dále „žáci se SVP“) a 61 žáků s odlišným mateřským jazykem (dále „žáci
s OMJ“).
Teoretické vyučování probíhá ve dvou budovách školy v Mariánských Lázních, v ulici
Komenského 449/2, kde sídlí i ředitelství školy, a v budově Poštovní 60/7. Praktické
vyučování je realizováno v budově školy v ulici Komenského a na smluvních pracovištích.
Stravování žáků je zabezpečeno ve školní restauraci.


                          Hodnocení podmínek vzdělávání
Ředitelka školy (dále „ředitelka“) vykonává funkci od 1. 8. 2024. Na organizaci činnosti
školy se spolu s ní podílejí zástupce ředitele pro teoretické vyučování a zástupce ředitele pro
praxi, projektovou činnost a marketing, na které ředitelka delegovala některé kompetence a
odpovědnosti. Strategie rozvoje školy směřuje k transformaci školy do regionálního
vzdělávacího centra v oblasti hotelnictví a gastronomie s důrazem na aktuální trendy a
požadavky trhu práce, a to v prostředí podporujícím wellbeing, kreativitu a aktivní
participaci všech členů školní komunity. Ředitelka strategické záměry aktivně
nekomunikuje, pedagogové tak nemají dostatečné povědomí o hlavních prioritách rozvoje
školy a jejich zapojení do realizace koncepce školy je omezené. Ředitelka zatím není
úspěšná      ani v systematickém            zavedení     potřebných    organizačních     změn.
Řízení pedagogických procesů je převážně pouze reakcí na aktuálně vzniklé problémy,
neboť se ředitelka od počátku své funkce zabývá vysokým počtem stížností a podnětů, které
se týkají klimatu školy a zabezpečení výuky. Tento přístup omezuje možnosti koncepčního
rozvoje školy.
Pedagogické sbory obou budov tvoří zatím stále výrazně autonomní celky bez návazné
efektivní vzájemné spolupráce. Jednání pedagogické rady probíhají pro každou budovu
odděleně. Interní komunikace, předávání a vyhodnocování informací je tak ztíženo a


                                             2/12
projevuje se např. v nefunkčním přenosu informací mezi pedagogy a vedením školy.
Ředitelce se nedaří zapojit pedagogy obou budov do společné participace na chodu školy.
Škola má nastavená pravidla k organizaci vlastní činnosti. Ta však v některých případech
nejsou důsledně uplatňována, nebo se opírají o již neplatné právní předpisy. Při hodnocení
výsledků vzdělávání škola nepostupuje vždy v souladu s vlastními pravidly, některá pravidla
zcela chybí (např. pravidla pro hodnocení výsledků vzdělávání podle individuálního
vzdělávacího plánu, způsob hodnocení v nástavbovém studiu, pravidla pro ukládání
kázeňských opatření). Při uzavírání smluv o zajištění praktického vyučování se škola neřídí
ustanoveními školského zákona.
Kontrolní činnost vykonává ředitelka spolu se svými zástupci, hospitační činnost vykonává
sama. Další pedagogové nejsou kontrolní nebo hospitační činností pověřeni. Nízkou
účinnost kontrolních mechanismů dokládají nedostatky v organizaci vzdělávání. Škola např.
se promítá nezařadila přestávku v teoretickém vyučování v odpoledních hodinách či zkrátila
trvání vyučovací hodiny. Škola eviduje také některé nepřesné či nesprávné údaje ve školní
matrice v oblasti evidence žáků se SVP. Mechanismy pro řízení a kontrolu praktického
vyučování především na smluvních pracovištích nejsou nastavené efektivně, učitelé se
neúčastní odborného výcviku žáků pravidelně, deníky odborného výcviku nejsou vedeny na
všech pracovištích. Škola tak nemá ucelený přehled o aktuálním vzdělávání každého žáka,
včetně jeho hodnocení ze strany instruktorů. Závěry z hospitační činnosti jsou projednávány
s jednotlivými vyučujícími, na úrovni vedení školy však nejsou vyhodnocovány s cílem
jejich využití ke zvýšení kvality výuky.
Vzdělávání ve škole se uskutečňuje podle vzdělávacích programů (dále „ŠVP“), které nejsou
koncepčně aktualizovány podle příslušných inovovaných rámcových vzdělávac íc h
programů a vykazují formální nedostatky, které snižují jejich přehlednost a omezují jejich
praktickou využitelnost při plánování a realizaci výuky (např. rozpracování odborné a učební
praxe v učebních plánech apod.). Nepřehlednost ŠVP je způsobena také postupným
doplňováním a úpravami formou dílčích dodatků . Pedagogičtí pracovníci se ŠVP aktivně
nepracují, pro řízení výuky využívají jako svůj interní nástroj vlastní tematické plány, které
ne vždy vycházejí ze ŠVP a jsou zaměřeny pouze na časové rozvržení učiva bez návaznosti
na očekávané výsledky vzdělávání a vzdělávací strategie. Vzhledem k tomu, že neprobíhá
systematická kontrola naplňování ŠVP, dochází např. k tomu, že nejsou naplňová ny
výsledky vzdělávacích oblastí v předmětu dějepis, požadavky na znalosti a dovednosti žáků
ve fyzice nekorespondují s očekávanými výsledky ŠVP. V cizích jazycích vyučujíc í
využívají učebnice, které nejsou v souladu s principy uvedenými ve školním vzdělávac ím
programu a neodpovídají požadavkům na rozvoj komunikativních jazykových dovedností
podle Společného evropského referenčního rámce pro cizí jazyky. Zaměření výuky na plnění
tematických plánů a rozpisů učiva tak postrádá vazbu na požadované výstupy vzdělává ní,
jejichž míra dosažení je předmětem hodnocení a negativně se promítá do výsledků
vzdělávání žáků.
Ředitelka školy vytváří podmínky pro spolupráci pedagogů, jsou ustanovené metodické
orgány, které ale nemají vymezený jasný rámec činností, a proto pracují s různou mírou
intenzity. Zabývají se převážně organizačními záležitostmi. Metodami a formami výuky,
vzdělávacími výsledky jednotlivých skupin žáků, tříd nebo oborů vzdělání nebo přenosem
informací z dalšího vzdělávání, případně jejich sdílením, se nezabývají. Dopad práce
předmětových komisí do vzdělávacího procesu je tak spíše formální, což se negativně odráží
obzvláště v kvalitě vedení jednotlivých vyučovacích hodin.


                                            3/12
Pedagogický sbor se od předchozí inspekční činnosti takřka neobměnil. Téměř čtvrtina
pedagogického sboru je starší 60 let, což do budoucna představuje riziko v oblasti
personálního zajištění vzdělávání. Třetina pedagogů nesplňuje odbornou kvalifikaci pro
výkon své činnosti, jen malá část z nich si studiem doplňuje kvalifikační předpoklady pro
přímou pedagogickou činnost. Vedení školy se snaží přijímat opatření, zatím se daří
nacházet kvalifikovanou náhradu jen v minimální míře. Začínajícím pedagogům poskytuje
škola především organizační podporu. Nekvalifikovanost učitelů teoretického vyučová ní
měla v některých případech negativní vliv na kvalitu vzdělávání.
Vedení školy vytváří podmínky pro další vzdělávání pedagogických pracovníků, nemá však
pro aktuální školní rok vypracovaný plán dalšího vzdělávání, který by odrážel aktuální
potřeby školy na základě analýzy např. hospitační nebo kontrolní činnosti. Do dalšího
vzdělávání se zapojuje jen malá část pedagogického sboru. Pedagogové se vzdělávali na
základě vlastního zájmu, prohlubovali si především odbornou kvalifikaci. Vzdělávání pro
celý pedagogický sbor se uskutečnilo v oblasti práce s umělou inteligencí. Získané poznatky
a zkušenosti si pedagogové předávají jen minimálně. Získané zkušenosti a dovednosti
z dalšího vzdělávání jsou do výuky aplikovány ojediněle, vedením školy není jejich
uplatňování ověřováno.
Vedení školy se nedaří vytvářet pozitivní školní prostředí ve vztazích mezi učiteli a vedením
školy, založené na vzájemném sdílení společných hodnot, což negativně ovlivňuje též vztahy
mezi učiteli a žáky a má významný negativní dopad do průběhu vzdělávacího procesu.
Systémově nejsou vytvářeny podmínky pro zvyšování míry sounáležitosti pedagogů i žáků
se školou, podmínky pro efektivní kooperaci mezi pedagogy, např. ve vztahu k vzájemné mu
a týmovému řešení identifikovaných problémů. Budování zdravého školního klimatu dosud
neprobíhá na základě systematicky zpracovaného plánu, který by podporoval cílené
zlepšování mezilidských vztahů ve školním prostředí.
Mezi sociální partnery školy patří především regionální zaměstnavatelé, u kterých je
zajištěna realizace části praktického vyučování, a místní základní školy, pro jejichž žáky
připravuje škola zážitkové akce. Různorodost gastronomických a hotelových subjek tů
s odpovídajícím kvalitním zázemím a technologiemi umožňuje žákům seznámit se
s různými typy pracovišť i pracovních procesů, se kterými se setkají při výkonu svého
budoucího povolání. Praktické vyučování pod vedením instruktorů probíhá v malých
skupinách, mohou se tak intenzivně věnovat individuálně každému žákovi. To má pozitivní
dopad do vzdělávání, žáci rozvíjejí své odborné kompetence v reálném pracovním prostředí.
Materiální a prostorové podmínky pro realizaci školních vzdělávacích programů jsou z větší
části zastaralé a neodpovídají současným požadavkům na výuku. V obou budovách není
k dispozici wi-fi síť, která by umožňovala aktivní využití prostředků informačních a
komunikačních technologií (např. 3D tiskáren, notebooků) učiteli i žáky. Stávající
počítačové stanice neodpovídají kladeným nárokům na moderní technické vybavení, při
výuce techniky administrativy škola stále využívá zastaralé elektrické psací stroje, žáci tak
nemají možnost pracovat s běžnými počítačovými programy sloužícími pro nácvik a
osvojování digitálních dovedností. Některé učebny jsou nevyužité, slouží jako sklady
nepotřebného nábytku nebo materiálu, jako např. učebna jazyků. Do projektů vyhláše nýc h
Ministerstvem školství, mládeže a tělovýchovy se škola od předchozí inspekční činnosti
v roce 2018 zapojila pouze v minimální míře. Materiální zázemí školní restaurace v ulici
Komenského umožňuje naplňovat cíle praktického vzdělávání, cvičné pracoviště v ulici
Poštovní je však vyučujícími využíváno jen okrajově.



                                            4/12
Škola dbá na zajištění bezpečného prostředí pro vzdělávání, žáky poučuje o bezpečnosti a
ochraně zdraví ve škole. Počet školních úrazů zejména při praktickém vyučování nebo ve
výuce tělesné výchovy však v posledních letech výrazně stoupl. Škole se i přes přijatá
opatření nedaří úrazovost minimalizovat.
V průběhu inspekční činnosti bylo sledováno vhodné zajištění podmínek pro organizac i
konání didaktického testu z českého jazyka a literatury ve společné části maturitní zkoušky.


                           Hodnocení průběhu vzdělávání
Průběh vzdělávání byl sledován v teoretickém vyučování, ve výuce všeobecně vzdělávac íc h
a odborných předmětů a v praktickém vyučování na školních pracovištích i na pracovištíc h
smluvních partnerů.
Ve vyučovacích hodinách převažovala frontální forma výuky s výraznou aktivitou na straně
vyučujících v kombinaci se samostatnou prací žáků. Jen ojediněle byla sledována skupinová
práce nebo práce ve dvojici, která měla znaky podpory rozvoje komunikativních a sociálníc h
dovedností. Cíle výuky se týkaly především znalostní složky, dovednostní a postojová
složka byla rozvíjena minimálně nebo vůbec. Vyučující se často zaměřovali spíše na téma,
než na jasné vymezení jejich cílů. Výrazná role učitele neumožňovala rozvoj
komunikativních kompetencí žáků. Ve výuce byly zaznamenány i didakticky nepřijatelné
situace, kdy vyučující používal ironické a degradující výroky zdůrazňující nekompetentno st
žáků. Struktura hodin byla dobře organizačně zvládnuta například v hodinách jazykového
vzdělávání v nematuritním oboru, kdy vyučující účelně rozvíjeli komunikační kompetence
žáků střídáním frontální výuky s prací ve dvojici, nebo samostatnou prací. V průběhu výuky
cizích jazyků v maturitním oboru až na výjimky nedocházelo k rozvoji jejich řečových
dovedností. Vyučujícím ve sledované výuce stačila od žáků pouze stručná odpověď,
nevyžadovali obsahově náročnější formulace. Využití více informačních zdrojů, které by
podporovaly kritické myšlení žáků, bylo sledováno pouze ojediněle. V některých hodinách
se vyučující snažili propojit dosud nabyté zkušeností z reálného života žáků s obsahem
vyučovaného učiva. Žáci většinou plnili stejné úkoly, měli stejné vzdělávací cíle bez ohledu
na jejich vzdělávací potřeby či aktuální úroveň jejich znalostí či dovedností. Zařazená
samostatná práce byla zaměřena zejména na jednotvárné vyplnění položky v pracovním
sešitě či v učebnici, nebo na mechanické používání početních postupů. Žákům s potřebou
podpory nebo žákům s odlišným mateřským jazykem byla poskytována pouze prodloužená
doba pro vypracování zadaného úkolu. Formativní hodnocení naplňování cílů vzdělává ní,
spolu s prací s chybou jako nástrojem sebereflexe žáků, bylo sledováno pouze ojediněle.
Společná kontrola výsledků samostatné práce žáků probíhala vždy v interakci učitel – žák,
ke slovu se převážně dostávali aktivní žáci, někteří reagovali jen na výzvu učitele a část žáků
se do výuky vůbec nezapojovala. Nalezená chyba byla často odstraněna bez hledání její
příčiny. Vyhodnocení hodiny nebylo zpravidla vztažené k dosažení vzdělávacího cíle,
omezovalo se na rychlé shrnutí probraného učiva. Žáci nebyli vedeni k sebehodnocení nebo
vrstevnickému hodnocení. Didaktická technika, která byla v některých případech zastaralá
a nereflektovala aktuální trendy ve vzdělávání, byla využita minimálně, většinou jen pro
zobrazení prezentace, jiné názorné pomůcky k přiblížení pochopení učiva nebyly použity.
Kvalita odborného teoretického vyučování byla rozdílná. Hodiny, ve kterých učitelé vedli
žáky k uvažování, k formulaci vlastních myšlenek a k propojování získaných informac í
s vlastními zkušenostmi, směřovaly k rozvoji znalostí, dovedností, ale i postojů žáků. Tam,


                                             5/12
kde převažovala aktivita učitelů a výuka byla vedena formou výkladu se zaměřením pouze
na vědomostní složku cílů, byla velká část žáků pasivní, do hodiny se zapojovali pouze na
výzvu vyučujících. Vyučující nedokázali motivovat žáky k aktivní činnosti, nedocházelo
k propojování teoretických znalostí s praxí. Výuka tak postrádala návaznost a žáci často
nevnímali smysluplnost probíraného učiva ve vztahu k praxi. Žáci nebyli v některých
případech vybaveni učebnicemi a přepisovali poznámky z prezentací bez zařazení učiva do
souvislostí. V některých případech předávali vyučující ve svých prezentačních záznamec h
zastaralé informace, žáci tak neměli možnost seznámit se s aktuálními trendy v oboru. Velký
podíl výkladových hodin nevedl k podpoře rozvoje komunikativních dovedností, žáci
nedostávali téměř žádný prostor k vlastnímu vyjádření. V některých případech vedli učitelé
žáky k osvojování praktických dovedností z oboru, ale jediným garantem správnosti
zvládání dovedností byl vyučující, žáci byli do hodnocení zapojování pouze sporadicky.
V komunikaci se žáky učitelé dbali na používání odborné terminologie. Výuka byla
hodnocena většinou formálně vyučujícími, chybělo společné hodnocení, které by umožnilo
cílenou diskusi o problému a vedlo by k rozvoji argumentačních schopností a formulo vá ní
závěrů žáky. Vyučující nepoužívali názorné výukové materiály, se kterými by žáci mohli
sami pracovat.
Při sledovaném praktickém vyučování prokazovali žáci různou míru samostatnosti a jistoty.
Při seznamování se s novými surovinami nebo technologiemi pomáhali učitelé nebo
instruktoři např. krátkou instruktáží nebo názornou ukázkou. Žáci nižších ročníků pracovali
s částečnou dopomocí pedagogů, kteří slovně nebo názorně opravovali drobné chyby žáků
např. při práci s kuchyňskými přístroji nebo nástroji. Během činností ověřovali pedagogové
a instruktoři znalosti a dovednosti žáků z teoretické výuky. Chyba byla využívána jako
přirozená součást učení, žáci sami vysvětlovali její příčiny a přijímali opatření k jejímu
odstranění. Na školním pracovišti žáci připravovali obědové menu a zajišťovali obsluhu.
Učitelé zde plnili zejména funkci koordinátorů a odborných poradců. Žáci byli vedeni
k efektivní spolupráci, v případě potřeby jim byli učitelé nápomocni. Hodnocení žákovské
práce bylo využíváno jen sporadicky. Chyběla podpora rozvoje kompetencí (např.
komunikativních) nebo práce na profilu absolventa (efektivní práce v týmu, trénink
adekvátních reakcí na nespokojeného hosta apod.).


                         Hodnocení výsledků vzdělávání
Ke zjišťování a vyhodnocování výsledků vzdělávání využívají pedagogové běžné nástroje
ověřování znalostí a dovedností žáků. Výsledky vzdělávání žáků projednává každé čtvrtletí
pedagogická rada formou sumativních přehledů. Z hlediska skupinových výsledků
zaznamenává škola nejvyšší míru neúspěšnosti u žáků prvních ročníků. Ve školním roce
2023/2024 neprospělo téměř 20 % žáků a např. v prvním čtvrtletí školního roku 2024/2025
neprospěla, nebo nebyla hodnocena více jak polovina žáků prvních ročníků, z toho velký
počet žáků z předmětů Fyzika nebo Zeměpis cestovního ruchu. Příčiny neprospěchu škola
nezjišťuje. Škola doposud nepřistoupila k systematické analýze výsledků vzdělává ní
z hlediska oborové a ročníkové struktury, nesrovnává úspěšnost ročníkovou s úspěšností u
maturitních nebo závěrečných zkoušek.
Škola nevyužívá pro porovnání dosahovaných výsledků vzdělávání žádné externí testování,
nevyhodnocuje úspěšnost žáků ani ve společné části maturitní zkoušky, ani v závěrečnýc h
zkouškách. Výsledky školy ve společné části maturitní zkoušky vyjádřené hrubou
neúspěšností (podíl počtu žáků zkoušku nekonajících nebo u zkoušky neúspěšných z
celkového počtu přihlášených žáků) byly v maturitním období roků 2023 a 2024 horší, než


                                           6/12
je průměrný výsledek v příslušné skupině oborů v České republice. Žáci byli neúspěšní
především v Českém jazyce a literatuře a Matematice.
Ve škole dochází také ke značné fluktuaci žáků. Velmi častým jevem jsou přestupy do jiné
školy, nebo zanechání vzdělávání. Výrazně vyšší těchto žáků je v nematuritním oboru. Ve
školním roce 2024/2025 k datu inspekční činnosti zanechalo studia 12 % těchto žáků. Škola
nezjišťuje podíl žáků, kteří ze školy odcházejí, ani důvody odchodů nebo přestupů.
Úspěšnost ve vzdělávacím cyklu oboru vzdělání Kuchař - číšník, tj. podíl žáků, kteří
nastoupili ke vzdělávání v daném oboru vzdělání v prvním ročníku a úspěšně jej ukončili
získáním stupně vzdělání střední vzdělání s výučním listem, se od inspekční činnosti v roce
2018 nezměnila, činí stále cca 50 %. Mírné zlepšení bylo zaznamenáno v maturitním oboru
Hotelnictví, kdy se úspěšnost v cyklu zlepšila o téměř deset procentních bodů, středního
vzdělání s maturitní zkouškou dosahují v cyklu cca dvě třetiny žáků. Společným důvodem
neúspěšnosti žáků je často jejich vysoká absence. Ve školním roce 2023/2024 evidovala
škola více jak 27 000 hodin absence, z toho přes 1500 hodin neomluvené absence, což činí
v průměru čtyři týdny omluvené absence a jeden den neomluvené absence na každého žáka
školy. Chybějící strategie předcházení školní neúspěšnosti a nejednotnost pedagogů
v dodržování nastavených pravidel a souběžně s tím rozdílný přístup pedagogů při ukládání
kázeňských opatření za neomluvenou absenci jsou důvodem toho, proč se škole nedaří tyto
jevy minimalizovat.
Žákům, kteří selhávají, nabízejí vyučující doučování nebo konzultační hodiny. Škola také
umožňuje opakování, popř. změnu oboru vzdělání v rámci školy. Efektivitu těchto dílčích
kroků škola nevyhodnocuje. Jen u některých žáků (většinou nematuritního oboru)
vyhodnocuje rizika učebního neúspěchu spolu s vysokou absencí nebo kázeňskými
opatřeními a sestavuje individuální výchovný plán, který vede žáky k přijetí zodpovědnosti
za vlastní chování a učební výkon.
Pedagogové školy identifikují stejná rizika, která mají negativní dopad do vzdělávání žáků,
jako při inspekční činnosti v roce 2018. Řadí k nim nízkou úroveň znalostí žáků v cizích
jazycích a v Matematice, popř. vysokou absenci žáků. Opatření ke zlepšení spočívající např.
ve využití školní příjímací zkoušky z cizího jazyka pro zjištění úrovně jazykových znalostí
uchazečů nebyla dosud realizována.
Chování žáků je hodnoceno průběžně, škola oceňuje úspěchy žáků (zejména při reprezentaci
školy) a přijímá opatření k posílení kázně při neplnění povinností stanovených školním
řádem. Nejvíce kázeňských opatření je ukládáno za neomluvenou absenci a za vulgár ní
chování k vyučujícím nebo spolužákům. Počet kázeňských opatření uložených ve školním
roce 2023/2024 však výrazně převyšuje počet udělených pochval. Ukládání kázeňských
opatření především ve vztahu k neomluvené absenci není vždy v souladu se školním řádem.
Systematickým vyhodnocováním četnosti a důvodů udělených/uložených výchovnýc h
opatření a přijímáním případných opatření se škola nezabývá.
Od předchozí inspekční činnosti došlo k více jak dvojnásobnému navýšení počtu žáků se
speciálními vzdělávacími potřebami, více jak trojnásobně se zvedl počet žáků s odlišným
mateřským jazykem. Poradenské služby ve školním poradenském pracovišti poskytuje
stejně jako při předchozí inspekční činnosti výchovná poradkyně, která je zároveň i
kariérovou poradkyní, a dále metodička prevence. Poradenské služby nejsou zajišťovány
koncepčně, škola nemá zpracovaný program poradenských služeb ve škole, není jasně
vymezen rozsah činností jednotlivých specializovaných pozic školního poradenského
pracoviště. Systém podpory žáků se SVP není účinně realizován, stanovená podpůrná


                                           7/12
opatření nejsou ve výuce důsledně uplatňována v podobě individualizované podpory a
diferencované výuky vzhledem k jejich potřebám. Neefektivní systém podpory spolu
s neexistující strategií předcházení školní neúspěšnosti má negativní dopad do výsledků
vzdělávání žáků. V oblasti práce se žáky s odlišným mateřským jazykem začala škola
realizovat v aktuálním školním roce plány pedagogické podpory, které mají pomoci se
začleněním do vzdělávacího procesu. Vyhodnocování efektivity a přijímání opatření pro
vzdělávací progres jsou zatím závislé na angažovanosti jednotlivých vyučujících.
Kariérová poradkyně poskytuje žákům služby v oblastech změny oboru v rámci vzdělávac í
nabídky školy nebo je seznamuje s možnostmi pracovních pozic na trhu práce, popř. s
možnostmi dalšího vzdělávání na vysoké škole. Poradenská podpora k volbě další
vzdělávací cesty a k budoucímu profesnímu uplatnění je funkční, není však zatím sledována
úspěšnost žáků na jejich další vzdělávací cestě.
Pro práci s projevy rizikového chování vytváří škola postupy až v době, kdy je odhalí a musí
řešit. Je tak patrný méně proaktivní přístup k prevenci výskytu rizikových projevů chování.
Škola nemá zpracovaný krizový plán, který by v této oblasti sjednotil postupy pedagogů.
Třídnímu klimatu není věnována dlouhodobě pozornost. V některých hodinách teoretického
vyučování zaznamenaná nekorektní komunikace učitelů se žáky nepodporuje rozvoj
pozitivních vztahů, vzájemný respekt a toleranci. Ve škole není zřízena žákovská
samospráva, která by se mohla podílet na zlepšování vzájemné komunikace se žáky a učiteli,
popř. s vedením školy a mohla by podávat návrhy na zlepšení školního prostředí. Škola
postupně ustupuje od adaptačních aktivit pro první ročníky, třídnické hodiny realizují učitelé
ojediněle po vlastním uvážení. Nesystematická práce třídních učitelů a téměř žádná kontrola
realizace třídnických hodin ze strany vedení školy neumožňuje kvalitní diagnostiku třídního
klimatu ani odbornou kontinuální práci se třídou.
Zapojení žáků do profesních soutěží regionálního i nadregionálního charakteru a
projektových aktivit efektivně přispívá k rozvoji jejich odborných kompetencí.


                                          Závěry
Vývoj školy
– Ředitelka školy je ve funkci od 1. 8. 2024.
– Od předchozí inspekční činnosti v roce 2018 výrazně narostl počet žáků se speciálními
  vzdělávacími potřebami a žáků s odlišným mateřským jazykem. Na nárůst počtu těchto
  žáků škola dosud nereagovala např. rozšířením školního poradenského pracoviště o další
  členy.
– Od přechozí inspekční činnosti v roce 2018 škola nepřijala účinná opatření směřující ke
  snížení neúspěšnosti žáků.
Silné stránky
– Škola aktivně rozšiřuje portfolio smluvních a sociálních partnerů. Výsledky spolupráce
  efektivně využívá ke zkvalitňování odborné složky vzdělávání. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            8/12
– Školní vzdělávací programy nejsou v souladu s příslušnými rámcovými vzdělávac ími
  programy. Pedagogové s nimi aktivně nepracují. (1.2)
– Nastavená pravidla pro organizování činnosti školy nejsou dostatečně efektivní, což se
  negativně promítá do hodnocení výsledků vzdělávání. (1.3)
– Neefektivně nastavené a málo účinné kontrolní mechanismy pedagogických procesů mají
  přímou souvislost se zjištěnými nedostatky v řízení školy a v organizaci vzdělává ní.
  Vedení školy dostatečně nevyhodnocuje stav a nepřijímá účinná opatření např. v oblasti
  naplňování školních vzdělávacích programů . (2.1)
– Vedení školy se nedaří vytvářet pozitivní školní klima ve vztazích mezi aktéry
  vzdělávání. (2.2)
– Materiální podmínky neodpovídají současným trendům ve vzdělávání, nepodporují
  efektivní naplňování školních vzdělávacích programů a dosahování odborného profilu
  absolventa školy. (2.4)
– Spolupráce pedagogů na obou pracovištích školy i mezi školními pracovišti navzájem je
  formální, pedagogové neprojevují zájem o vzájemnou spolupráci a sdílení informací o
  žácích, dalším vzdělávání apod. (3.3)
– Výuka byla jen ojediněle promyšlená ve vztahu ke vzdělávacím cílům, žákům nebyly
  nabízeny aktivity podporující kritické myšlení, a aktivity, které by posilovaly jejich
  odpovědnost za vlastní vzdělávání. Nedocházelo k rozvoji schopnosti žáků využívat
  informační zdroje a prostředky informačních a komunikačních technologií. (4.2)
– Pouze výjimečná byla snaha výuku diferencovat na základě potřeb žáků. Učitelé
  nepodporovali sebehodnocení ani vzájemné hodnocení žáků. (4.3)
– Škola výsledky vzdělávání pouze sumarizuje, úspěšnost žáků v realizovaných oborech
  vzdělání nevyhodnocuje a nehledá možné souvislosti mezi průběhem a výsledky
  vzdělávání žáků. (5.1)
– Škola nemá vypracovanou vlastní strategii práce pro žáky s potřebou podpůrných
  opatření nebo pro žáky ohrožené školním neúspěchem. Realizace poradenských služeb
  nepřispívá k efektivní podpoře všech žáků s potřebou podpory. (6.2)


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovit konkrétní cíle a plány rozvoje školy, zapojit do tvorby strategie pedagogický
  sbor. Nastavit konkrétní dílčí kroky a určit odpovědnosti jednotlivých osob pro jejich
  naplňování. Průběžně vyhodnocovat účinnost přijatých opatření.
– Analyzovat účinnost organizační struktury řízení školy a zapojit do organizace činnosti
  školy více pedagogických pracovníků, např. pedagogy pověřené výkonem
  specializačních činností, vytvořit širší tým vedení školy. Přenést pravomoci na širší
  vedení s cílem zkvalitnění kontrolního systému.
– Vyhodnotit stav materiálních podmínek a postupně je sanovat tak, aby vyhovova ly
  potřebám vzdělávání.
– Podporovat kooperaci uvnitř pedagogického sboru v rámci pedagogických procesů a
  stanovovat priority v oblasti rozvoje pozitivního klimatu školy. Vytvářet prostor pro
  systematickou a pravidelnou komunikaci mezi pedagogy obou pracovišť navzájem,


                                           9/12
   vytvářet společné předmětové komise či pracovní skupiny. Vyhodnocovat kvalitu
   nastavené komunikace. Zahájit s aktéry vzdělávání dialog o nastavení společných
   pravidel a vyhodnocovat jejich dodržování.
– Podporovat setkávání učitelů odborného výcviku s učiteli odborných teoretických
  předmětů, které by napomohlo sjednocení požadavků na výuku a sdílení aktuální
  poznatků z praxe.
– Zaměřit další vzdělávání na současné gastronomické trendy a poznatky ze vzdělává ní
  implementovat do výuky.
– Zaměřit metodickou a hospitační činnost na efektivní využívání výchovných a
  vzdělávacích strategií s cílem zkvalitnit průběh vzdělávání.
– Vyhodnocovat skupinové a oborové výsledky vzdělávání ve vazbě na přijímaná opatření.
– Personálně posílit školní poradenské pracoviště s cílem zefektivnit jeho činnost. Vytvořit
  a implementovat efektivní strategii práce se žáky napříč celým spektrem podpůrných
  opatření, která zajistí rovné vzdělávací příležitosti a podpoří jejich individuální potenciál.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.    Výpis z rejstříku škol a školských zařízení ze dne 22. 4. 2025
 2.    Jmenování do funkce ředitele školy vydané Karlovarským krajem pod čj.
       KK/6695/SK/24 s účinností od 1. 8. 2024
 3.    Osobní dokumentace vybraných pedagogických pracovníků vztahující se k
       sjednanému pracovnímu zařazení vedená k datu inspekční činnosti
 4.    Zápis z jednání ze dne 15. 5. 2025
 5.    Dokumentace k zajištění bezpečnosti a ochrany zdraví žáků vedená k datu inspekční
       činnosti
 6.    Dokumentace školního poradenského pracoviště vedená ve školním roce 2023/2024
       a 2024/2025 k datu inspekční činnosti
 7.    Dokumentace školy vedená k praktickému vyučování (vybrané smlouvy o konání
       odborné praxe, včetně deníků praxe) ve školním roce 2023/2024 a 2024/2025 k datu
       inspekční činnosti
 8.    Školní vzdělávací programy realizovaných oborů vzdělání k datu inspekční činnosti
 9.    Školní řád s platností od 1. 9. 2020
10.    Výroční zpráva o činnosti školy za školní rok 2023/2024




                                             10/12
11.   Školní matrika vedená ve školním roce 2023/2024 a 2024/2025 k datu inspekční
      činnosti
12.   Záznamy z jednání předmětových komisích ve školním roce 2023/2024 a 2024/2025
      k datu inspekční činnosti
13.   Strategie rozvoje zpracovaná v dopise Karlovarskému kraji čj. HŠ09042025 ze dne 9.
      4. 2025
14.   Hospitační záznamy ředitelky školy vedené ve školním roce 2024/2025 k datu
      inspekční činnosti
15.   Záznamy z jednání pedagogické rady vedené ve školním roce 2023/2024 a 2024/2025
      k datu inspekční činnosti
16.   Třídní knihy vedené ve školním roce 2023/2024 a 2024/2025 k datu inspekční
      činnosti
17.   Rozvrhy hodin vedené ve školním roce 2023/2024 a 2024/2025 k datu inspekční
      činnosti
18.   Inspekční zpráva čj. ČŠIK-822/18-K ze dne 26. 11. 2018


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.




                                         11/12
Složení inspekčního týmu a datum vyhotovení inspekční zprávy




Mgr. Eva Nováková, školní inspektorka, vedoucí inspekčního týmu

Ing. Eva Lorencová, školní inspektorka

Mgr. Marta Pincová, školní inspektorka

Mgr. Eva Tomková, školní inspektorka

Bc. Libuše Skopcová, kontrolní pracovnice

Mgr. Vladimíra Příhodová, odborník na vzdělávání v gastronomických oborech




13. 6. 2025




                                            12/12
