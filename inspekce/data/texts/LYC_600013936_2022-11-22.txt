CSI0X00AUXPT
Počet listů: 8




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1783/22-B


Název                                Střední průmyslová škola a Vyšší odborná škola Brno,
                                     Sokolská, příspěvková organizace
Sídlo                                Sokolská 366/1, Veveří, 602 00 Brno
E-mail                               posta@sokolska.cz
IČO                                  00559415
Identifikátor                        600013936
Právní forma                         příspěvková organizace
Zastupující                          Ing. Ladislav Němec
Zřizovatel                           Jihomoravský kraj
Místo inspekční činnosti             Sokolská 366/1, Brno
Inspekční činnost na místě           22. 11. 2022 − 25. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
vzdělávacích programů.
                                     Charakteristika
Střední průmyslová škola a Vyšší odborná škola Brno, Sokolská, příspěvková organizace
(dále „škola“) vykonává činnost střední školy, vyšší odborné školy a školní jídelny- výdejny.
V době inspekční činnosti vzdělávání probíhalo v celkem 4 oborech středního vzdělání
s maturitní zkouškou (23-41-M/01 Strojírenství, 63-41-M/01 Ekonomika a podnikání, 78-
42-M/01 Technické lyceum a v uměleckém oboru 82-41-M/06 Výtvarné zpracování drahých
kovů a kamenů) a v oboru vzdělání vyšší odborné školy (26-47-N/07 Počítačová podpora
v řízení podniku). V oboru Strojírenství škola nabízí žákům profilaci ve všeobecném
strojírenství, počítačové grafice a průmyslovém designu nebo v technologii programová ní
CNC. Žáci uměleckého oboru se mohou zaměřit na design ve zlatnictví a stříbrnictví, design
v uměleckém rytectví nebo design v uměleckém kovářství.
Ke dni inspekční činnosti bylo ve střední škole vzděláváno celkem 976 žáků, ve vyšší
odborné škole 55 studentů. Z tohoto počtu bylo cca 3,7 % žáků se speciálními vzdělávac ími
potřebami, studentů pak 5,4 %. Zájem o studium na škole je dlouhodobě stále vysoký,
vzhledem ke kapacitě budovy nemůže však škola vyhovět všem uchazečům. Školní
stravování je zajišťováno školní jídelnou- výdejnou umístěnou v prostorách školy, žákům
a studentům je umožněn výběr ze tří druhů jídel.


                          Hodnocení podmínek vzdělávání
Ředitel školy má stanovenou jasnou vizi vývoje školy a strategii její realizace, kterou se mu
daří realizovat díky zkušenostem a dovednostem získaným během jeho dlouhodobého
působení ve vedoucí pracovní pozici. Písemně zpracovanou strategii mu pomáhá realizo vat
trojice zástupců s přesně vymezenými pravomocemi. Dalším mezičlánkem řízení jsou
předsedové předmětových komisí, kterých je vzhledem k velikosti školy celkem osm. Mezi
vedením školy a předmětovými komisemi se podařilo vytvořit prostor pro vzájemnou diskusi
a sdílení poznatků o kvalitě vzdělávání. Všechny metodické orgány se zabývají kromě jiného
i výsledky vzdělávání, dalším vzděláváním pedagogických pracovníků, strategickými
dokumenty školy. Pouze u dílenské komise nevyplývá z formálně vedených zápisů
z jednání, jaké problémy a úkoly jsou řešeny, ani jaká konkrétní opatření jsou přijímá na.
Hospitační činnost provádí nejen vedení školy, ale také vedoucí metodických sekcí. Vedení
školy se však v hospitacích málo soustředí na míru aktivizace žáků a využití jejich
sebehodnocení, což se projevilo v části sledovaných hodin. Další vzdělávání pedagogickýc h
pracovníků je hojně využíváno, ale v drtivé míře jde o vzdělávání v odbornosti pedagogů.
Velmi zřídka se objevují témata didaktická a pedagogická. Začínajícím pedagogům jsou
přidělováni mentoři, kteří je seznamují s novým prostředím, systémy práce a metodicky je
vedou. Spolu se členy metodické komise jsou novým kolegům nápomocni při adaptaci na
nové pracovní podmínky. Hospitační činnost u nich v prvních měsících provádí nejen vedení
školy. Ředitel školy se třikrát ročně setkává se zástupci tříd a studijních skupin, kde společně
řeší připomínky a podněty žáků a studentů školy. Vedení školy se jimi následně zabývá
a realizuje je. Elektronizace vedení agendy školy umožňuje pružnou a rychlou reakci na
aktuální úkoly a potřeby.
Výchovná poradkyně řídící činnost školního poradenského pracoviště je současně
i metodičkou prevence. Přestože je pro tuto kumulovanou funkci ustanovena jedna osoba
a ve škole stále přibývají žáci se speciálními vzdělávacími potřebami, systém je funkční.
Individuální konzultace jsou žákům poskytovány pravidelně, a to včetně podpory
pro zvládnutí učiva (např. formou doučování). Škola efektivně implementuje speciální
program pro žáky s psychickými nebo různými osobními potížemi ve spolupráci


                                              2/8
s organizací „Podané ruce“. Rady a doporučení v oblasti karierního směřování a seberozvoje
výchovná poradkyně poskytuje žákům průběžně, což je pro ně velkým přínosem. Patřičná
pozornost je věnována prevenci sociálně-patologických jevů, díky níž se ve škole téměř
nevyskytují závažnější projevy rizikového chování. V prevenci hraje důležitou roli nejen
informační činnost, sdílení zkušeností se studenty terciálního vzdělávání, ale i provázaná
spolupráce s vyšší odbornou školou včetně pořádání různých besed, přednášek a dalších
poradenských služeb pro žáky. I když je činnost poradenského pracoviště na dobré úrovni,
je třeba promítnout vhodné formy podpory žáků a studentů s individuálními vzdělávac ími
potřebami i do výuky.
Odpovídající pozornost věnuje škola zajištění bezpečnosti žáků a vhodných materiálníc h
podmínek pro vzdělávání. Vedení školy se podařilo mimo jiné zmodernizovat laboratoře
praktických cvičení (např.: terminálová učebna, učebna virtuální reality, laboratoře
automatizace a elektroniky, moderní stroje pro třískové obrábění). Přestože byly
a v budoucnosti budou realizovány dílčí úpravy a rekonstrukce, rezervy lze spatřovat
v absenci vhodných prostor pro studijní přípravu žáků a studentů nebo jejich relaxaci.


                          Hodnocení průběhu vzdělávání
Společnými znaky navštívených hodin byla klidná pracovní atmosféra bez kázeňských
problémů. Čas hodin byl využit bez zbytečných prodlev. V úvodu výuky byli žáci a studenti
seznamováni především s tématem, méně již se vzdělávacím cílem hodiny. Převažovala
frontální forma výuky, která často nevytvářela vhodné podmínky pro aktivní zapojení žáků.
Diferenciace obsahu vzdělávání s ohledem na individuální potřeby žáků a studentů byla
pozorována ojediněle. V závěrech hodin docházelo ke shrnutí a zhodnocení naplnění cílů
výuky jen ze strany pedagogů. Sebehodnocení žáků a vrstevnické hodnocení bylo
minimální. Naproti tomu v hodinách jazyků a ve výuce s převahou praktických cvičení se
dařilo žáky a studenty aktivizovat. Výuka ve vyšší odborné škole realizovaná formou
přednášky postrádala výraznější interaktivní zapojení studentů a nevytvářela jim dostatečný
prostor pro aplikaci vlastních poznatků a zkušeností.
V převážné většině navštívených hodin vzdělávací oblasti jazykového vzdělává ní
a komunikace se dařilo žáky motivovat k aktivnímu zapojení do realizovaných činností.
Učitelé si průběžně ověřovali pochopení nového učiva, získané znalosti a dovednosti
a v návaznosti na to cíleně zadávali úkoly. Při výuce českého jazyka a literatury žáky
závěrečných ročníků cíleně vedli k interpretaci nabytých poznatků uplatnitelnýc h
u maturitní zkoušky. Podporovali obsahově náročnější komunikaci vycházející z analýzy
předkládaného textu, čímž úspěšně rozvíjeli jejich čtenářské strategie. Ve výuce anglické ho
jazyka bylo vhodně navozeno cizojazyčné prostředí. V německém jazyce převažoval ve
sledované výuce výklad s důrazem na upevňování gramatických jevů. Mnozí žáci
prokazovali velmi dobré znalosti cizího jazyka, byli schopni reagovat na dotazy, uměli vést
rozhovory jazykově správně nebo řešit poslechové a písemné úkoly. Pokud byla využita
výpočetní technika (včetně mobilních aplikací), dařilo se aktivně zapojit všechny žáky. Pro
osvojování komunikativních a sociálních kompetencí byly vytvořeny vhodné podmínky,
v části výuky však více dominovala aktivita učitele, což pro rozvoj řečových dovedností
žáků není optimální. Ve výuce dějin výtvarné kultury byly vhodně rozvíjeny umělecké
kompetence v teoretické rovině. Vizuální podpora byla velmi přínosná a přispíva la
k utváření reálné představy o probíraných skutečnostech. Žáci byli aktivní a ochotně
spolupracovali na plnění zadaných úkolů.




                                            3/8
Ve sledovaných hodinách matematiky a fyziky bylo často patrné mezipředmětové propojení.
Vyučující výuku podpořili názorností, účelně využili demonstrační pokus nebo aplikace
digitálních technologií. V průběhu poskytovali žákům a studentům zpětnou vazbu
či individuální dopomoc v případě potřeby. Žáci a studenti pracovali většinou frontálním
způsobem, kdy jeden řešil zadanou úlohu u tabule, ostatní jen částečně samostatně v lavici.
Tento způsob nevytvářel vždy optimální podmínky pro rozvoj tvořivého myšlení. V případě
potřeby uváděl správný postup především vyučující, žáci a studenti se aktivně zapojovali
spíše v nižší míře. Ojediněle byli vedeni k vzájemnému učení, navrhování, vysvětlování či
obhajování vlastních řešení. Jen v omezené míře měli příležitost vyvozovat nové poznatky
ve spojitosti s vlastními zkušenostmi. Diferenciace zohledňující individuální potřeby, nadání
či schopnosti žáků a studentů využita nebyla. Všichni řešili stejné úlohy shodné náročnosti.
Hodiny odborných předmětů v oblasti strojírenství se vyznačovaly až na výjimky převážně
frontálně vedenou výukou s malou snahou o aktivizaci žáků. Tam, kde bylo možné uplatnit
názornost výuky, ji pedagogové nevyužili. Ve většině hodin odborných předmětů
s ekonomickým zaměřením uplatňovali vyučující účelně různé pedagogické postupy
s výrazným důrazem na praktické využití znalostí žáků, formování profesních dovedností
a pochopení ekonomických souvislostí. Propojení s reálným světem účelně podporovalo
využití autentických pomůcek nebo práce s právními předpisy. Žáci pracovali samostatně na
zadaných úkolech, dobře ovládali speciální software, učitel jim poskytoval podporu,
individuální pomoc a zpětnou vazbu. V hodinách informačních a komunikačních technologií
byla realizována převážně teoretická výuka. Žáci během výkladu učitele měli možnost
zkoušet si funkce probíraných programů. Tam, kde převažovala teoretická výuka, neměli
žáci možnosti aktivně se zapojit do výuky.
V předmětech praxe a praktických cvičení v dílnách a specializovaných učebnách školy
pedagogové podporovali samostatnou práci žáků. Společná úvodní instruktáž žákům
poskytla informace o cílech hodin. Žáci byli poučeni o pracovních postupech. Při vlastní
činnosti měli možnost se poradit, konzultovat mezi sebou i s pedagogem. Pokud bylo třeba,
učitel volil i průběžnou instruktáž se skupinkou žáků, kteří ji potřebovali.
Škole se daří studentům vyšší odborné školy zajistit velmi dobré podmínky pro rozvoj
odborných kompetencí potřebných k řešení reálných problémů a úkolů studovaného oboru.
V souladu s akreditovaným programem vykonávají studenti v průběhu celého semestru
odbornou praxi na pracovištích smluvních partnerů, kde získávají potřebné praktické
znalosti a dovednosti dobře uplatnitelné při nástupu do zaměstnání. Kromě komerčních
subjektů příslušného zaměření patří mezi nejvýznamnější partnery Vysoké učení technické,
kde jsou studenti zapojeni do výzkumné a vývojové činnosti jednotlivých ústavů. Součástí
praktické přípravy na odborných pracovištích je vlastní zpracování semestrálního projektu
(absolventská práce).


                          Hodnocení výsledků vzdělávání
Pro hodnocení výsledků vzdělávání žáků a studentů jsou stanovena srozumitelná pravidla ve
školním řádu. Jednotlivé předmětové komise zásadní postupy hodnocení projednávají
a sjednocují, vyučující seznamují žáky a studenty s vlastními podrobnými kritérii
a podmínkami klasifikace na začátku školního roku. Úroveň dosahovaných znalostí
a dovedností žáků a studentů pedagogové průběžně zjišťují a ověřují nejčastěji pomocí
různých zkoušek a sledováním jejich výkonů. Kromě těchto běžných postupů vyučujíc í
hodnotí míru dosažení předpokládaných výsledků v daném vyučovacím předmětu
prostřednictvím komplexních projektů a prací různého rozsahu, které žáci a studenti


                                            4/8
zpracovávají v průběhu studia a při jeho ukončování. Zejména v odborných předmětech se
jedná o projekty s významným podílem samostatné tvůrčí práce žáků a studentů. Tímto
způsobem si žáci a studenti efektivně osvojují nejen odborné, ale i klíčové kompetence dobře
uplatnitelné v dalším studiu nebo budoucí profesi (např. kompetenci k řešení problému).
Postupy, které by v procesu hodnocení žáky a studenty motivovali k účelné sebereflexi
vlastní práce, např. vedení portfolií nebo využívání sebehodnocení škola systematick y
nevyužívá. Informovanost žáků, jejich zákonných zástupců a všech pedagogickýc h
pracovníků o vzdělávacích výsledcích je dobře zajištěna elektronickým informač ním
systémem.
Velmi dobrých výsledků vzdělávání dlouhodobě dosahují žáci školy při ukončování svého
vzdělávání. Opakovaně vykazují u maturitní zkoušky vyšší úspěšnost v porovnání
s ostatními školami ve stejné skupině oborů za celou Českou republiku. V posledních třech
letech činila průměrná hrubá neúspěšnost žáků školy u společné části maturitní zkoušky jen
zhruba 2 % (číslo vypovídá o tom, kolik žáků z celkového počtu žáků přihláše nýc h
k maturitní zkoušce nebyla úspěšná). Také studenti jsou v závěru svého vzdělávání na vyšší
odborné škole úspěšní. V posledních třech letech téměř všichni studenti úspěšně dokončili
své studium vykonáním absolutoria. V průběhu vzdělávání však škola eviduje žáky
a studenty ohrožené rizikem školního neúspěchu, a to pravidelně zejména na počátku jejich
vzdělávání. Příčinou je především nezvládnutí náročných požadavků odborného
technického vzdělávání, často související s nevhodnou volbou při výběru oboru vzdělání.
Část těchto žáků a studentů proto ukončuje vzdělávání. V těchto případech škola žákům
a jejich zákonným zástupcům nabízí pomoc při výběru a zajištění studia ve vhodnějš ím
oboru vzdělání. V případě vyšší odborné školy se dlouhodobě nedaří snížit počty studentů,
kteří předčasně ukončují své vzdělávání, přestože škola sleduje jejich vzdělávací úspěšnost
a poskytuje jim adekvátní podporu. Tento negativní jev je však jen těžko ovlivnite lný,
protože důvody ukončení studia jsou často osobní rozhodnutí jednotlivých studentů (např.
při jejich přijetí na vysokou školu).
Ve střední škole žáci dosahují horších výsledků pravidelně při čtvrtletním hodnocení,
v celkovém hodnocení na vysvědčení pak počet neprospívajícíc h žáků klesá. Škole se daří
zajišťovat pravidelnou docházku žáků do školy, a to především nastavením funkčníc h
pravidel a důslednou prací třídních učitelů. Vzdělávací výsledky žáků a studentů
projednávají pedagogové pravidelně na jednáních pedagogické rady. Zvýšenou pozornost
věnují především žákům a studentům s neuspokojivými studijními výsledky. Jednotliví
vyučující tyto žáky a studenty včas identifikují a poskytují jim podporu nejčastěji formou
individuálních případně skupinových konzultací a doučování. V závěrečném ročníku mají
žáci možnost ověřit své znalosti a dovednosti vzhledem k požadavkům maturitní zkoušky
v maturitní generálce. Přínosnou podporou je také zpřístupnění studijních materiálů ve
školním informačním a komunikačním systému. Škola také umožňuje žákům a studentům
zdarma využívat náročný strojírenský a konstrukční software prostřednictvím vlastního
sofistikovaného systému hardwarového a programového vybavení.
Škola motivuje žáky k rozvoji odborných dovedností i nad rámec studijních programů jejich
aktivní účastí a zapojováním do mnoha soutěží a olympiád. Velmi dobrých výsledků
dosahují žáci školy především v soutěžích s odborným zaměřením. Pravidelně se na
předních místech umísťují žáci v soutěži konstrukčních dovedností, úspěšně se opakovaně
zapojili do soutěží „Jaderná maturita“ (v elektrárně) nebo „Robotický den“. Škola vytváří
podmínky pro rozvoj nadání a zájmu žáků realizací různých kroužků, v letošním školním
roce např. s odborným (CNC, kování, robotika), sportovním nebo jazykovým zaměřením.
Žáci mají možnost zapojit se do přípravy a vykonání zkoušky v konstrukčních dovednostech
ve speciálním 3D softwaru a získat mezinárodně uznávaný certifikát na uživatelské nebo


                                            5/8
profesionální úrovni, dobře uplatnitelný v budoucím profesním životě. Ve školním roce
2021/2022 tento certifikát získalo 22 žáků. V průběhu celého školního roku je doplňována
běžná výuka žáků vhodnými odbornými i kulturními exkurzemi, výukovými programy,
přednáškami a besedami, což přispívá k přirozenému propojení vzdělávacího obsahu s
běžným životem a odbornou praxí.
Škola dlouhodobě spolupracuje se sociálními partnery což je efektivní nástroj pro zvyšová ní
kvality vzdělávání. Důraz je kladen na kooperaci s kvalitními výrobními podniky,
zaměstnavateli ve státní sféře (včetně zdravotnických a sociálních zařízeních, veřejné správě
apod.) a různými podnikatelskými subjekty, ve kterých žáci vykonávají odbornou praxi.
V rámci spolupráce s transfuzní stanicí v Brně nebo oblastní charitou v Broumově mají žáci
příležitost prakticky rozvíjet sociální a občanské kompetence. Také spolek rodičů je
důležitým partnerem v oblasti finanční nebo materiální podpory různých školních aktivit.
V oblasti podpory nadání žáků je pro školu přínosná spolupráce se školami sdruženými
v Centru odborného vzdělávání pro strojírenství, s vysokými školami v Brně nebo
s odborem školství Jihomoravského kraje, kde se škola spolupodílí na tvorbě koncepce
odborného vzdělávání v kraji. Škola rovněž organizuje odborné exkurze obohacující výuku
v mnoha vzdělávacích oblastech. Udržování partnerských vztahů v rámci mezinárod ní
spolupráce s obcí Ybbsitz v Rakousku (každoroční 14-ti denní praxe žáků je
spolufinancována z programu „Do světa“) nebo výjezdy a exkurze žáků do zahranič í
přispívají k rozvoji jejich dovedností a schopností komunikovat v cizím jazyce.


                                         Závěry
Vývoj školy
- Zlepšení materiálních a finančních podmínek školy.
- Trvalý vysoký zájem o studium převyšující kapacitní možnosti školy.
Silné stránky
- Žáci dosahují dlouhodobě velmi dobrých výsledků při ukončování svého vzdělává ní
  maturitní zkouškou.
- Škola vytváří vhodné podmínky pro rozvoj odborných kompetencí žáků a studentů
  v průběhu studia.
- Škola vytváří žákům a studentům optimální podmínky pro realizaci odborné praxe
  u smluvních partnerů, kde získávají praktické dovednosti a posilují své klíčové
  kompetence dobře uplatnitelné na pracovním trhu.
Slabé stránky a/nebo příležitosti ke zlepšení
- V části teoretických hodin převládá tradiční výuka s nízkou aktivitou žáků. V jejich
  průběhu nedochází k diferenciaci obsahu výuky vzhledem k jejich nadání a osobnostním
  schopnostem.
- Žáci nejsou vedeni k vrstevnickému hodnocení a sebehodnocení s ohledem na stanovené
  vzdělávací cíle hodin.
Doporučení pro zlepšení činnosti školy
- Plánovat další vzdělávání pedagogických pracovníků s důrazem na vzdělávání v oblasti
  aktivizujících metod a forem výuky a zohledňování individuálních potřeb žáků.



                                            6/8
- V hospitační činnosti vedení školy více sledovat aktivizaci žáků a klást důraz na
  využívání jejich sebehodnocení.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Čeßskou školní inspekci, jak byly nedostatky odstraněny a jaká
byla přijata opatření adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 000 559 415 Střední škola, IZO: 110
      026 853 Vyšší oborná škola, IZO: 108 028 500 Školní jídelna-výdejna, z 18. 11. 2022
 2.   M 8 Výkaz o střední škole podle stavu k 30. 9. 2022 z 3. 10. 2022
 3.   M 10 Výkaz o vyšší odborné škole podle stavu k 31. 10. 2022 z 1. 11. 2022
 4.   Školní vzdělávací programy platné ve školním roce 2022/2023
 5.   Akreditovaný vzdělávací program Počítačová podpora v řízení podniku (obor
      vzdělání 26-47-N/Informační technologie) realizovaný ve školním roce 2022/2023
 6.   Smlouvy o obsahu a rozsahu odborné praxe a podmínkách pro její konání ve školním
      roce 2022/2023 – skupina V3
 7.   Školní elektronický informační systém vedený ve školním roce 2022/2023
 8.   Záznamy z jednání pedagogické rady a přehledy o prospěchu a chování jednotlivýc h
      tříd ve školním roce 2021/2022 a 2022/2023
 9.   Záznamy z jednání předmětových komisí vedené ve školním roce 2022/2023 (vzorek)
10.   Personální dokumentace pedagogických pracovníků ve školním roce 2022/2023 –
      pracovní smlouvy, doklady o dosaženém vzdělání (vzorek) a aktuální seznam
      zaměstnanců
11.   Dokumentace školního poradenského pracoviště vedená ve školním roce 2022/2023
12.   Webové stránky školy vedené ve školním roce 2022/2023
13.   Přehled kroužků ve školním roce 2022/2023
14.   Certifikace žáků v 3D softwaru – seznam žáků ve školním roce 2021/2022
15.   Absolventská práce studentů ve školním roce 2021/2022 – vzorek
16.   Smlouva o poskytnutí školního stravování – č. 63/2022 uzavřená se Střední školou
      informatiky, poštovnictví a finančnictví Brno, příspěvková organizace ze dne 29. 8.
      2022
17.   Nájemní smlouvy s Tělocvičnou jednotou Sokol Brno I uzavřené dne 29. 8. 2022 -
      pronájmy tělocvičny, posilovny, nafukovací haly pro plážový volejbal, haly stolního
      tenisu, haly míčových sportů



                                           7/8
18.   Dokumentace školy k hodnocení ekonomických podmínek, zajištění bezpečnosti
      a zdraví žáků a studentů, školního stravování
19.   Výroční zprávy školy za školní roky 2019/2020, 2020/2021 a 2021/2022


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, případně prostřednictvím datové
schránky (g7zais9), nebo na e-podatelnu csi.b@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Milan Heroudek, školní inspektor,
 vedoucí inspekčního týmu
 PhDr. Renata Horáková, PhD.,
 školní inspektorka

 Ing. Alena Svobodová, školní inspektorka

 Ing. Hana Šarounová, kontrolní pracovnice

 Mgr. Pavel Michalík, přizvaná osoba
 odborník na střední odborné vzdělávání

V Brně 15. 12. 2022




                                             8/8
