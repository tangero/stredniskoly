CSI0X00D11ZP




                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1185/24-C
                                      Sp. zn. ČŠIC-S-219/24-C


Název                               Obchodní akademie, Tábor, Jiráskova 1615
Sídlo                               Jiráskova 1615, 390 02 Tábor
E-mail                              novotny@oatabor.cz
IČO                                 60 064 790
Identifikátor                       600 020 321
Právní forma                        příspěvková organizace
Zastupující                         Mgr. Marek Novotný
Zřizovatel                          Jihočeský kraj
Místo inspekční činnosti            Jiráskova 1615, Tábor
Inspekční činnost na místě          19. 11. 2024 − 21. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Obchodní akademie, Tábor, Jiráskova 1615 (dále „škola“) poskytuje střední vzdělání
s maturitní zkouškou ve čtyřletých oborech vzdělání 63-41-M/02 Obchodní akademie
a 78-42-M/02 Ekonomické lyceum. Celková kapacita školy 340 žáků je téměř naplněna,
k termínu inspekční činnosti navštěvovalo školu 333 žáků ve 12 třídách.
                         Hodnocení podmínek vzdělávání
Vedení školy tvoří ředitel a dva zástupci ředitele, rozdělení řídicích kompetencí je funkční.
Dlouhodobější strategie rozvoje školy je konkretizována v ročních plánech, které jsou
následně vyhodnocovány. V uplynulém období se ředitel školy zaměřil zejména
na odstraňování nedostatků zjištěných při minulé inspekční činnosti a posílení kvality
procesu vzdělávání. Deklarované cíle se daří postupně v různé míře naplňovat,
k pozitivnímu posunu došlo zejména v oblasti řízení školy, vzdělávacích výsledků žáků
a materiálních podmínek vzdělávání.
Systém kontrolní činnosti byl upraven, pro zefektivnění byla část pravomocí vhodně
delegována na metodické orgány. Nastavení předmětových komisí po skupinách oborů je
funkční, projednávaná témata se zaměřují na koordinaci vzdělávacího procesu včetně kritérií
hodnocení v jednotlivých předmětech nebo ročnících, úspěšnost žáků i kontrolu naplňová ní
školních vzdělávacích programů. Zjištění či doporučení metodických komisí však nejsou
do vzdělávání plně aplikována, dílčí nedostatky byly shledány v informovanosti pedagogů
o podpůrných opatřeních žáků se speciálními vzdělávacími potřebami a v kontrole
naplňování školních vzdělávacích programů v oblasti přírodovědných předmětů. Hospitační
činnost vedení školy je plánovitá, zaměřuje se zejména na podporu začínajících učitelů
a zjišťování kvality výuky směrem k úspěšnosti žáků u maturitní zkoušky. Ze sledovanýc h
hodin bylo patrné, že potřebná pozornost není věnována využívání aktivizujících forem
a metod práce. Na tuto problematiku není cíleno ani další vzdělávání pedagogů, vzdělávac í
aktivity včetně zahraničních stáží jsou zaměřeny především na posilování odbornosti.
Na generační obměnu pedagogického sboru reagovala škola vytvořením uceleného systému
podpory začínajících učitelů. Dvouletý adaptační plán je založený na úzké spolupráci se
zkušeným uvádějícím učitelem a umožňuje začínajícím pedagogům lépe zvládno ut specifika
tohoto povolání.
Vedení školy se také zaměřilo na zkvalitňování materiálních a finančních podmínek
vzdělávání. Získané finanční prostředky byly využity např. na nákup učebních pomůcek
a digitálního vybavení. Byla posílena role školního elektronického informačního systému,
který umožňuje rychlou a prokazatelnou komunikaci všech aktérů vzdělávání. Rozšíření
funkcionalit systému i elektronické vedení dokumentace přispívají k efektivnějšímu sdílení
materiálů a informací v digitálním prostředí. Projekt zahraničních mobilit umožňuje
financovat zahraniční výjezdy žáků a pracovníků školy. Dílčí nedostatky přetrvávají
v zajištění učebních pomůcek pro výuku přírodovědných předmětů. Modernizací prostor
uvolněných po ukončení činnosti vyšší odborné školy bylo vytvořeno potřebné zázemí
pro školní poradenské pracoviště či relaxaci žáků.
Škola rozvíjí účinnou spolupráci s řadou externích partnerů. Dlouhodobá účast
v mezinárodních projektech a programech, např. ERASMUS+, eTwinning a intenzivní
spolupráce se zahraničními školami podporují rozvoj odbornosti a jazykových dovedností
žáků a pedagogů, přináší rozhled a výměnu zkušeností. Významná je také spolupráce
s řadou regionálních smluvních partnerů, u nichž žáci vykonávají odbornou praxi. Reálné
pracovní prostředí firem přispívá ke kvalitní přípravě žáků na budoucí povolání a zvyšuje
uplatnitelnost absolventů na trhu práce. Škola úspěšně rozvíjí vzájemné vztahy
s Ekonomickou fakultou Jihočeské univerzity, přínosná je také spolupráce s dalšími školami
stejného zaměření.




                                            2/6
                          Hodnocení průběhu vzdělávání
V hospitovaných hodinách převažovala klidná pracovní atmosféra, požadavky kladené
na žáky byly přiměřené a srozumitelné, vzájemná komunikace mezi učiteli a žáky probíhala
respektujícím způsobem. Z hlediska použitých metod a forem práce a jejich účinnosti byly
hospitované hodiny na rozdílné úrovni. Převažovaly frontální činnosti kombinova né
se samostatnou prací, které vždy nevytvářely dostatečný prostor pro aktivní zapojení žáků
do procesu učení, jejich vzájemnou komunikaci či diskusi o probíraných otázkách. Důraz
na souvislejší vyjadřování žáků a tím i rozvoj komunikativních kompetencí byl patrný
především v hodinách jazykového vzdělávání. Efektivní práce ve dvojici nebo skupině byla
využita v menší míře, stejně jako problémové učení. Všichni žáci zpravidla plnili stejné
úkoly, diferencované zadání s ohledem na studijní předpoklady žáků bylo využito ojediněle.
Pro řadu žáků tak byla výuka jednotvárná a vedla k pasivnímu přejímání informac í.
Podpůrná opatření žákům se speciálními vzdělávacími potřebami poskytovali vyučujíc í
především při výuce českého a cizích jazyků, v dalších předmětech pak sporadicky. Rychlo u
zpětnou vazbu o úrovni znalostí či pochopení učiva získávali vyučující i žáci většinou
formou řízeného rozhovoru, prvky formativního hodnocení jako prostředky podporující
učení byly zařazovány ojediněle. Digitální technologie byly vyučujícími využívá ny
především pro posílení názornosti, aktivní využití žáky vycházelo z charakteru některých
odborných předmětů. V závěru hodin zpravidla chyběl dostatečný časový prostor pro shrnutí
nového učiva, účelné zhodnocení průběhu hodiny učitelem či žáky bylo zazname ná no
ojediněle.
Ve sledovaných hodinách cizích jazyků bylo patrné, že škola věnuje této oblasti velkou
pozornost. Hodiny byly vedené v cílovém jazyce, učivo navazovalo na již získané znalosti.
Slovní zásoba a produktivní řečové dovednosti byly rozvíjeny promyšlenými aktivita mi.
Významnou motivací z hlediska rozvoje osobnosti a jazykové gramotnosti je účast žáků
v mezinárodních projektech. Při studijních pracovně poznávacích a pobytových výjezdech
do zahraničí žáci uplatňují své jazykové a sociální dovednosti, během stáží získávají i nové
pracovní zkušenosti.


                          Hodnocení výsledků vzdělávání
K získávání průběžných výsledků žáků využívá škola zejména písemné testy a ústní
zkoušení. V rámci jednání pedagogické rady a předmětových komisí škola pravidelně
sleduje výsledky vzdělávání na úrovni tříd, oborů i jednotlivců. S cílem omezit riziko
předčasných odchodů ze vzdělávání projednává opatření ke zlepšení prospěchu
u neprospívajících a nehodnocených žáků, která jsou konkrétně pro jednotlivé žáky uvedena
ve zprávách třídních učitelů. Škola též promyšleně pracuje se žáky odlišným mateřským
jazykem. Individuální konzultace i nastavený systém využívání online prostředí a uložené
výukové materiály umožňují cílenou přípravu žáků na vyučování. Přínosnou je v této oblasti
činnost výchovné poradkyně a školního metodika prevence, kteří dlouhodobě a efektivně
poskytují poradenské služby žákům i zákonným zástupcům. Výsledkem realizova nýc h
opatření je nízký počet neprospívajících žáků.
Škola věnuje odpovídající pozornost prevenci rizikového chování žáků. Součástí vzdělává ní
jsou dlouhodobě ověřené aktivity zpravidla realizované ve spolupráci s externími odborníky.
Kromě vstřícného přístupu pedagogů významně přispívají ke zlepšování školního klimatu
aktivity studentské rady, příležitostně využívané komunitní kruhy i elektronická schránka
důvěry. Ojediněle se vyskytující závažnější problémy, např. záškoláctví, jsou příhodně



                                            3/6
řešeny ve spolupráci se zákonnými zástupci. Výchovná opatření uplatňovaná školou jsou
funkční, motivačně převládají pochvaly nad kázeňskými opatřeními.
V reakci na nepříznivé výsledky maturitní zkoušky se vedení školy zaměřilo na vyhodnoce ní
možných příčin neúspěchu a přijetí efektivních opatření. Následně se celková úspěšnost
žáků školy při ukončování vzdělávání státní maturitní zkouškou postupně zvýšila.
Ve společné části maturitní zkoušky vykazuje škola ve zkušebním roce 2023 a 2024
stoprocentní úspěšnost, celkově dosáhla škola v celorepublikovém srovnání vyšší úspěšnosti
než stejné skupiny oborů. Důraz kladený na rozvoj jazykové gramotnosti a výuku cizích
jazyků se odráží v počtu žáků, u nichž je maturitní zkouška z cizího jazyka nahrazena
příslušným certifikátem. Ve zkušebním roce 2024 využilo této možnosti 31 žáků
s certifikátem Cambridge English na úrovni B1 nebo B2. Škola rovněž umožňuje držitelům
vysvědčení o státní zkoušce z psaní na klávesnici nahradit certifikátem v rámci praktické
maturitní zkoušky část písemná a elektronická komunikace, v minulém zkušebním roce této
možnosti využilo 7 žáků.
Škola podporuje rozvoj specifického nadání žáků, v případě potřeby pro ně vypracovává
individuální vzdělávací plány. Zapojení žáků do řady projektových aktivit i odborných
soutěží zaměřených v souladu s profilací školy se pozitivně odráží ve výsledcích různých
soutěží, v uplynulém období opakovaně dosahovali žáci vynikajících úspěchů na celostátní
i mezinárodní úrovni.


                                         Závěry
Vývoj školy
– Vyšší odborná škola ukončila svoji činnost.
– Škola dále rozšířila spolupráci se zahraničními školami a dalšími externími partnery
  vzdělávání.
– Zvýšila se úspěšnost žáků při ukončování vzdělávání maturitní zkouškou.
– Byl nastaven systém pro realizaci odborné praxe, žáci ji vykonávají v soukromých
  firmách.
– V roce 2022 získala škola titul Fakultní škola Ekonomické fakulty Jihočeské univer zity
  České Budějovice.
– Průběžně dochází k modernizaci materiálních podmínek pro vzdělávání.
Silné stránky
– Intenzivní zapojení do řady projektů a spolupráce školy s množstvím externích partnerů
  včetně zahraničních efektivně podporuje rozvoj odborných, jazykových a sociálníc h
  kompetencí žáků. (1.5)
– Komplexní podpora jazykového vzdělávání včetně mezinárodních                     projektů
  a zahraničních stáží se pozitivně promítá do výsledků vzdělávání žáků. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            4/6
Slabé stránky (oblasti ke zlepšení)
– Ve výuce nejsou dostatečně využívány formy a metody práce, které podporují aktivnějš í
  zapojení žáků do vyučovacího procesu, rozvoj jejich kritického myšle ní
  a komunikativních kompetencí. (4.2)
– Škola nevyužívá v dostatečné míře diferenciaci učiva vzhledem k individuá lním
  schopnostem jednotlivých žáků. Prvky formativního hodnocení jako prostředky
  podporující učení jsou zařazovány ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Více využívat metody a formy učení, které podporují aktivní zapojení žáků a zvyšují
  celkovou efektivitu vzdělávání.
– Více využívat diferenciaci učiva s ohledem na studijní potenciál žáků.
– Další vzdělávání pedagogů zaměřit na oblast aktivizujících forem a metod práce,
  diferenciace a formativního hodnocení a následně je aplikovat.
– Zaměřit se na optimální časové rozvržení hodiny s důrazem na dostatečný prostor
  pro shrnutí a zhodnocení vzdělávacího pokroku žáků v závěru.
– Posílit informovanost vyučujících o žácích se speciálními vzdělávacími potřebami.
– Zkvalitnit materiální podmínky pro výuku přírodovědných předmětů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, potvrzení ve funkci ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné




                                            5/6
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Renata Pechoušková, školní inspektorka, vedoucí inspekčního týmu
 Ing. Jana Kotyzová, školní inspektorka
 PaedDr. Martina Baarová, školní inspektorka
 Bc. Jiřina Svobodová, kontrolní pracovnice
 Mgr. et Mgr. Martin Kopeček, přizvaná osoba
6. 12. 2024




                                         6/6
